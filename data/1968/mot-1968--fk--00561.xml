<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__561/mot_1968__fk__561-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Första kammaren, nr 561 år 1968
          </p>
          <p>
            Nr 561
          </p>
          <p>
            Av herr Fälldin m. fl., om främjande av sysselsättningen genom
            vissa beredskapsarbeten.
          </p>
          <p>
            (Lika lydande med motion nr 702 i Andra kammaren)
          </p>
          <p>
            Den äldre arbetskraftens problem har med en alldeles särskild
            styrka kommit i förgrunden under de senaste åren. Dagens bekymmer
            hänger i stor utsträckning samman med den dämpning av den allmänna
            konjunk- turen som nu råder. Men företeelser från tiden före den
            nuvarande konjunk- tursvackan ger oss anledning att se dessa frågor
            i ett längre perspektiv. En sammanställning över nedläggningsstudier
            som olika arbetsmarknadsfors- kare gjort och som avser nedläggningar
            under 1960-talets första del visar att det redan då — trots en
            allmänt sett hög efterfrågan på arbetskraft — visade sig särskilt
            svårt att omplacera de äldre friställda. Detta gällde oav- sett
            i vilket yrke de tidigare varit sysselsatta, och det gällde även
            i orter och regioner med ett rikt differentierat näringsliv. För
            personer i 55-årsåldern och däröver ter sig mera sällan omskolning
            som ett realistiskt alternativ. Det är ingen överdrift att säga
            att vissa grupper i vårt samhälle får betala den standardstegring
            som det stora flertalet åtnjutit. Detta gäller i hög grad dem
            som i den s. k. strukturomvandlingsprocessen, vilken medvetet
            påskyn- dats genom olika samhällsåtgärder, kommit på sidan eller
            blivit över. De åtgärder som motiverades som en väg till ökad
            jämlikhet och som karaktäri- serades av klart uttalade avsikter
            att medverka till att företag med relativt sett sämre ekonomisk
            motståndskraft skulle slås ut till förmån för arbets- kraftsbehovet
            inom de högavlönade har i stället lett till ökade skillnader.
            Det måste vara angeläget för var och en som så långt möjligt vill
            uppnå mål- sättningen om jämlikhet att bejaka åtgärder i syfte
            att underlätta för dessa människor att upprätthålla sin standard
            och köpkraft. De skyddade verkstäderna har kommit att utgöra ett
            ofta använt alter- nativ. Begränsningsfaktorn därvidlag torde
            i första hand vara svårigheterna att finna de rätta produkterna
            då produktion också i denna form förutsätter att varorna kan avsättas.
            En väg som man börjat pröva under senare delen av 1967 och som
            från vårt håll framfördes motionsvägen vid föregående års riksdag
            utgör den s.k. halvskyddade sysselsättningen. Verksamheten är
            så upplagd att arbets- givare som i sin produktion eller verksamhet
            kan bereda arbetsuppgifter som kan skötas av personer, vilka på
            grund av ålder eller av ett begränsat
          </p>
          <pb facs="riksdagen-motions-pdf/data/1968/mot_1968__fk__561/mot_1968__fk__561-002.pdf"/>
          <p>
            Motioner i Första kammaren, nr 561 år 1968 7
          </p>
          <p>
            handikapp har svårigheter att finna anställning i den öppna marknaden,
            kan efter godkännande av länsarbetsnämnd erhålla bidrag med 2
            500 kronor per halvår och arbetsuppgift. Att man inte i nöjaktig
            utsträckning lyckats bereda de äldre sysselsätt- ning belyses
            bl. a. av nödvändigheten att med förtur utreda arbetslöshetsför-
            säkringsfrågan för den äldre arbetskraften, vilket skett genom
            den s. k. KSA-utredningens förslag. Proposition till vårriksdagen
            har aviserats med anledning av utredningens förslag. Hur angelägna
            sådana förbättringar som utredningen föreslagit än är, måste anlitandet
            av en arbetslöshetsförsäk- ring betraktas som den sista lösningen
            även för dessa äldre grupper. En konjunkturuppgång kommer att
            innebära större möjligheter även för de äldre grupperna att få
            arbete i den öppna marknaden, och en utbyggd aktiv Iokaliseringspolitik
            kan medföra förbättringar i bygder och regioner där sysselsättningen
            eljest sviktar. Uppenbarligen kommer många ändå att få svårigheter,
            och svårigheterna kommer att bli allra störst i glesbygdsområ-
            dena. Som en följd dels av riksdagsmajoritetens beslut i jordbruksfrågan,
            dels av den fortgående rationaliseringen i skogsbruket kommer
            sysselsätt- ningstillfällen i områden där dessa båda näringar
            dominerat att bli allt färre, om utvecklingen tillåtes fortsätta
            utan åtgärder. Mot bakgrund av riks- dagsbeslutet angående den
            framtida jordbrukspolitiken har lantbruksnämn- derna landet över
            gjort inventeringar och därefter fastlagt inom vilka områ- den
            som jordbruksproduktionen i fortsättningen skall upprätthållas.
            Själv- klart kan en innehavare av en jordbruksfastighet utanför
            dessa områden fortsätta så länge han själv önskar, man han är
            inte berättigad till stöd ens i form av kreditgaranti, om han
            önskar företaga en mindre upprustning som skulle ge honom möjlighet
            att fortsätta sitt verk intill pensionsåldern. Motiveringen från
            riksdagsmajoritetens sida för ett beslut av denna inne- börd styrdes
            av tanken att den arbetskraft det var fråga om skulle över- föras
            till högbetalande industrisektorer. Erfarenheten talar ett annat
            språk. De människor det är fråga om har en medelålder på 55 år,
            och av- ståndet till en industriarbetsplats är ofta mycket långt.
            Möjligheterna till interlokal förmedling är för närvarande närmast
            obefintliga för den arbets- kraft det här är fråga om. Resultaten
            från de inledningsvis åberopade ned- läggningsstudierna tyder
            på stora svårigheter i detta avseende också i en bättre konjunktur
            än dagens. De bygder det här är fråga om är ofta de som bedöms
            som attraktiva från turismens och friluftslivets synpunkt. Attraktiviteten
            torde emellertid stå i direkt förhållande till i vilken utsträckning
            man lyckas hålla bygden levande och bevara landskapets nuvarande
            karaktär. I de fall samhället genom statsbidrag till stiftelser
            medverkat till inrättande av naturreservat med i huvudsak social
            motivering — det vill säga för tillgodoseende av frilufts- livets
            behov — har reservatföreskrifterna kommit att innehålla bestäm-
            melser av den innebörden att gränserna mellan skogsmark, ängsmark
            och
          </p>
          <pb facs="riksdagen-motions-pdf/data/1968/mot_1968__fk__561/mot_1968__fk__561-003.pdf"/>
          <p>
            8 Motioner i Första kammaren, nr 561 år 1968
          </p>
          <p>
            åkermark icke utan särskilt tillstånd får flyttas. För att på
            effektivaste och med största sannolikhet billigaste sätt genomföra
            den målsättningen har man i vissa fall förvissat sig om att jordbruk
            i någon form och mot ersättning från reservatens huvudman bedrives
            inom området. I andra fall — där nedlägg- ning av jordbruksdriften
            lett till en buskvegetation som tett sig helt oaccep- tabel från
            landskaps- och miljösynpunkt — har man genom röjning i form av
            beredskapsarbete försökt återge landskapet dess öppna och ljusa
            karak- tär. Den hittills vunna erfarenheten visar att detta är
            en dyrbar form av landskapsvård, som är tänkbar endast inom mycket
            begränsade områden. För de kommuner där denna utveckling är särskilt
            märkbar ökar de redan stora svårigheterna samtidigt som de ekonomiska
            förutsättningarna att sätta in motåtgärder minskar. Statskommunala
            och andra beredskapsarbeten förutsätter en rätt hög kommunal insats
            för att arbetena skall kunna komma till stånd. Åtgärder på landskapsvårdens
            område kan många gånger te sig mycket angelägna — vartill kommer
            att naturvårdslagen numera ålägger kommunerna direkt ansvar för
            naturvården — men de ekonomiska förutsätt- ningarna saknas. I
            denna situation borde — i avvaktan på vad den av inri- kesdepartementet
            tillsatta arbetsgruppen för glesbygdsfrågorna kan kom- ma att
            föreslå — genom kommunernas försorg och under medverkan av personal
            från länsarbetsnämnderna genomföras en inventering som toge sikte
            på att med utnyttjande av friställd och undersysselsatt äldre
            arbets- kraft svara för den nödvändiga och på sikt säkerligen
            ekonomiskt välmotive- rade landskapsvården. Vid ställningstaganden
            i anledning av sådana inven- teringar måste stor hänsyn tas till
            människornas situation och deras förut- sättningar att på andra
            vägar kunna erhålla sysselsättning. KSA-utredningens förslag får
            anses grundat på uppfattningen att det inte längre går att räkna
            med att kommunerna skall ta något avgörande ekono- miskt ansvar
            för den enskilde vid arbetslöshet. Det nu gällande kontantun-
            derstödsförfarandet förutsätter en hög kommunal andel av utgående
            ersätt- ningar under det att KSA-utredningens förslag förutsätter
            att staten tar hela det ekonomiska ansvaret. Från samma principiella
            utgångspunkt finge här skisserade åtgärder lösas. Villkoren för
            anordnande av beredskapsarbete innebär inte längre att kommun
            eller godkänd stiftelse måste stå som hu- vudman. Insatser genom
            beredskapsarbete bör därför kunna göras inom jord- och skogsbruk
            utan ekonomiskt engagemang från kommunen. Skogsbruket torde i
            dessa bygder komma att utgöra ryggraden för nä- ringslivet även
            i fortsättningen, varför röjnings- och gallringsarbeten även i
            fortsättningen borde vara meningsfyllda. även möjligheterna att
            utföra skogsgödsling som beredskapsarbete bör prövas. Kompletterande
            insatser, ofta av begränsad natur, när det gäller bygg- nadsbeståndet
            eller av annan grundförbättrande natur på småbruk inom dessa områden
            skulle i många fall skapa förutsättningar för en annan drift-
            inriktning, som vore mera anpassad till marknadens behov, bör
            också kom-
          </p>
          <pb facs="riksdagen-motions-pdf/data/1968/mot_1968__fk__561/mot_1968__fk__561-004.pdf"/>
          <p>
            Motioner i Första kammaren, nr 561 år 1968 9
          </p>
          <p>
            ma i fråga som beredskapsarbete. Därigenom skulle förutsättningar
            för me- ningsfylld verksamhet intill pensionsåldern kunna skapas.
            I andra fall åter torde den från flera synpunkter bästa lösningen
            vara att finna i att verksamheten på ett småbruk förklarades som
            halvskyddad sys- selsättning. Brukaren skulle i sådana fall få
            gängse ekonomiskt stöd i likhet med vad som gäller för personer
            i andra näringar som kommit i motsva- rande situation. I statsverkspropositionen
            anmäles under elfte huvudtiteln att det inom Kungl. Maj:ts kansli
            tillsatts en särskild arbetsgrupp med uppgift att pröva och successivt
            lägga fram förslag till åtgärder för att tillförsäkra befolk-
            ningen i glesbygden en samhällelig service som motsvarar tidens
            krav. Här- till må i detta sammanhang endast framhållas befolkningsunderlagets
            bety- delse då det gäller att upprätthålla och utveckla servicefunktioner
            och att det givetvis fordras viss ekonomisk kapacitet hos de enskilda
            om de nöjak- tigt skall kunna utnyttja den service som står till
            buds. Åtgärder av den art som berörts ovan är väl motiverade från
            andra synpunkter men skulle där- jämte medföra ett bättre befolkningsunderlag
            och även förbättra befolk- ningens inkomster. En fördel ligger
            också däri att man med utnyttjande av arbetsmarknadsmyndigheternas
            organisation och erfarenhet kan genomföra åtgärderna mycket snabbt,
            så att rådrum kan erhållas för planering och genomförande jämväl
            av andra åtgärder, bl. a. sådana som kan väntas i anledning av
            arbetsgruppens verksamhet. Departementschefen har i statsverkspropositionen
            anhållit om riksdagens yttrande i anledning av vad han anfört
            under Arbetsmarknad m. m. Det synes lämpligt att riksdagen i sitt
            yttrande anhåller att ovan angivna åtgärder vidtages. Med hänvisning
            till det ovan anförda hemställes, att riksdagen — i syfte att
            bereda sysselsättning för fri- ställd och undersysselsatt äldre
            arbetskraft i glesbygderna — i sin skrivelse till Kungl. Maj:t
            i anledning av vad depar- tementschefen anfört om arbetsmarknadspolitiken
            måtte anhålla att såsom beredskapsarbete må bedrivas dels landskaps-
            vårdsarbeten, dels skogsarbeten, såsom röjning, gallring och gödsling,
            dels byggnadsarbeten m. m. vid jordbruk, samt att småbruk i vissa
            fall må utgöra arbetsplats för halv- skyddad sysselsättning.
          </p>
          <p>
            Stockholm den 26 januari 1968
          </p>
          <p>
            Thorbjörn Fälldin (cp) Nils-Eric Gustafsson (cp) Sven E. Sundin
            (cp) Axel Wikberg (cp)
          </p>
        </div>
      </div>
    </body>
  </text>
</TEI>
