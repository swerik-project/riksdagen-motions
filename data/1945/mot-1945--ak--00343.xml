<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__343/mot_1945__ak__343-001.pdf"/>
      <div type="motHeader" xml:id="i-QUhi31KMesHakmVweq1SJe">
        <div type="motTitle" xml:id="i-HavJ2T4mnXnRQy5meZYmQR"/>
        <div type="motSubmissionInfo" xml:id="i-SN3QJDdRywya9ju2bz3YdK"/>
      </div>
      <div type="motBody" xml:id="i-DQWkBWkf7CJrEAKQKQ1CZB">
        <div xml:id="i-HcAdUwUGhUj2i8cqurKq5E">
          <p xml:id="i-569F64HSLA3Q3V1Vbkijrh">
            14 Motioner i Andra kammaren, nr 343.
          </p>
          <p xml:id="i-J4EfG8obrEty9fMFyCQp87">
            Nr 343.
          </p>
          <p xml:id="i-LKvK4VJCXH9urWRT6Wsaie">
            Av herr Adolfsson m. fl., angående utredning rörande möjligheten
            att för semesterhemsändamål frigöra lämpliga byggna- der på av
            kronan ägda egendomar m. m.
          </p>
          <p xml:id="i-Ss2zFqftBZNdK7uP86LHxW">
            Till följd av de höga inackorderingspriserna på pensionat och
            badorter har ett mycket stort antal arbetarfamiljer inte möjlighet
            att utnyttja sin semesterledighet på det sätt, som vore önskvärt
            ur såväl deras egen som sam- hällets synpunkt. De ekonomiska hindren
            medföra, att arbetarfamiljerna i stor utsträckning nödgas stanna
            hemma under semestertiden. Därigenom gå de således miste om det
            miljöombyte, som är en av de viktigare förutsätt- ningarna för
            att semestern skall få den betydelse som den bör ha. I många andra
            fall är allenast en cykeltur det enda, som står semestrande arbetare
            till buds. Folkrörelsernas rese- och semesterorganisation — Reso
            — har bl. a. genom anläggningen Örenäs i Skåne bevisat, att det
            är möjligt att nedbringa pen- sionskostnaderna utan att bekvämligheten
            eftersättes. Förutom utrymmena i slottet har till gästernas förfogande
            ställts ett antal nyuppförda småstugor i slottsparken, vardera
            inrymmande 1-, 2- eller 4-bäddshytter. Ehuru även de priser som
            tillämpas på Örenäs äro åtskilligt för höga för många arbetar-
            familjer, har man skäl att säga, att man i fråga om anläggningens
            karaktär är inne på rätt väg. Enligt undertecknades mening borde
            staten ingripa för att åstadkomma liknande anläggningar i tillräcklig
            utsträckning och till sådana pensionspri- ser, att dessa semesterslott
            kunde bli en tillgång för den breda allmänheten. Anläggningarna
            kunde även i övrigt nyttjas för allmännyttiga ändamål, bl. a.
            såsom förläggningsplats för större fackföreningssammankomster,
            för folk- rörelsernas studiearbete o. s. v. Därest dylika semesteranläggningar
            före- komme, skulle även frågan om husmoderssemestern bringas
            närmare sin lös- ning, eftersom det då i många fall skulle bli
            möjligt för hela familjen att se- mestra tillsammans utan att
            hustrun behövde bekymra sig om hushållsange- lägenheterna. Undertecknade
            anse, att dylika semesterhem borde inrättas i varje län. Byggnaderna
            på flertalet kronodomäner äro icke lämpade som semester- anläggningar
            och äro dessutom som regel disponerade av arrendatorerna eller
            utnyttjas för andra ändamål. Kronan äger dock en del bruksgårdar
            och andra egendomar, där byggnaderna skulle med fördel kunna användas
            för här nämnda syfte. Bland dylika kunna nämnas Skinnskatteberg
            och Kungsör i Västmanland, Östermalma i Södermanland, Thomarps
            Kungsgård och Bäckaskogs Kungsgård i Kristianstads län, en rad
            bruksgårdar kring Mäla-
          </p>
          <pb facs="riksdagen-motions-pdf/data/1945/mot_1945__ak__343/mot_1945__ak__343-002.pdf"/>
          <p xml:id="i-FVYtzVTpKU6n2qGuZvtDto">
            Motioner i Andra kammaren, nr 343. 15
          </p>
          <p xml:id="i-5kYS4jQaqrgJefRXp2WruQ">
            ren m. fl. En undersökning borde företagas rörande möjligheten
            att frigöra ett antal byggnader för ovan angivet ändamål. Dessutom
            existerar runtom i landet ett stort antal slott i privat ägo,
            vilka icke användas rationellt. Lämpliga dylika kunde inlösas
            av staten och förvandlas till semesteranlägg- ningar. Mest tjänliga
            som semesteranläggningar torde byggnaderna på ett stort antal
            fideikommiss vara, emedan på fideikommissen i allmänhet förekomma
            slott eller slottsliknande byggnader, vilka nu utnyttjas i endast
            ringa ut- sträckning. Det är för närvarande icke möjligt för staten
            att inlösa fidei- kommissegendomar. Då emellertid proposition
            med förslag om lagändring beträffande fideikommissrättigheterna
            bebådats, bör därmed möjligheten för staten att förvärva fideikommissegendomar
            uppstå. Vad själva driften av dylika anläggningar angår, kunde
            denna måhända under statlig kontroll anförtros Reso eller därmed
            jämförlig organisation. Det arrangemang som vidtagits beträffande
            ön Fjällång utanför Ornö i Stockholms län, där Reso disponerar
            halva det av kronan inköpta området, torde åtminstone i en del
            fall kunna tillämpas även på andra håll. Med stöd av ovan sagda
            föreslå undertecknade,
          </p>
          <p xml:id="i-4DEqmPFUcck6zyQMyqpjJr">
            att riksdagen beslutar att i skrivelse till Kungl. Maj:t hem-
            ställa om utredning rörande möjligheten att för semester- hemsändamål
            frigöra lämpliga byggnader på av kronan ägda egendomar samt på
            sådana lämpliga egendomar, vilka kunde inlösas av staten.
          </p>
          <p xml:id="i-Ay3UYFE5oM5BeGtq3ggM4a">
            Stockholm i januari 1945.
          </p>
          <p xml:id="i-5c9HPzXkAC1XLcm4p8aesm">
            Gunnar Adolfsson. S. Rönn-Christiansson. Set Persson.
          </p>
        </div>
      </div>
    </body>
  </text>
</TEI>
