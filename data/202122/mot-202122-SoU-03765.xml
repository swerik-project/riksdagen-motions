<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-03765">
  <teiHeader>
    <fileDesc>
      <titleStmt>
        <title>Reformer för en bättre beroendevård och ett minskat narkotikamissbruk</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3765 av Camilla Waltersson Grönvall m.fl. (M)</title>
          <idno type="rdwebb">H9023765</idno>
          <rs type="number">3765</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9023765/text</ref>
          <ref type="dokument_url_html">http://data.riksdagen.se/dokument/H9023765</ref>
          <ref type="dokumentstatus_url_xml">http://data.riksdagen.se/dokumentstatus/H9023765</ref>
          <ref type="docx">http://data.riksdagen.se/fil/25E04DBF-A3A9-49D9-8F32-94AED4786F4A</ref>
          <ref type="pdf">http://data.riksdagen.se/fil/C14F51FF-82C4-43FB-B5EB-08D296F05308</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2C3NkEQQdAbLt6anWT8nqV" type="signed"/>
        <correspContext corresp="i-2C3NkEQQdAbLt6anWT8nqV">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-G9cpXThuSAP5KSY32ApDCj"/>
        </correspContext>
        <correspAction xml:id="i-41Qu6Zvtq6KJb4v9h4waZv" type="submitted">
          <date when="2021-10-05"/>
          <time when="12:48:21"/>
        </correspAction>
        <correspAction xml:id="i-LNXUShxkdN8or5WesifAod" type="reviewed">
          <date when="2021-10-05"/>
          <time when="16:20:33"/>
        </correspAction>
        <correspAction xml:id="i-9wCNXtyp5QSVqY7JmZft4h" type="referred">
          <date when="2021-10-14"/>
        </correspAction>
        <correspAction xml:id="i-RjwDdsZjAWSc5eaWcRdySE" type="assigned">
          <date when="2022-06-14"/>
          <time when="13:53:06"/>
        </correspAction>
        <correspContext corresp="i-RjwDdsZjAWSc5eaWcRdySE">
          <ref type="assignedTo">Socialutskottet</ref>
        </correspContext>
        <correspAction xml:id="i-7BFQVFaVnNdRQJRNsNcRFu" type="behandlas_i"/>
        <correspContext corresp="i-7BFQVFaVnNdRQJRNsNcRFu">
          <ref type="uppgift">2021/22:JuU25</ref>
          <ref type="ref_dok_id">H901JuU25</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU25</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DqUbPf1DubM1SwvXbzMD9L" type="behandlas_i"/>
        <correspContext corresp="i-DqUbPf1DubM1SwvXbzMD9L">
          <ref type="uppgift">2021/22:SoU19</ref>
          <ref type="ref_dok_id">H901SoU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU19</ref>
          <ref type="ref_dok_titel">Socialtjänstens arbete m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N87vzhsZNYD67Vhi3tX6yG" type="behandlas_i"/>
        <correspContext corresp="i-N87vzhsZNYD67Vhi3tX6yG">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UYU557evF3pKpJryJPEX7B" type="behandlas_i"/>
        <correspContext corresp="i-UYU557evF3pKpJryJPEX7B">
          <ref type="uppgift">2021/22:SoU18</ref>
          <ref type="ref_dok_id">H901SoU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU18</ref>
          <ref type="ref_dok_titel">Socialtjänstfrågor - barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5yRP6gABH43G8KTW59wLFz" type="behandlas_i"/>
        <correspContext corresp="i-5yRP6gABH43G8KTW59wLFz">
          <ref type="uppgift">2021/22:SoU15</ref>
          <ref type="ref_dok_id">H901SoU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU15</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3765 av Camilla Waltersson Grönvall
          m.fl. (M) Reformer för en bättre beroendevård och ett minskat
          narkotikamissbruk
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Y2tg9PVAKK1gfSNqNdDXqC">
            Förslag till riksdagsbeslut
          </head>
          <list style="ol">
            <item xml:id="i-LJNom28pZSPUZvfDyGcnGw">
              Riksdagen ställer sig bakom det som anförs i motionen om att
              skapa kunskapsunderlag för evidensbaserade motiverande och utredande
              insatser och tillkännager detta för regeringen.
            </item>
            <item xml:id="i-JcmrhL9ZjWNWa66RGU655r">
              Riksdagen ställer sig bakom det som anförs i motionen om att
              utveckla evidensbaserade modeller för att identifiera riskfaktorer
              för att utveckla missbruk och beroendesjukdom och tillkännager
              detta för regeringen.
            </item>
            <item xml:id="i-LxzrCEQhEkq4UAUPg9yK7W">
              Riksdagen ställer sig bakom det som anförs i motionen om att
              ge socialtjänsten möjlighet att vidta vissa tvingande insatser
              i gapet mellan frivillighet och insatser enligt dagens bestämmelser
              i lagen (1990:52) med särskilda bestämmelser om vård av unga,
              förkortad LVU, och tillkännager detta för regeringen.
            </item>
            <item xml:id="i-2Yv1RKnmwLxchNvhk4oRXE">
              Riksdagen ställer sig bakom det som anförs i motionen om att
              utreda hur det förebyggande arbetet för att förhindra samsjuklighet
              i form av missbruk och beroende och psykisk ohälsa kan utvecklas
              och tillkännager detta för regeringen.
            </item>
            <item xml:id="i-NXnRKEpnB4yehLZR9hbef3">
              Riksdagen ställer sig bakom det som anförs i motionen om att
              införa ett socialtjänstdataregister för att möjliggöra uppföljning
              och en sammanhållen nationell kunskapsutveckling inom socialt
              arbete och missbruksvård och tillkännager detta för regeringen.
            </item>
            <item xml:id="i-WRraS3sT1eJdm7mTYx2XBV">
              Riksdagen ställer sig bakom det som anförs i motionen om att
              pröva möjligheten att etablera ett nationellt forskningsorgan
              inom området missbruk och beroende och tillkännager detta för
              regeringen.
            </item>
            <item xml:id="i-4EUNjYs78DjDjyzkh8oRpH">
              Riksdagen ställer sig bakom det som anförs i motionen om att
              prioritera kliniska behandlingsstudier för att utveckla evidensbaserad
              prevention och behandling av läkemedelsberoende och tillkännager
              detta för regeringen.
            </item>
            <item xml:id="i-P2T518Pnr5NZBZ6bhvyAWm">
              Riksdagen ställer sig bakom det som anförs i motionen om att
              skapa administrativa och finansiella förutsättningar för gränsöverskridande
              forskning och tillkännager detta för regeringen.
            </item>
            <item xml:id="i-ERecp1DENt8q1kPYNkS82p">
              Riksdagen ställer sig bakom det som anförs i motionen om att
              införa obligatoriska samverkansavtal mellan regionerna och kommunerna
              i respektive län avseende personer som placeras på HVB-hem, och
              detta tillkännager riksdagen för regeringen.
            </item>
            <item xml:id="i-AUwNcYFTTAneUM7c9tsXqm">
              Riksdagen ställer sig bakom det som anförs i motionen om att
              ta fram förslag för en integrerad tvångsvårdslagstiftning och
              tillkännager detta för regeringen.
            </item>
            <item xml:id="i-5DQwGcBygmMSBJaYwfQR2Q">
              Riksdagen ställer sig bakom det som anförs i motionen om att
              genomföra pilotprojekt med stödpersoner för personer med missbruk
              och beroendesjukdom och tillkännager detta för regeringen.
            </item>
            <item xml:id="i-AdZuNLsELR7CKHfut4mNKa">
              Riksdagen ställer sig bakom det som anförs i motionen om att
              utreda sammanhållen vård för personer som är eller har varit frihetsberövade,
              och detta tillkännager riksdagen för regeringen.
            </item>
            <item xml:id="i-Y4d81BMc8amLHzhqE16CZZ">
              Riksdagen ställer sig bakom det som anförs i motionen om att
              se över hur samverkan mellan Kriminalvården och beroendevården
              kan utvecklas och tillkännager detta för regeringen.
            </item>
            <item xml:id="i-Ua5XsGJKAWFM479dUJeG3Y">
              Riksdagen ställer sig bakom det som anförs i motionen om att
              ge regeringen i uppdrag att utreda om Kriminalvården bör få i
              uppdrag att själva bedriva beroendevård samt hur ett sådant uppdrag
              i så fall skulle kunna utformas och tillkännager detta för regeringen.
            </item>
            <item xml:id="i-D9EXeZwDkoCNqcmFFTrTWv">
              Riksdagen ställer sig bakom det som anförs i motionen om att
              utveckla möjligheten att initiera en samordnad individuell plan
              och tillkännager detta för regeringen.
            </item>
            <item xml:id="i-4FqVWydsk1iss1N5zocYnx">
              Riksdagen ställer sig bakom det som anförs i motionen om att
              ta fram och genomföra en nationell överdosstrategi och tillkännager
              detta för regeringen.
            </item>
            <item xml:id="i-P3YUHQz4FABnqpp9SFSjGs">
              Riksdagen ställer sig bakom det som anförs i motionen om att
              ge Kriminalvården i uppdrag att ta fram och implementera ett program
              för att förebygga överdoser efter frigivning och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-6HnBudK5CBarT7rNwApiEv" type="h1">
            Motivering
          </head>
          <p xml:id="i-7JFFYpkiict4NazajTVWEZ">
            Den svenska missbruks- och beroendevården måste utvecklas. Vård-
            och behandling behöver bli mer tillgänglig och det förebyggande
            arbetet stärkas, särskilt avseende narkotika. Allt i syfte att
            minska de idag oerhört stora medicinska och sociala skador och
            problem som Sverige har relaterat till missbruk och beroende.
            Att jämföra olika länders narkotikarelaterade dödlighet är förenat
            med en stor osäkerhet men enligt den europeiska narkotikabyrån
            (EMCDDA) har Sverige den högsta narkotikarelaterade dödligheten
            i Europa.
            <ref target="i-XhxmiG97D1rFFFTrNg9WyG">
              [1]
            </ref>
            Som regeringen konstaterade i propositionen om en ny ANDTS-strategi
            så är dödsfall på grund av alla sorters akuta skador och förgiftningar,
            där dödsfall till följd av läkemedels- och narkotikaförgiftningar
            ingår, den vanligaste dödsorsaken i åldersgruppen 15-39 år. Totalt
            har dödligheten i läkemedels- och narkotikaförgiftningar bland
            personer 15 år och äldre ökat med 79 procent under perioden 2006-2018.
            <ref target="i-AMTTjbWnde5npvUC7HizPG">
              [2]
            </ref>
            Det understryker behovet åtgärder och reformer för såväl ett
            mer framgångsrikt förebyggande arbete som en bättre och mer tillgänglig
            beroendevård. Men den röd-gröna-regeringen saknar såväl förslag
            som handlingskraft på detta viktiga socialpolitiska område. Därför
            avslog riksdagen regeringens undermåliga ANDTS-strategi och riktade
            samtidigt ett flertal uppmaningar till regeringen om åtgärder
            som behövs för att stärka ANDTS-arbetet i allmänhet och det narkotikarelaterade
            i synnerhet. I denna motion presenterar vi moderater ett batteri
            av ytterligare förslag för en bättre beroendevård och ett minskat
            narkotikamissbruk.
          </p>
          <p xml:id="i-H1QXDkSukRjhQvaoMpQivM">
            En grundläggande del av Moderaternas narkotikapolitik är att
            minska tillgången till narkotika. Det är viktigt för att minska
            bruket av narkotika och därmed relaterade skador och dödlighet.
            Tyvärr ser vi hur nuvarande regeringen gravt misslyckats med att
            bekämpa narkotikabrottsligheten. Polismyndigheten uppger att den
            gränsöverskridande handeln med narkotika till Sverige har ökat
            och att det finns flera indikatorer på att narkotikabrottsligheten
            tilltar. Narkotikahandeln är en viktig inkomstkälla för de kriminella
            gängen och de kriminella uppgörelserna med skjutningar och sprängningar
            i narkotikahandelns spår är många. Den krassa sanningen är att
            det grova våldet kopplat till gängbrottsligheten befinner sig
            på rekordnivåer och allt mer börjar likna en epidemi i vårt samhälle.
            Under 2020 slogs rekord i antalet skjutningar.
          </p>
          <p xml:id="i-4rGtWANtyncLiNiHpEACnm">
            I syfte att knäcka de kriminella gängen och därmed få bort mycket
            av narkotikahandeln i Sverige har Moderaterna föreslagit en långt
            rad mönsterbrytande reformer. Dessa reformer beskriver vi närmare
            i motionen Åtgärder mot gängbrottsligheten. Bland annat vill vi
            införa möjlighet till zonförbud och dubbla straffen för gängkriminella
            liksom stärka hela rättsväsendet. Vidare vill vi se strängare
            straff för narkotikaförsäljning och vi vill i detta sammanhang
            påminna om det tillkännagivande som riksdagen riktade till regeringen
            våren 2019 om att ta fram ett förslag om skärpta straff för överlåtelse
            av narkotika. Vi vill också se mer specialiserade narkotikapoliser
            för att narkotikarelaterad brottslighet ska kunna bekämpas på
            ett effektivare sätt. Varje polisområde där narkotikahandeln är
            ett problem ska ha särskilda enheter med uppgift att utreda narkotikabrottslighet.
            Därtill vill Moderaterna stärka Tullverkets brottsbekämpande uppdrag.
          </p>
          <p xml:id="i-LxrXuv8396vvQDZQFQ8vdE">
            Vi vill krossa de kriminella gängen som lever på narkotikahandel
            och vi vill ta krafttag för att nå visionen om inga narkotikarelaterade
            dödsfall. För att utveckla svensk missbruks- och beroendevård
            krävs reformerar inom en lång rad områden. Denna motion innehåller
            därför förslag om allt ifrån forskning och metodutveckling till
            hur patientens ställning inom beroendevården kan stärkas.
          </p>
          <head xml:id="i-8rFJ41SzraDJAmjyyRjfrg" type="h1">
            Ett stärkt förebyggande arbete
          </head>
          <p xml:id="i-W4jpG1rUAnSRaztQuqa2Xy">
            Helt grundläggande för att minska de narkotikarelaterade skadorna
            och problemen är det förebyggande arbetet. För att stärka det
            förebyggande arbetet har Moderaterna tidigare bland annat föreslagit
            att inrättandet av nationellt kompetenscentrum för ANDTS-prevention
            bör utredas. Ett förslag som samlade en bred majoritet vilket
            resulterade i ett tillkännagivande till regeringen när riksdagen
            i våras behandlade förslaget. Nu är det viktigt att regeringen
            hörsammar Moderaternas och riksdagens krav om att utreda hur ett
            nationellt kompetenscentrum för ANDTS-prevention kan skapas. Vi
            tror att ett nationellt centrum kan bidra till att säkerställa
            att det förebyggande arbetet utgår ifrån evidens och att ett sådant
            centrum behövs för att förvalta, kvalitetssäkrade och vidareutveckla
            framgångsrika metoder inom ANDTS-området liksom för att utbilda
            och sprida information så att de bästa metoderna används och gör
            nytta i hela landet. Nedan följer ytterligare förslag för att
            utveckla det förebyggande arbetet. Vi vill bland annat stärka
            och göra tidigare insatserna mot personer i riskzon för missbruk
            och beroende liksom vidta åtgärder mot missbruk som tar sin början
            i läkemedelsbehandling.
          </p>
          <head xml:id="i-NXMJHMGfug5m1mXypG6xCb" type="h3">
            Insatser för personer i riskzon
          </head>
          <p xml:id="i-9URdmbKYMxsGC9GPbKdu8h">
            Merparten av socialtjänstlagens insatser bygger på frivillighet
            men det fria valet bygger på att man kan ta rationella beslut
            och förstå konsekvenser. Frivilligheten är en viktig princip.
            För att på ett bra sätt kunna följa socialtjänstlagens intention
            med uppsökande och förebyggande verksamhet måste ändå särskilt
            fokus finnas på att identifiera barn och ungdomar i riskzon som
            inte söker stöd frivilligt. För att på ett bra sätt identifiera
            vilka unga som är i riskzon behöver socialtjänsten, och övriga
            aktörer som kommer i kontakt med dessa unga, arbetssätt som bygger
            på väl genomarbetade metoder och evidens. De flesta som växer
            upp med en dålig ekonomi faller inte in i missbruk att de flesta
            som någon gång testar illegala droger eller alkohol kommer heller
            inte fastna i ett missbruk. Det finns alltså andra mekanismer
            än bara socioekonomi att ta hänsyn till när samhällsfunktionerna
            ska prioritera sina insatser.
            <ref target="i-CY9JTum36AwVwVwYp6m1mK">
              [3]
            </ref>
            Förutom breda informationsinsatser och socialt arbete för att
            minska intresset att närma sig ett skadligt bruk av alkohol och
            narkotika behövs riktade insatser i tidigt skede på individuell
            nivå. För att sådana insatser ska bli effektiva behöver individerna
            med större säkerhet kunna identifieras på ett evidensbaserat sätt,
            och metoderna sedan ge mätbara resultat.
          </p>
          <p xml:id="i-Ga5dpyatjRTptZoxtUQkNW">
            Förutom allmänna insatser i uppenbara riskmiljöer i utsatta bostadsområden,
            skolor och ekonomiskt svaga grupper behöver således också unga
            med individuella svårigheter tidigt få stöd. Forskning visar bland
            annat att vissa diagnoser och svårigheter att hänga med i skola
            och utveckling i kombination med miljöfaktorer ger särskilt hög
            risk för missbruk med samtidig psykisk ohälsa. Med ett riktat
            arbete i samverkan mellan kommun och hälso- och sjukvård kan insatser
            sättas in tidigt och anpassas bättre till det som fungerar för
            den enskilde. Motivationen att själv söka sådan hjälp i familjen
            skiljer sig åt och icke stigmatiserande kunskapsinsatser behövs
            för individer och grupper där benägenheten att själv söka vård
            för till exempel misstänkt beteendeproblematik är lägre än genomsnittet
            i samhället. Därför föreslår Moderaterna att regeringen ger Socialstyrelsen,
            eller annan lämplig myndighet, i uppdrag att skapa kunskapsunderlag
            för evidensbaserade motiverande och utredande insatser i områden
            och mot grupper där benägenheten att söka stöd och hjälp är lägre
            än i befolkningen och riket i stort.
          </p>
          <p xml:id="i-RhwD8N7ZYLpsgYEQ7MtrNG">
            Mot bakgrund av ovanstående föreslår vi också att regeringen
            ger i uppdrag att utveckla evidensbaserade modeller för hur socialtjänst,
            BVC, grundskola i tidigt skede kan identifiera kombinerade riskfaktorer
            för missbruk och beroendesjukdom. Detta naturligtvis i syfte att
            tidigt kunna identifiera individer i riskzon vilket är avgörande
            för att kunna bedriva ett framgångsrikt riktat förebyggande arbete.
            Arbetet med att utveckla evidensbaserade modeller bör göras genom
            tvärvetenskapliga forskningsinsatser mellan lämpliga naturvetenskapliga
            och samhällsvetenskapliga fält. Forte, Forskningsrådet för hälsa,
            arbetsliv och välfärd, skulle förslagsvis kunna ges det övergripande
            ansvaret för uppdraget.
          </p>
          <p xml:id="i-R2nPrAzPYnBNGWMTzTWvkW">
            Steget kan vara långt mellan det motiverande stödet och socialtjänstens
            möjlighet till tvångsåtgärder. Det gör att vissa individer som
            under barndom och ungdom utvecklar ett missbruk blir utan adekvata
            tidiga insatser vilket i sin tur riskerar att leda till att den
            enskilde individen utvecklar mer allvarliga och svårbehandlade
            medicinska och sociala problem. Moderaterna föreslår därför att
            regeringen låter utreda att ge socialtjänsten möjlighet till vissa
            tvingande insatser i fall där insatser utifrån dagens bestämmelser
            i lag (1990:52) med särskilda bestämmelser om vård av unga (LVU)
            inte är aktuella men där det heller inte är möjligt att vidta
            erforderliga insatser enkom med frivillighet som grund. Vi menar
            att det idag finns ett gap mellan frivilligheten och de långtgående
            tvångsåtgärder som kan vidtas med stöd i LVU. Detta gap behöver
            slutas för att ge socialtjänsten bättre möjligheter att vidta
            tidiga insatser riktade mot unga som riskerar att utveckla missbruk
            och beroende.
          </p>
          <head xml:id="i-RXBWkc7cV6LvQf5EdzTAgG" type="h3">
            Förebygg samsjuklighet
          </head>
          <p xml:id="i-Ggx2tFUiTMufpw1ymogjiH">
            Den pågående Samsjuklighetsutredningen (S 2020:08) är en viktig
            utredning som regeringen tillsatte efter krav från en helt enig
            riksdag. Moderaterna och riksdagen anser att vårdansvaret för
            personer som lider av beroendesjukdom och därtill annan psykisk
            ohälsa bör samlas hos en huvudman. Personer med samsjuklighet
            i form av missbruk och beroende samt därtill annan psykiatrisk
            diagnos far idag ofta mycket illa och faller mellan stolarna inom
            ramen för socialtjänst och hälso- och sjukvården. Samsjuklighetsutredningen
            fokuserar primärt på förslag om samordnade insatser för vuxna.
            Utredningen har dessvärre inte i uppdrag att utreda hur samsjuklighet
            ska kunna förebyggas. Det är olyckligt. Moderaterna föreslår därför
            att regeringen också ska låta utreda hur lagstiftningen kan förändras
            för att stärka regionerna och kommunerna i deras förebyggande
            arbete för att förhindra att samsjuklighet med beroende och psykisk
            ohälsa utvecklas. För att barn och ungdomar i mötet med skola,
            socialtjänst och psykiatrin ska kunna erbjudas adekvat stöd måste
            verksamheterna i större utsträckning kunna samla och utbyta information
            än idag genom gemensam journalföring. LVU och LPT är central lagstiftning,
            men den är reaktiv och blir ofta aktuell när många tidigare steg
            misslyckats eller barnet eller den myndige unga personen uppmärksammas
            för sent och ett beteende eller allvarlig psykisk ohälsa redan
            har etablerats. Det behövs även lagstiftning som medger utbyte
            av information och möjlighet till gemensam journalföring samt
            ett tydligt samarbete kring den enskilde.
          </p>
          <head xml:id="i-ij9vTC2HMkqj9y8zJfQx4" type="h3">
            Förenklad biståndsbedömning
          </head>
          <p xml:id="i-n1hmZz2vT6TGHJAy6iFfi">
            Idag är möjligheten för en socialnämnd att bevilja insatser utan
            behovsprövning mycket begränsad. Insatserna ska vara allmänt inriktade
            och generellt utformade om de ska beviljas utan en individuell
            behovsprövning. Flertalet kommuner i samverkan med regionerna
            har trots detta erbjudit enskilda insatser med förenklad biståndsbedömning.
            Ett exempel på detta är Maria-mottagningar, också kända som ”Mini-Maria”,
            som har erbjudit ungdomar med beroendeproblematik en snabb väg
            till behandling.
          </p>
          <p xml:id="i-B3u2yZJuYfULDfSXGYQAdL">
            Lågtröskel-verksamheter som snabbt kan erbjuda behandling när
            motivationen finns hos den som söker är viktiga för goda resultat.
            Vi moderater välkomnar utredningen Framtidens socialtjänst (SOU
            2020:47) förslag om utvidgning och tydliggörande av förenklad
            handläggning av biståndsbedömning. Det är viktigt att bevaka att
            utredningens förslag att insatser ska få tillhandahållas utan
            föregående individuell behovsprövning också återfinns i en kommande
            proposition med förslag om en ny socialtjänstlag.
          </p>
          <p xml:id="i-TaLNW2Bia9LnKYJtoUu7et">
            Att tillhandahålla insatser utan föregående individuell behovsprövning
            utgör inte myndighetsutövning. Detta är också viktigt då en anledning
            till att kommuner har fällts i domstol, ex. i fallet med Linköpingsmodellen,
            är att myndighetsutövning inte enligt grundlag får delegeras av
            kommun till exempelvis privat aktör.
          </p>
          <p xml:id="i-8WwoPHdZbJfKqHwbWx9wLJ">
            Vi instämmer alltså i Framtidens socialtjänst (SOU 2020:47) förslag
            om att införa en ny bestämmelse i socialtjänstlagen som anger
            att socialnämnden får tillhandhålla vissa typer av insatser utan
            föregående individuell behovsprövning. Vidare instämmer vi i förslaget
            om att socialnämnden även utan vårdnadshavarens samtycke ska få
            tillhandahålla insatser utan föregående individuell behovsprövning
            till barn som fyllt 15 år. Att dessa förslag genomförs är viktigt
            för att socialtjänsten ska ges bättre möjligheter att göra tidiga
            och förebyggande insatser.
          </p>
          <head xml:id="i-3xBqDJBLg9NhBcPqMptgrr" type="h1">
            Forskning, kartläggning och uppföljning för ett effektivare förebyggande
            arbete en bättre beroendevård
          </head>
          <p xml:id="i-6iXUULagYaaGAiqoSY86Ga">
            Att förebyggande tidiga insatser är vägen till såväl minskat
            lidande för den enskilde och samtidigt hälsoekonomiskt motiverat
            för samhället, råder det politisk enighet om. Vilka insatser som
            ger de önskade effekterna är att det svårare att få svar på. I
            debatten anges ofta brist på ekonomiska resurser till förebyggande
            arbete och till behandling av beroende, som orsaken till ökande
            missbruk. I verkligheten läggs stora resurser både på sociala
            interventioner och behandlingar men det saknas i hög utsträckning
            kunskap om vad som ger resultat och uppföljningar är oftast på
            individnivå och mäter inte effekt över tid. För att kunna följa
            upp och mäta effekter samt utveckla nya metoder så måste insatser
            i kommunernas socialtjänst och de som sker i samverkan med regionernas
            verksamhet följas av forskning i väsentligt större utsträckning
            än vad som sker idag. En god uppföljning och en stark forskning
            är också nödvändigt för att utveckla beroendevården
          </p>
          <head xml:id="i-HWzPULZA7ficRhv52RYFqg" type="h3">
            Inför ett socialtjänstdataregister
          </head>
          <p xml:id="i-5YL3MTnfFNPmmWtmwz17vt">
            Att inte strukturerat och med stöd av data kunna följa upp de
            insatser som görs inom vården av missbrukare gör det svårt för
            verksamheterna att identifiera brister. Individer med missbruksproblematik
            är en utsatt grupp och det är därför av största vikt att kvalitén
            i den vård och det stöd som ges också kan följas upp och utvecklas.
          </p>
          <p xml:id="i-FmKnNSemi6yXPSzZ74UD6a">
            Socialtjänstlagen bygger i stor utsträckning på frivillighet
            och sekretessen mellan huvudmännen är stark. Idag finns det ingen
            statistik på hur många individer med missbruksproblematik det
            finns i Sverige och det är inte heller möjligt för socialtjänsten
            att över tid följa utvecklingen. I slutbetänkandet från utredningen
            Framtidens socialtjänst föreslås införande av ett socialtjänstdataregister.
            Det är positivt. Utredningens förslag ger dock inte kommunerna
            tillgång till inskickad data genom elektronisk åtkomst. Vidare
            bör socialtjänstdataregistret också medge registrering av orsak
            till kontakt med socialtjänsten.
          </p>
          <p xml:id="i-DtActEdyMwGtFWvKkw2AHu">
            En grundförutsättning för att kunna dimensionera, budgetera,
            organisera verksamheten är att huvudmannen har en så bra bild
            av verkligheten som möjligt. Inom missbruksvården är dessutom
            huvudmannaskapet delat och huvudmännen har inte tillgång till
            gemensam data samtidigt som uppdraget är att gemensamt stötta
            individer med missbruksproblematik. Det behövs ett system för
            informationsöverföring mellan huvudmännen som beaktar den personliga
            integriteten, men som också stödjer verksamheterna i deras arbete.
            För att kunna bli bättre på att möta denna grupps behov och få
            en så bred kvalitetsuppföljning som möjligt bör data kunna samlas
            från journalsystem på samma sätt som inom hälso- och sjukvården.
            I vår motion Riv hinder för digitalisering av hälso- och sjukvård
            samt socialtjänsten har vi förslag för en bättre informationshantering
            inom socialtjänsten. Bland annat vill vi ge socialtjänsten en
            motsvarande möjlighet som finns inom hälso- och sjukvården till
            sammanhållen journalföring. Missbruksvården har av tradition många
            privata utförare och de har en viktig roll. Genom privata utförare
            finns större möjlighet för specialisering av vårdutbudet och därmed
            bättre möjlighet för huvudmännen att erbjuda den enskilde ett
            stöd som är individanpassat. Det är därför av stor vikt att även
            privata utförare deltar med data och ges möjlighet till aktiv
            samverkan med myndighetsutövningen runt den enskilde.
          </p>
          <p xml:id="i-UZP2dfpggvVLm8MwRHWLYB">
            Moderaterna föreslår att ett socialtjänstdataregister införs
            för att möjliggöra uppföljning och en sammanhållen nationell kunskapsutveckling
            inom socialt arbete och missbruksvård i synnerhet. Förslaget till
            socialdataregister i slutbetänkandet, Hållbar socialtjänst – En
            ny socialtjänstlag (SOU 2020:47), från utredningen Framtidens
            socialtjänst är i grunden bra men bör kompletteras med att kommunerna
            får tillgång till inskickad data samt att orsak till kontakt med
            socialtjänst bör redovisas. Det hjälper sjukvården att dimensionera
            vården mot specifikt missbruk efter kunskap om hur stort behovet
            är. Vidare bör socialtjänst, vårdgivare, forskningsinstitut och
            ansvarig nationell myndighet få möjlighet att använda sig av anonymiserade
            registerdata i sitt arbete med att utveckla kvaliteten och erbjuda
            bästa möjliga socialt stöd och vård. Det bör medges informationsöverföring
            mellan huvudmännen, som beaktar den personliga integriteten. Det
            är av stor vikt att även privata utförare deltar med data i de
            fall de har en viktig roll. För att kunna få en så bred kvalitetsuppföljning
            som möjligt bör aggregerad och anonym data kunna samlas utan den
            enskildes medgivande.
          </p>
          <head xml:id="i-U1yhDR9KCmfPfYc1Hqzkj3" type="h3">
            Kartlägg det tunga narkotikamissbruket, den svenska beroendevården
            och ta fram statistik över personer i LARO-behandling
          </head>
          <p xml:id="i-4L7sARzNxj8kvWR4eDixU3">
            I dag vet vi inte tillräckligt om hur narkotikamissbruket och
            vårdbehovet ser ut i Sverige. Det gör det svårt att utvärdera
            den förda politiken och det försvårar allvarligt möjligheten att
            vidta nya eller förstärka åtgärder för att sänka Sveriges mycket
            höga narkotikarelaterade dödlighet. Särskilt allvarligt är att
            det saknas ordentliga underlag om hur utbrett det tunga narkotikamissbruket
            är i Sverige. Den vanligaste orsaken till narkotikarelaterad död
            är överdos och de allra flesta, omkring 80–90 procent, av dödsfallen
            är relaterade till just opioider såsom heroin. För minska den
            narkotikarelaterade dödligheten måste insatser mot gruppen opioidmissbrukare
            prioriteras, vilket allvarligt försvåras av att det i dag saknas
            aktuella ordentliga skattningar om hur stort opioidmissbruket
            är. Den senaste ordentliga beräkningen om hur omfattande det tunga
            missbruket är i Sverige gjordes i slutet av 1990-talet. Därmed
            saknas också kunskap om hur stort behovet är av läkemedelsassisterad
            behandling och andra vård- och behandlingsinsatser riktade mot
            denna särskilt utsatta grupp. Därför har Moderaterna föreslagit
            att regeringen ska låta kartlägga det tunga narkotikamissbruket.
            Ett förslag som riksdagen biföll våren 2021 och som det nu är
            viktigt att regeringen skyndsamt verkställer.
          </p>
          <p xml:id="i-5MMbyUftEXaqwkqMtTGBVX">
            Detsamma gäller vårt förslag om att säkerställa tillgången till
            bättre nationell statistik över antalet patienter som är i läkemedelsassisterad
            behandling för opiodberoende (LARO) eller som enligt Socialstyrelsens
            riktlinjer bör erbjudas sådan behandling. Också det förslaget
            bifölls av riksdagen våren 2021 och behöver skyndsamt verkställas.
            Idag saknas det nämligen nationell tillförlitlig statistik om
            hur många personer med ett opioidberoende som är i behandling.
            En källa till information om hur många patienter som är i läkemedelsassisterad
            behandling för opiodberoende (LARO) är läkemedelsregistret, men
            en mycket stor andel av patienterna i LARO hämtar inte sina läkemedel
            på apotek, utan på sin klinik, och registreras därför inte i läkemedelsregistret.
            Positivt är dock att det nationella kvalitetsregistret för beroendevård,
            Bättre beroendevård (tidigare SBR), är under stark utveckling
            med ett växande antal registreringar och anslutna enheter.
            <ref target="i-444yyqqEMGWomD6Rzm7xZW">
              [4]
            </ref>
            Sverige behöver på nationell nivå kunna följa upp hur många patienter
            som är i LARO-behandling liksom hur väl behandlingen fungerar.
          </p>
          <p xml:id="i-4XDnebvUSzkn2u9MTYTKqU">
            En sak vi vet är att tillgången till LARO varierar kraftigt över
            landet men generellt sätt är långt ifrån tillräcklig. Det är också
            ett viktigt skäl till varför en enig riksdag i maj 2019 gjorde
            ett tillkännagivande till regeringen om att se över hur det ska
            kunna finnas tillgång till farmakologisk behandling i hela landet
            för personer med beroendesjukdom.
          </p>
          <p xml:id="i-8kNbGs2HekZqiVRLajMHtj">
            En region som framgångsrikt förbättrat tillgängligheten till
            LARO är Skåne. Region Skåne införde den 1 april 2014 ett vårdvalssystem
            som burit frukt. Antalet LARO-mottagningar har sedan införandet
            mer än fördubblats och mottagningar har öppnat på orter som tidigare
            saknade. Även mottagningarnas öppettider har förbättrats. Sedan
            införandet har också antalet patienter i LARO i Skåne ökat markant.
            <ref target="i-RUKBWctkBACJEdmKqN4U3S">
              [5]
            </ref>
            Fler skåningar med ett opioidberoende får nu alltså adekvat vård.
            Patienterna vittnar också om att bemötandet på mottagningarna
            förbättrats sedan införandet av vårdval liksom att möjligheten
            att välja, och att kunna välja bort, mottagning är värdefull.
            <ref target="i-W1x8Xk7mrAA6AiCJybRrCU">
              [6]
            </ref>
          </p>
          <p xml:id="i-3BmMau6zYfv41dfMMYj3wK">
            Ett tredje moderat förslag som riksdagen biföll våren 2021 och
            som är angeläget att genomföra handlar om att kartlägga den svenska
            beroendevården. Ett generellt problem inom svensk hälso- och sjukvård
            är de omotiverat stora regionala skillnaderna. Detta gäller inte
            minst inom beroendevården där tillgången till vård och behandling
            varierar kraftigt över landet. Den ojämlika tillgången till vård
            och behandling är sannolikt en viktig förklaring till varför den
            narkotikarelaterade dödligheten i Sverige inte bara är skyhög
            utan också varierar kraftigt mellan länen. För att kunna skapa
            en mer jämlik beroendevård över landet är det grundläggande att
            ha kunskap om hur beroendevården ser ut i dag. På nationell nivå
            finns det dock bristande kunskap om vilka beroendeinsatser som
            görs och vilken beroendevård som finns runt om i landet. Svensk
            förening för Beroendemedicin har på eget initiativ försökt inventera
            landets beroendekliniker och mottagningar. Sådana basala uppgifter
            bör dock rimligen ansvariga myndigheter samla in och sammanställa
            vilket riksdagen nu alltså kräver efter förslag från Moderaterna.
          </p>
          <head xml:id="i-7jWeprhhmAjvWktM3RFNpm" type="h3">
            Etablera ett nationellt organ för forskning och erfarenhetsutbyte
            rörande missbruk och beroende
          </head>
          <p xml:id="i-K2V6ijzHQFE1wFWeizVDQv">
            Ledande svenska företrädare för forskning och behandling inom
            missbruks- och
          </p>
          <p xml:id="i-MDMTjZRARVMCHpNfwzCCbv">
            beroendeområdet efterfrågar ett nationellt organ för bland annat
            fortlöpande metoddiskussioner mellan företrädare för forskning,
            behandling och brukarorganisationer.
            <ref target="i-NmAfmUXyu5yvC2CRSTfQdy">
              [7]
            </ref>
            Moderaterna ser också detta behov. Svensk missbruks- och beroendevård
            behöver utvecklas och kvalitetssäkras på ett systematiskt vis
            och områdets olika aktörer behöver mötas till diskussion och för
            att utbyta erfarenheter. Detta skulle etableringen av ett nationellt
            organ kunna bidra till. Ett sådant organ bör vara inriktat på
            forskning om metoder inom missbruks- och beroendevård och bidra
            till att svensk missbruks- och beroendevård utvecklas och baseras
            på evidens och beprövad erfarenhet.
          </p>
          <p xml:id="i-MUC9EMdAGkXuDFM5PRA1tJ">
            I Norge etablerades 2007 SERAF, Senter for rus- og avhengighetsforskning.
          </p>
          <p xml:id="i-TNyxijzkUHkRTSKJEoZEeP">
            Bakgrunden var en efterfrågan på ökad forskning inom missbruks-
            och beroendeområdet samt behov av en solid kompetensmiljö.
            <ref target="i-FmSYCeQHF5XhUF2XZ7nz2M">
              [8]
            </ref>
            I dag bedriver SERAF inte bara forskning, utan centret ger också
            undervisning och vägledning till studenter samt axlar rollen som
            nätverksbyggare och samlingspunkt för forskningen i Norge inom
            missbruk och beroendeområdet. SERAF leder också bland annat utvärderingar
            och forskning kring olika behandlingsförsök.
          </p>
          <p xml:id="i-EX7HPcJuoGkv2BabsKjSVX">
            Moderaterna föreslår att regeringen ger i uppdrag att pröva möjligheten
            genom att utreda att inrätta ett svenskt nationellt organ med
            forskningsfokus men också med uppdraget att vara ett dialogcentrum
            där berörda aktörer kan mötas och utbyta erfarenheter och diskutera
            exempelvis behov av ytterligare forskning. Det är en central utgångspunkt
            att detta möjliga nationella organ för forskning och erfarenhetsutbyte
            rörande missbruk och beroende ska rymmas inom den befintliga myndighetsstrukturen.
          </p>
          <p xml:id="i-7yv26ii3AWZgtaiNvJA4pm">
            Norska SERAF skulle kunna ge inspiration till hur ett sådant
            nationellt organ skulle
          </p>
          <p xml:id="i-UhJonqF1Qw6CB4RuJqEJYe">
            kunna formas och etableras i Sverige.
          </p>
          <head xml:id="i-CRYXQ7QWZNkqiwZKbmuBk1" type="h3">
            Stärk forskningen kring missbruk som tar sin början i läkemedelsbehandling
          </head>
          <p xml:id="i-3WjFKrhqL6tcp8X8oNc3Bc">
            I den hittills största studien av läkemedelsmissbruk i Europa
            framkommer att fler än tolv procent av svenskar över 12 år har
            missbrukat receptbelagd medicin.
            <ref target="i-EgpBHfZBE4V3x927wdwj24">
              [9]
            </ref>
            Sex procent har någon gång missbrukat ADHD-läkemedel. I majoriteten
            av fallen får, köper eller stjäl den som missbrukar läkemedlen
            från familj och vänner, men en ganska hög andel köper narkotikaklassade
            läkemedel via internet. Missbruket skapar ett beroende med risk
            för försvårade eller nya psykiatriska problem som följd.
          </p>
          <p xml:id="i-RUuiNSk9kCmPkZo8BMYqug">
            Anders Håkansson, docent i beroendemedicin vid Lunds universitet
            och läkare på Beroendecentrum i Malmö, Psykiatri Skåne, är ansvarig
            för den svenska delen av studien som visar att 11-12 procent av
            svenskarna har missbrukat lugnande medel och starka smärtstillande
            preparat, som är de läkemedel som huvudsakligen används. Studierna
            visar att missbruk av beroendeframkallande läkemedel ökar och
            riskerar att utvecklas till ett stort folkhälsoproblem.
          </p>
          <p xml:id="i-3iTVZ2PMmWRSt3T3HpZirE">
            Problemet är stort och växande även i Europa vilket kräver vaksamhet
            och åtgärder. Det kan till exempel handla om fler studier av behandling
            av läkemedelsberoende, men även forskning om förskrivningsmönster
            och attityder till förskrivning. Moderaterna föreslår därför att
            kliniska behandlingsstudier för att utveckla evidensbaserad prevention
            och behandling av läkemedelsberoende prioriteras.
          </p>
          <p xml:id="i-J83G6YuGqcDdjTA2gnxgcd">
            I Sverige har nyligen lagen om nationell läkemedelslista trätt
            i kraft. Den Nationella läkemedelslistan kommer stödja möjligheten
            att få en översikt över förskrivning av läkemedel och därmed minska
            möjligheten att få ut narkotikaklassade läkemedel från flera olika
            vårdinstanser.
          </p>
          <p xml:id="i-DdSHNcPnZmYBzohKi7sL4s">
            Under Covid19 -pandemin är det många patienter som i väntan på
            uppskjutna operationer eller andra behandlingar tvingats leva
            med smärta och risken är stor att både förskrivning och missbruk
            har ökat det senaste året. För det första måste naturligtvis vårdköerna
            motarbetas, men vården kan inte heller i en situation med väntetider
            friskrivas från ansvar för utskrivning av smärtstillande utan
            bör uppmärksammas på att väga in detta som en faktor i sin prioritering
            av patienterna.
          </p>
          <p xml:id="i-YQmrtP7tfwUX5kK3betenp">
            Det behövs ett fortsatt arbete med en restriktiv och mer välriktad
            förskrivning av narkotikaklassade preparat, som tar hänsyn till
            riskerna för individer och deras omgivning. Smärttillstånd och
            psykiatriska sjukdomar och psykisk ohälsa måste behandlas med
            evidensbaserade metoder till rätt person, för att undvika risken
            att vården skapar ett läkemedelsberoende. Utöver att identifiera
            personer som själva får förskrivet läkemedel med risk för beroende,
            bör åtgärder också identifieras för de alltför många fall där
            anhöriga eller personer i omgivningen får tillgång till narkotikaklassade
            läkemedel via en person som har dessa som behandling.
          </p>
          <p xml:id="i-EsyeEfpMJz88tmhht5dYPS">
            Dagens lagstiftning kräver fara för liv för att LVM (lag om vård
            av missbrukare) skall bli aktuell. Ett etablerat opioidmissbruk
            innebär svårbemästrad abstinens och kanske livslång behandling.
            Den grupp som är aktuell för dessa insatser är få i förhållande
            till antalet som har ett missbruk av förskriven medicin eller
            motsvarande tablettmissbruk. Ett sådant missbruk leder inte sällan
            till frekventa eller långa sjukskrivningar och här behöver metoder
            att tidigt uppmärksamma signaler på förskrivningar som inte fungerar
            för individen utvecklas. Tidiga insatsers värde behöver vägas
            mot de intrång i den personliga integriteten som tvingande insatser
            innebär.
          </p>
          <head xml:id="i-EgaeieajcPmv1z3Z55xWXi" type="h3">
            Gränsöverskridande forskning
          </head>
          <p xml:id="i-NDLXoufdqYgqau1r8o2s4D">
            Individer med beroendesjukdom och psykisk sjukdom flyttas idag
            mellan regioner och kommuner då psykiatrin inte alltid ger vård
            till patienter med ett pågående missbruk och kommunens socialtjänst
            inte framgångsrikt kan behandla beroendet utan att den psykiska
            sjukdomen behandlas. Att samtidigt behandla beroende och psykisk
            sjukdom beskrivs som mest effektivt men i verkligheten finns få
            vårdsamarbeten som erbjuder detta. Dessutom försvåras uppföljning
            av att huvudmännen har olika journalsystem, sekretess och gallringsrutiner.
            Den kommun som finansierar behandling har inte alltid rätt att
            ta del av behandlingsresultat på grund av sekretess. Därutöver
            kan individerna naturligtvis byta bostadsort både nationellt och
            internationellt. Vid val av insats är det inte behandlingsresultat
            som styr då kunskap om detta saknas. Det är inte rimligt att samtliga
            290 kommuner och 21 regioner var för sig skall bygga upp forsknings-
            och utvecklingsverksamhet med allt var det innebär. Därför föreslår
            Moderaterna att administrativa och finansiella förutsättningar
            skapas nationellt för gränsöverskridande forskning inom det kommunala
            och regionala uppdraget i syfte att utveckla bättre och mer evidensbaserade
            metoder och insatser. Vi anser vidare att större forskningsanslag
            behöver anslås för att utveckla och utvärdera metoder för samtidig
            behandling av missbruk och psykisk sjukdom i samverkan mellan
            sjukvård och socialtjänst. Viktigt är också att det finns forskningsmedel
            för att utvärdera metoder för sociala interventioner inom området
            för förebyggande insatser för beroendesjukdom.
          </p>
          <head xml:id="i-3feYvn49Amu7Jk9jTVgbjY" type="h1">
            En mer tillgänglig beroendevård med en stärkt ställning för den
            enskilde patienten
          </head>
          <p xml:id="i-V4mWYxGUsyD7SDRo2srse8">
            Idag är det ett stort bekymmer att många personer med en samsjuklighet
            i form beroendesjukdom i kombination med psykisk ohälsa faller
            mellan stolarna. Detta på grund av ett delat huvudmannaskap mellan
            kommunerna och regionerna. Kommunerna har ansvar för beroendeproblematiken
            och de sociala problemen medan regionerna har ansvar för den psykiatriska
            vården. Inte sällan leder detta till gränsdragningsproblem som
            drabbar patienten och som ytterst riskerar att patienten inte
            får den vård som behövs.
          </p>
          <p xml:id="i-LJbQDwYm7qtN8SYndT5hxQ">
            Att dagens delade huvudmannaskap skapar allvarliga problem finns
            det politiskt enighet om. En enig riksdag gjorde 2019 ett tillkännagivande
            till regeringen om ett samlat huvudmannaskap. Regeringen tillsatte
            2020 en utredning, Samsjuklighetsutredningen, som förväntas lämna
            sitt betänkande i november 2021. Utredningens preliminära ställningstagande
            är föreslå en huvudmannaskapsförändring där regionerna ska ansvara
            för medicinsk, psykologisk och psykosocial behandling på samtliga
            vårdnivåer för samtliga psykiatriska diagnoser, inklusive skadligt
            bruk och beroende. Hälso- och sjukvården ska också vara skyldig
            att behandla alla psykiatriska sjukdomstillstånd samordnat och
            inte kunna ställa krav på drogfrihet.
          </p>
          <p xml:id="i-Jfv82HhiT3tMg8eTLTu57Z">
            Kommunerna ska ansvara för: uppsökande verksamhet, information
            om och förmedling till samhällets stöd; stöd för basala behov
            som försörjning, boende, sysselsättning, trygghet och sociala
            sammanhang; stöd för att utveckla den enskildes resurser, funktionsförmåga
            och möjligheter till självständigt liv; stöd till närstående.
          </p>
          <p xml:id="i-BRk9ei5cnc96tpBidi5jWU">
            Utredningen planerar att föreslå att kommunernas och regionernas
            ansvar för att bedriva en samordnad vård- och stödsamordning regleras
            i lag. Bland annat att den som är behov av samordnade insatser
            ska få en särskild vård- och stödsamordnare som ska hålla ihop
            insatserna, stödja den enskilde att formulera mål, ansvarar för
            att insatserna planeras samt ha möjlighet att kalla till SIP.
          </p>
          <p xml:id="i-7eTCjmWV9vpzeSSsCj8GEv">
            Ett samlat huvudmannaskap för vård och behandling av personer
            med beroendeproblematik kan ge förutsättningarna för en samlad
            psykiatri- och beroendevård. Ytterst ligger det sedan på den tilltänkta
            huvudmannen, regionerna, att i praktiken skapa en vård som kan
            möta den enskildes samlade behov.
          </p>
          <p xml:id="i-2tHDCqFmfqR2LtMFXjqnTP">
            Även om huvudmannaskapet samlas hos regionerna kommer samverkan
            mellan regionerna och kommunerna även fortsatt vara nödvändig
            för att ge den enskilde bästa möjliga behandling och hjälp. Särskilt
            viktig är samverkan kring barn och unga som placeras. Därför föreslår
            Moderaterna att det införs obligatoriska samverkansavtal mellan
            regionerna och kommunerna i respektive län avseende personer som
            placeras på HVB där kriterierna för placering, vem som fattar
            beslut om placering, kvalitetskrav som ska ställas på HVB samt
            fördelningen av kostnaderna mellan huvudmännen framgår.
          </p>
          <p xml:id="i-BvwfpfT2AC8co3i9AxZbfY">
            Samsjuklighetsutredningen har i uppdrag att analysera för- och
            nackdelar med en integrerad tvångsvårdslagstiftning och föreslå
            hur frågan ska hanteras vidare. Moderaternas uppfattning är att
            en samlad lagstiftningen troligen är att föredra och att förslag
            på hur en sådan lagstiftning kan utformas behöver tas fram. Det
            är därför beklagligt att Samsjuklycklighetsutredningen bara har
            i uppdrag att analysera för- och nackdelar med integrerad tvångsvårdslagstiftning.
            Mot denna bakgrund föreslår Moderaterna att regeringen ger Samsjuklighetsutredningen
            i tilläggsuppdrag att också låta ta fram förslag för en integrerad
            tvångsvårdslagstiftning. I det uppdraget bör också ingå att utveckla
            ytterligare vårdformer för integrerad beroende- och psykiatribehandling.
          </p>
          <head xml:id="i-5x1MjfaETHbAM22bRPYaSG" type="h3">
            En förstärkt vårdgaranti för personer med beroendesjukdom
          </head>
          <p xml:id="i-9AeUdM4rm76xf3kqUa9R4K">
            Ett allvarligt problem inom dagens beroendevård är de ofta långa
            väntetiderna, framför
          </p>
          <p xml:id="i-5QRQLFGPkSHEdU7o9GaJ1b">
            allt till avgiftningsplatser. En person med beroendesjukdom söker
            i regel hjälp för sitt
          </p>
          <p xml:id="i-Ap2HNzXvZkBTRi44g8YV8N">
            beroende när det finns motivation att minska de egna missbruksproblemen
            eller rent av
          </p>
          <p xml:id="i-FG2VEYdLLX2v3CgKuESYNL">
            helt sluta med sitt missbruk. Och motivation är naturligtvis
            en nyckelfaktor för ett
          </p>
          <p xml:id="i-SbcaEkAtwLb1q7dFzJ5Pm6">
            lyckat behandlingsresultat. Därför är det viktigt att hjälpen
            finns på plats så fort som
          </p>
          <p xml:id="i-SHM6NDx6HFeLRBW1Q9cysB">
            möjligt för den som söker vård och behandling. Hälso- och sjukvårdslagens
            bestämmelser om vårdgaranti gäller vid missbruk och beroende på
            precis samma sätt som vid andra tillstånd. Det är inte tillräckligt
            adekvat.
          </p>
          <p xml:id="i-YWwZxnsEivJTC9hjmdZsr1">
            Det är viktigt att snabbt inleda vård och behandling när patienten
            är motiverad. Att
          </p>
          <p xml:id="i-ti1tv6Hpj8VKT56vwNUAG">
            dagens vårdgaranti då bland annat ger rätt till behandling inom
            90 dagar, räknat från den
          </p>
          <p xml:id="i-HfcRXXpkYSSX2x2jwc7TFZ">
            dag beslut om behandling togs, är helt otillräckligt. Moderaterna
            har därför föreslagit att regeringen ges i uppdrag att utreda
            en möjlig förstärkt vårdgaranti som ger personer med beroendeproblematik
            rätt till vård och behandling betydligt snabbare än i dag. Riksdagen
            biföll det förslaget under våren 2021. Det är nu angeläget att
            regeringen följer riksdagens tillkännagivande.
          </p>
          <head xml:id="i-BFwXPXbRUmAjCktMoGJetf" type="h3">
            Genomför pilotprojekt med stödpersoner
          </head>
          <p xml:id="i-2dXvT3ReMAaKyN9EnzzVwr">
            Personer med missbruk och beroende befinner sig i ofta i en socialt
            utsatt position och upplever därtill stigmatisering och tyvärr
            alltjämt ofta ett dåligt bemötande i olika myndighetskontakter.
            För att stärka ställningen för denna utsatta patientgrupp vill
            Moderaterna som beskrivit tidigare i denna motion bland annat
            utreda en förstärkt vårdgaranti för personer med beroendesjukdom.
            Vi vill också införa vårdval LARO i hela Sverige liksom ge fler
            aktörer än idag möjlighet att initiera SIP liksom vara skyldiga
            att medverka i samverkan kring en enskild person i behov av insatser
            från flera olika aktörer.
          </p>
          <p xml:id="i-RS7vwMUwusX21XM4caQQe8">
            Vi vill också pröva möjligheten att ge personer med missbruk
            och beroendesjukdom rätt att få en stödperson om de så önskar.
            En stödperson skulle ha i uppgift att främja att en person med
            missbruk och beroendesjukdom får sina rättigheter och behov tillgodosedda.
            Konkret skulle en stödperson förslagsvis bland annat arbeta för
            att informera den enskildes om dennes rättigheter inom såväl vården
            som socialtjänsten samt vid behov också bistå den enskilde med
            att framföra synpunkter eller klagomål på vården och socialtjänsten.
            Vidare skulle en stödperson också förslagsvis ges en vägledande
            och just stödjande roll när det gäller att etablera och upprätthålla
            erforderliga kontakter för den enskilde med socialtjänst och hälso-
            och sjukvård.
          </p>
          <p xml:id="i-DRWiPLJZveSzfiTzGsMafV">
            Den som tvångsvårdas enligt lagen om psykiatrisk tvångsvård,
            lagen om rättspsykiatrisk vård eller smittskyddslagen har rätt
            att få en stödperson. Uppdraget förmedlas av patientnämnden i
            respektive region och det är patientnämnden som rekryter och ansvarar
            för att utbilda stödpersoner.
          </p>
          <p xml:id="i-NTgJDnx3fQjpBhrKLxQ4i8">
            Dagens system med stödpersoner för personer som tvångsvårdas
            eller tvångsisoleras skulle kunna fungera som utgångspunkt för
            hur en modell med stödpersoner för personer med missbruk och beroende
            hade kunnat utformas. Vi föreslår att regeringen träffar en överenskommelse
            med Sveriges Kommuner och Regioner (SKR) om att genomföra ett
            pilotprojekt i en region med ett system med stödpersoner för personer
            med missbruk och beroende. En viktig del av en sådan överenskommelse
            bör vara hur projektet ska utvärderas. Om projektet visar sig
            framgångsrikt bör stödpersoner för personer med missbruk och beroende
            inrättas i hela landet.
          </p>
          <head xml:id="i-JPgzx3K2tbcgcvmh2jARbJ" type="h1">
            Bättre vård och behandling av dömda personer
          </head>
          <head xml:id="i-3YgQ3t5bqjMRjfQFMLMYvo" type="h3">
            Behov av förändring av påföljderna vid narkotikabrott
          </head>
          <p xml:id="i-GVnMyF8oJJKkLBoCDfiDiD">
            För en person där missbruk anses vara den bakomliggande orsaken
            till kriminaliteten kan kontraktsvård utdömas istället för fängelse.
            Det innebär att även den som är dömd för andra brott än narkotikabrott
            kan bli föremål för kontraktsvård. Under senare år har dessvärre
            antalet personer dömda till kontraktsvård minskat. För att kontraktsvård
            ska vara aktuellt krävs dels att den enskilde samtycker till den
            behandling som frivården föreslår och dels en samverkan med socialtjänsten
            i hemkommunen. Det innebär dels en utredningssamverkan och dels
            att kommunen tar över betalningsansvaret efter två tredjedelar
            av det utmätta fängelsestraffet. Det kan leda till att förutsättningarna
            för att bli föremål för kontraktsvård kan skilja sig mellan vilken
            kommun den dömde är bosatt i. Det rimliga vore att kriminalvården
            tog det fulla betalningsansvaret under hela behandlingstiden.
            Möjligheten till kontraktsvård används dessutom sällan vid låga
            straffvärden. För att fler dömda som har missbruksproblem ska
            få tillgång till kontraktsvård bör påföljden i större utsträckning
            användas vid lägre straffvärden än vad som är fallet idag vilket
            vi föreslår i våra motioner Bekämpa brotten och återupprätta tryggheten
            samt Krafttag mot ungdomsbrottsligheten. I den motionen presenterar
            vi också ytterligare förslag för att utveckla påföljderna vid
            narkotikabrott i syfte att säkerställa att personer med missbruk
            och beroende ges vård och behandling och därmed även bättre möjligheter
            att lämna kriminaliteten.
          </p>
          <p xml:id="i-7whCrpPFCz9r4YxJxwfS9N">
            Tillgången till narkotika har stor betydelse för narkotikamissbrukets
            omfattning. Vidare är narkotikaförsäljning en stor inkomstkälla
            för kriminella grupperingar. Samhället bör därför se mycket strängt
            på smuggling, tillverkning samt distribution och överlåtelse av
            narkotika. På grund av praxisförändring döms idag färre för grovt
            narkotikabrott jämfört med tidigare och det är en lägre andel
            av de som döms för grova narkotikabrott som får långa fängelsestraff.
            Moderaterna vill se en återgång till den strängare straff som
            gällde innan praxisförändringen, ett förslag som också det återfinns
            i våra motioner Bekämpa brotten och återupprätta tryggheten samt
            Krafttag mot ungdomsbrottsligheten. För att minska tillgången
            till narkotika krävs hårdare tag mot narkotikahandeln. Skärpta
            straff för överlåtelser är en viktig del av detta liksom förstärkta
            resurser till rättsväsendet och bättre verktyg för polisen i arbetet
            med att upptäcka och utreda brott.
          </p>
          <head xml:id="i-La3JkSXSWx72mgnAhZXp8d" type="h3">
            Behov av vård och sociala insatser före och efter dom och straff
          </head>
          <p xml:id="i-Fkw8N5dZaVT3APDMEWsiAd">
            I snitt kommer var femte häktning löpa över fyra månader eller
            mer.
            <ref target="i-T2GCcoPJYGgwKBMrXPbvyY">
              [10]
            </ref>
            Ungefär var fjärde person som sedan får ett fängelsestraff, får
            det på grund av narkotikabrott och/eller smuggling. Samtidigt
            uppger Kriminalvården att en majoritet av deras klienter, på såväl
            anstalter som inom frivården, har missbruksproblem och att narkotikamissbruk
            är vanligast förekommande.
            <ref target="i-XzNbbevXeNBysSEQm1ykWq">
              [11]
            </ref>
            Häktningstiden utgör en stor del av den tid en person sitter
            frihetsberövad och att det är också en tid där många kan vara
            mottagliga för påverkan. Vi föreslår därför i vår motion En effektiv
            kriminalvård att det bör övervägas om det vore lämpligt att i
            vissa situationer påbörja behandlingsprogram redan under häktestiden.
            De flesta som häktas har ett ordnat boende och en kommuntillhörighet.
            För att förebygga fortsatt missbruk mellan häktestid och dom och
            straffpåföljd och i förlängningen efter avtjänat straff, är det
            viktigt att vårdkedjan är sammanhållen under hela denna period.
            Samtidigt är det vanligt att personer med mer allvarlig missbruksproblematik,
            och därmed större behov av vård, ofta flyttar mellan kommuner,
            inte har bostad och inte har en fortlöpande vårdkontakt.
          </p>
          <p xml:id="i-Y9b8sUbdozoAaenRgPyno8">
            Socialtjänsten i den kommun som personen är hemmahörande, kan
            ha en skyldighet att stötta med befintlig bostad i upp till sex
            månader när den enskilde ska avtjäna fängelsestraff. Om personen
            inte har bostad är det ofta först när han eller hon har avtjänat
            ett fängelsestraff som Kriminalvården hjälper till med kontakt
            med senaste bosättningskommuns socialtjänst om stöd för bostad
            eller ekonomiskt bistånd. För att nå varaktigt resultat med missbruksbehandling
            är det därför viktigt att hela denna kedja ses över. Vård som
            kan påbörjas redan under häktestiden och fortsätta med en långsiktig
            plan tillsammans med kommunens socialtjänst har större chans att
            lyckas. Bostadssökande, eventuell stödlägenhet eller andra bostadssociala
            stöd behöver etableras i god tid och ske i samverkan med vårdinsatserna.
            Mot denna bakgrund föreslår Moderaterna att möjligheten att skapa
            en sammanhållen vård utreds för personer som är eller har varit
            frihetsberövade. En sådan utredning behöver göras i syfte att
            definiera och överbrygga glappen avseende missbruksbehandling
            mellan Kriminalvård, kommun och region, i kombination med socialt
            bostadsstöd för relevanta målgrupper, avseende hela processen
            från häktning till hemgång från fängelsestraff eller frivård.
          </p>
          <head xml:id="i-XDH7hBBghpvq1kfi6GVEJU" type="h3">
            Bättre tillgång till beroendevård för intagna inom Kriminalvården
          </head>
          <p xml:id="i-Dmut4guvww5tcqQakVuAjF">
            Kriminalvården bedriver i dag viss öppen hälso- och sjukvård
            men Kriminalvården har egentligen inget uppdrag att bedriva hälso-
            och sjukvård. Ansvaret för det åligger istället den dömdes hemregion
            utifrån den så kallande normaliseringsprincipen som innebär att
            kriminalvårdsklienten inte ska särbehandlas avseende tillgång
            till vård eller annan samhällsservice. Kriminalvården har dock
            en viktig roll i att identifiera vårdbehov hos sina klienter,
            så som behov av beroendevård.
          </p>
          <p xml:id="i-6B7iHiuiEjVj1mjQhhwcWd">
            Kriminalvården bedömer som tidigare nämnt att en majoritet av
            deras klienter, på såväl anstalter som inom frivården, har missbruksproblem
            och att narkotikamissbruk är vanligast förekommande.
            <ref target="i-2QmTpvP1UoHqode5DfrWYE">
              [12]
            </ref>
            Mot den bakgrunden är det viktigt att Kriminalvården utvecklar
            sina egna vårdprogram för personer med missbruk och beroende.
            Ibland kan häktestiden i sig vara den större delen av påföljden,
            och det är av vikt att sådant behandlingsprogram kan inledas redan
            då. Viktigt är också att Kriminalvården utifrån den enskilde klientens
            situation har ett gott samarbete med andra centrala aktörer såsom
            i klientens hemkommun och hemregion.
          </p>
          <p xml:id="i-8vnSYewn3Z9AzTYFxLMhMn">
            Personer med opioidberoende bör i enlighet med Socialstyrelsens
            nationella riktlinjer för vård och stöd vid missbruk och beroende
            erbjudas läkemedelsassisterad behandling (LARO). Detta gäller
            självfallet också personer inom Kriminalvården. Kriminalvårdens
            samverkan med regionerna behöver utvecklas och förbättras avseende
            klienter i behov av denna behandlingsform. Detta för att säkerställa
            att personer som sedan tidigare är i LARO kan fortsätta sin behandling
            även under tiden inom Kriminalvården, liksom för att klienter
            inom Kriminalvården som är i behov av att påbörja LARO-behandling
            också får den möjligheten. Detta är viktigt utifrån först och
            främst ett medicinskt perspektiv men också utifrån ett brottsförebyggande.
            Personer med ett obehandlat opioidberoende löper nämligen hög
            risk att återfalla i brott.
          </p>
          <p xml:id="i-8jG5VozWKi5Jj2nzrNE8tm">
            Moderaterna föreslår att regeringen, i samarbete med Kriminalvården
            och Sveriges Kommuner och Regioner (SKR), ser över hur samverkan
            mellan Kriminalvården och beroendevården kan utvecklas. Översynen
            bör syfta till att nå en överenskommelse mellan Kriminalvården
            och SKR som säkerställer att alla kriminalvårdsklienter, oavsett
            vilken region och kommun de är hemmahörande i, ges tillgång till
            vård och behandling utifrån behov och i enlighet med de nationella
            riktlinjerna för vård och stöd vid missbruk och beroende. Vi föreslår
            också att regeringen utreder om det vore ändamålsenligt att ge
            Kriminalvården i uppdrag att också själva bedriva beroendevård
            och hur ett sådant uppdrag i så fall skulle kunna utformas. Om
            läkare inom Kriminalvården ges rätt att ordinera LARO måste samtidigt
            en skyldighet åläggas regionerna att överta ansvaret för behandlingen
            när klienten lämnar Kriminalvården.
          </p>
          <head xml:id="i-BjXBKvFoso8r37y1DsYXJL" type="h3">
            Ge Kriminalvården möjlighet att initiera SIP
          </head>
          <p xml:id="i-6BVvrR2V9SheGZVVmpXJmP">
            Kriminalvårdens samarbete med regionerna och kommunerna i fråga
            om missbruks- och beroendevård ser idag väldigt olika ut över
            landet och fungerar också olika bra. I praktiken innebär det att
            tillgången till denna typ av vård och behandling för kriminalvårdsklienter
            inte är jämlik över landet. I Stockholms län finns ett sedan många
            år utvecklat samarbete mellan Kriminalvården och Beroendecentrum
            Stockholm. Detta genom Integrerat team för Opiatberoende Kriminalvårdsklienter
            (ITOK). Den typen av samarbeten behövs i hela Sverige.
          </p>
          <p xml:id="i-5unavPQ3ULVyp33fVhJHxM">
            För att minska risken att klienter återfaller i missbruk och
            kriminalitet är Kriminalvårdens samverkan med andra aktörer inför
            utslussning viktig. Ett verktyg för att säkerställa samverkan
            kring en individ i behov av insatser från olika huvudmän är en
            samordnad individuell plan (SIP). Såväl hälso- och sjukvårdslagen
            som socialtjänstlagen innehåller bestämmelse om att regionen eller
            kommunen ska upprätta en SIP när deras insatser bedöms behöva
            samordnas. En SIP involverar främst socialtjänsten och hälso-
            och sjukvården men ofta också fler aktörer så som arbetsförmedling,
            försäkringskassa och kriminalvård. Dagens lagstiftning medger
            dock endast att socialtjänsten och hälso- och sjukvården tar initiativ
            till att upprätta SIP. Lagstiftningen behöver i denna del förändras
            och därför föreslår vi att möjligheten att initiera SIP utvecklas.
            Vi menar att fler aktörer bör ges rätt att ta initiativ till SIP
            liksom vara skyldiga att medverka till SIP. Kriminalvården och
            Statens institutionsstyrelse (SiS) är två aktörer som bör få denna
            rätt. Detta i syfte att säkerställa att personer i behov av samordnade
            stöd-, vård- och behandlingsinsatser efter frigivning från Kriminalvården
            eller avslutad vård- och behandling inom SiS också får det.
          </p>
          <head xml:id="i-GeP1R4twBoZJioBz59qGmX" type="h1">
            Ingen ska dö av en överdos
          </head>
          <head xml:id="i-K77vJViJzHZmHcTfJhjXsE" type="h3">
            Ta fram och genomför en nationell överdosstrategi
          </head>
          <p xml:id="i-E4V37QfEuYXjRgi22fxshB">
            Den vanligaste orsaken till narkotikarelaterade dödsfall är överdoser.
            Vårt grannland
          </p>
          <p xml:id="i-9WtnkSWHLn3i4qd1caLDEy">
            Norge har målmedvetet och framgångsrikt arbetat för att minska
            antalet överdoser.
          </p>
          <p xml:id="i-Jd9wPvrsWNwHih7SgJooYs">
            Norge sjösatte en överdosstrategi 2014 med insatser i ett nätverk
            av pilotkommuner,
          </p>
          <p xml:id="i-FUa7JcamZLEtPN5AxYjBMM">
            vilket resulterade i att antalet överdosfall minskade med hela
            13 procent mellan 2016
          </p>
          <p xml:id="i-4V3qNjQU1chgssWnZb569s">
            och 2017. Arbetet fortsätter nu i Norge utifrån en ny fyraårig
            nationell överdosstrategi.
          </p>
          <p xml:id="i-B6Sg3SyhK85W6tLKR2J1Ci">
            Sverige bör lära och inspireras av Norge. Moderaterna vill att
            Sverige ska ha en nollvision avseende narkotikarelaterade dödsfall.
            Moderaterna anser att en svensk nationell överdosstratregi bör
            tas fram och genomföras som del i arbetet med att nå en sådan
            vision.
          </p>
          <p xml:id="i-F3585dwepNWtNfrvWqdUGs">
            Den narkotikarelaterade dödligheten i Sverige är inte bara skyhög
            – den varierar
          </p>
          <p xml:id="i-Hx9NpFr8eQTRDAPCVbrnzr">
            också kraftigt mellan länen. Enligt Folkhälsomyndigheten inträffade
            2018 totalt 900
          </p>
          <p xml:id="i-Sztzjvjtk6wzGyEegpx8C1">
            dödsfall i läkemedels- och narkotikaförgiftningar bland invånare
            i Sverige 15 år eller
          </p>
          <p xml:id="i-GJw7PD17F3FgfjfAB9ahHq">
            äldre. Dödligheten varierade kraftigt mellan länen, från som
            lägst 8,1 dödsfall och som
          </p>
          <p xml:id="i-KwPeewoRCoxbAWDQDphmdN">
            högst 15 dödsfall per 100 000 invånare 2014/18 (femårsmedelvärde).
            De stora regionala skillnaderna understryker vikten av nationellt
            ledarskap och nationella åtgärder.
          </p>
          <p xml:id="i-QyR8ufXiy6T9vSVx94tFK">
            Att det nu finns uppdaterade nationella riktlinjer för vård och
            stöd vid missbruk och
          </p>
          <p xml:id="i-RpiuzjQuJHqCrqja5QtKiZ">
            beroende är mycket välkommet och något som kan bidra till att
            göra vården bättre och
          </p>
          <p xml:id="i-NaWTDh7rpar6V5W2r5FQSz">
            minska de många överdoserna och narkotikarelaterade dödsfallen
            i Sverige. Detta
          </p>
          <p xml:id="i-D8J1CEXYU3RrKo3Sq58CNC">
            förutsätter dock att riktlinjerna efterlevs. Implementeringen
            behöver öka. En bärande del av en nationell överdosstrategi bör
            vara att säkra en god efterlevnad av de nationella riktlinjerna.
          </p>
          <p xml:id="i-FLa3kLx49DsKvef6ssAE36">
            Moderaterna föreslår att regeringen ger i uppdrag till Socialstyrelsen
            tillsammans
          </p>
          <p xml:id="i-ERskiJ6eyqAu1Eu1oQA8dM">
            med Folkhälsomyndigheten att i samarbete med berörda aktörer,
            inte minst Sveriges
          </p>
          <p xml:id="i-8G65VvcwKGQqZdQ5HiJHWq">
            Kommuner och Regioner samt brukarorganisationer, ta fram en nationell
            överdosstrategi. Vilka åtgärder och insatsområden som bör ingå
            i strategin utöver vad vi ovan beskrivit bör Socialstyrelsen och
            Folkhälsomyndigheten återkomma med. Givet att
          </p>
          <p xml:id="i-DgdG1Ei1zrbMYKU3nhWXT5">
            Socialstyrelsen i samarbete med Folkhälsomyndigheten tidigare
            utarbetat en åtgärdsplan
          </p>
          <p xml:id="i-TNdx5AKycunn2k5F7WM1nr">
            med förslag på aktiviteter för att motverka den narkotikarelaterade
            dödligheten bör
          </p>
          <p xml:id="i-FLsYrMnQuEdBwDujnEjHLc">
            dessa myndigheter vara väl rustade med underlag och därmed kunna
            ta fram betydande
          </p>
          <p xml:id="i-4b7X3tSeW3zRBjygHmRdUi">
            förslag till en nationell överdosstrategi. Därutöver kan arbetet
            med den nationella
          </p>
          <p xml:id="i-XbKoRjWKXLduxx722iWYQv">
            cancerstrategin ge inspiration för hur ett sådant systematiskt
            nationellt strategiarbete kan
          </p>
          <p xml:id="i-2vHvUhHmAdrmFCtEoACkrp">
            bedrivas.
          </p>
          <head xml:id="i-Dg92s8k4AKjPa8N1bBKgoV" type="h3">
            Uppdra åt Kriminalvården att förebygga överdoser
          </head>
          <p xml:id="i-XB8gDnA56Am6xDSM7exK8P">
            Den vanligaste orsaken till narkotikarelaterade dödsfall är överdoser.
            <ref target="i-PVLkLMabHwJwbPpW2RPeuL">
              [13]
            </ref>
            Frigivning från fängelse är en känd riskfaktor för överdos. Risken
            för dödsfall bland injektionsmissbrukare på grund av överdos kan
            vara hela åtta gånger högre under de första två veckorna efter
            frisläppande jämfört med därpå följande tioveckorsperiod.
            <ref target="i-FymhC21yRGeUETW9XVeur7">
              [14]
            </ref>
            Förklaringen är att den beroendesjukes fysiska tolerans mot exempelvis
            heroin har minskat eller försvunnit när den intagne varit drogfri
            eller minskat sin droganvändning under fängelsetiden.
            <ref target="i-QCXAgG9VYrhsVGTZR7SBUr">
              [15]
            </ref>
            Mot denna bakgrund är det viktigt att Kriminalvården bedriver
            ett aktivt och metodiskt arbete för att förebygga överdoser efter
            frigivning. Moderaterna föreslår att Kriminalvården ges i uppdrag
            att, i samarbete med Socialstyrelsen och eventuellt ytterligare
            aktörer, ta fram och implementera ett program för detta ändamål.
            Programmet bör inkludera samtliga kriminalvårdsklienter som bedöms
            ha ett sådant missbruk att risk för överdos föreligger. En grundläggande
            och central del i programmet måste vara att, i linje med de nationella
            riktlinjerna för vård och stöd vid missbruk och beroende, erbjuda
            naloxon med tillhörande utbildningsinsatser till dessa klienter.
            Programmet bör dock vara mer än ett renodlad naloxonprogram. Det
            bör innehålla ytterligare insatser och aktörer. Exempelvis bör
            utbildning i hjärt-lungräddning och insatser/planering för insatser
            efter frigivning ingå. Det norska projektet ”Forebygging av overdosedødsfall
            etter løslatelse fra fengsel” kan tjäna som exempel inför programmets
            utformning.
            <ref target="i-R1ZUv8oVwS6CGtBamXwmR2">
              [16]
            </ref>
            Till uppdraget bör medel följa. En grov uppskattning av kostnaderna
            för programmet är 4 mkr per år. Uppdraget skulle också lämpligen
            utgöra en del av en svensk nationell överdosstrategi.
          </p>
        </div>
        <div type="motSignatures">
          <list>
            <item xml:id="i-416FtuobACsSaMMsqk2X8A">
              Camilla Waltersson Grönvall (M)
            </item>
            <item xml:id="i-Tm8BtQch8p6t4aSyup3hyi">
              Johan Hultberg (M)
            </item>
            <item xml:id="i-VWmDVchUiKnD4bJjDWHjZi">
              Ulrika Heindorff (M)
            </item>
            <item xml:id="i-ARKy3ZA6Fa5GKnK1mJQfZZ">
              Ulrika Jörgensen (M)
            </item>
            <item xml:id="i-JdbfiFQtxHFm9tyv9gfr3P">
              John Weinerhall (M)
            </item>
            <item xml:id="i-3TB3WEA3vg9r8ncdjdhDF6">
              Noria Manouchi (M)
            </item>
            <item xml:id="i-DL7hJ3CFwxDHcje2bPL6vz">
              Marie-Louise Hänel Sandström (M)
            </item>
            <item xml:id="i-2ZmFNAV2HmaLzitY2vDwok">
              Ann-Britt Åsebol (M)
            </item>
          </list>
        </div>
        <div type="motNotes">
          <noteGrp>
            <note xml:id="i-XhxmiG97D1rFFFTrNg9WyG">
              [1] EMCDDA, Europeisk narkotikarapport: Trender och utveckling.
              2021.
            </note>
            <note xml:id="i-AMTTjbWnde5npvUC7HizPG">
              [2] Regeringens proposition 2020/21:132. En förnyad strategi
              för politiken avseende alkohol, narkotika, dopning, tobak och
              nikotin samt spel om pengar 2021–2025
            </note>
            <note xml:id="i-CY9JTum36AwVwVwYp6m1mK">
              [3] Sariaslan et al, Childhood family income, adolescent violent
              criminality and substance misuse: quasi-experimental total population
              study, Cambridge University Press, 2018
            </note>
            <note xml:id="i-444yyqqEMGWomD6Rzm7xZW">
              [4] 2019 Årsrapport, Svensk Beroenderegisterhttps://registercentrum.blob.core.windows.net/sbr/r/-rsrapport2019-webb-ByxJCG0Led.pdf
            </note>
            <note xml:id="i-RUKBWctkBACJEdmKqN4U3S">
              [5] Andersson, L och Johnson. B Valfrihet och egenmakt. En utvärdering
              av Region Skånes vårdval för LARO. Malmö: Malmö Högskola, 2018,
              s. 9
            </note>
            <note xml:id="i-W1x8Xk7mrAA6AiCJybRrCU">
              [6] Andersson, L och Johnson. B Valfrihet och egenmakt. En utvärdering
              av Region Skånes vårdval för LARO. Malmö: Malmö Högskola, 2018,
              s. 10,
            </note>
            <note xml:id="i-NmAfmUXyu5yvC2CRSTfQdy">
              [7] Heilig. m.fl. ”Narkomanvården behöver få en nationell strategi”
              SvD.se 2016-04-17,https://www.svd.se/narkomanvarden-behover-nationell-strategi/om/debatt.
            </note>
            <note xml:id="i-FmSYCeQHF5XhUF2XZ7nz2M">
              [8] SERAF – Senter for rus- og avhengighetsforskning, http://www.seraf.uio.no/.
            </note>
            <note xml:id="i-EgpBHfZBE4V3x927wdwj24">
              [9] Novak et al, Nonmedical use of prescription drugs in the
              European Union, BMC Psychiatry, 2016
            </note>
            <note xml:id="i-T2GCcoPJYGgwKBMrXPbvyY">
              [10] Kriminalvården, Häkte,https://www.kriminalvarden.se/forskning-och-statistik/statistik-och-fakta/hakte/
            </note>
            <note xml:id="i-XzNbbevXeNBysSEQm1ykWq">
              [11] Kriminalvården (2019), KOS 2019 Kriminalvård och statistik,
              s. 103f https://www.kriminalvarden.se/globalassets/publikationer/kartlaggningar-och-utvarderingar/kos_2019.pdf
            </note>
            <note xml:id="i-2QmTpvP1UoHqode5DfrWYE">
              [12] Ibid.
            </note>
            <note xml:id="i-PVLkLMabHwJwbPpW2RPeuL">
              [13] Folkhälsomyndigheten, Narkotikarelaterad dödlighet,https://www.folkhalsomyndigheten.se/livsvillkor-levnadsvanor/andts/utveckling-inom-andts-anvandning-och-ohalsa/skadeverkningar/narkotikans-skadeverkningar/narkotikarelaterad-dodlighet/
            </note>
            <note xml:id="i-FymhC21yRGeUETW9XVeur7">
              [14] EMCDDA (2002), Fokus på narkotika. Injektionsmissbruk utgör
              en utmaning för folkhälsopolitiken, s. 3 https://www.emcdda.europa.eu/system/files/publications/174/Dif04sv_63248.pdf,
            </note>
            <note xml:id="i-QCXAgG9VYrhsVGTZR7SBUr">
              [15] Seaman, et al, Mortality from overdose among injecting drug
              users recently released from prison: database linkage study, British
              Medical Journal, 1998, vol. 316, sidorna 426–428, 1998
            </note>
            <note xml:id="i-R1ZUv8oVwS6CGtBamXwmR2">
              [16] Helsedirektoratet (2019), Nasjonal overdosestrategi 2019–2022,
              s. 65f, https://www.regjeringen.no/contentassets/405ff92c06e34a9e93e92149ad616806/20190320_nasjonal_overdosestrategi_2019-2022.pdf
            </note>
          </noteGrp>
        </div>
      </div>
    </body>
  </text>
</TEI>
