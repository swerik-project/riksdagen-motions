<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01312">
  <teiHeader>
    <fileDesc>
      <titleStmt>
        <title>om massmediernas nyhetsförmedling.</title>
        <author>av herr Enlund m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om massmediernas nyhetsförmedling.</title>
          <idno type="rdwebb">FY021312</idno>
          <rs type="number">1312</rs>
          <ref type="dokument_url_text">http://data.riksdagen.se/dokument/FY021312/text</ref>
          <ref type="dokument_url_html">http://data.riksdagen.se/dokument/FY021312</ref>
          <ref type="dokumentstatus_url_xml">http://data.riksdagen.se/dokumentstatus/FY021312</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-N16CyWGXKPMH81skqLzWmr</idno>
            <name>BERNT EKINGE</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PMHdnyf7B6baPyjrwkYv5e</idno>
            <name>NILS HÖRBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8utsS75RftAE1GFdAtHXFE" type="signed"/>
        <correspContext corresp="i-8utsS75RftAE1GFdAtHXFE">
          <note type="signatory" corresp="i-TLnEcKgBYha1pdFTVEbAvk"/>
          <note type="signatory" corresp="i-N16CyWGXKPMH81skqLzWmr"/>
          <note type="signatory" corresp="i-PMHdnyf7B6baPyjrwkYv5e"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1312/mot_1975__1312-001.pdf"/>
      <fw xml:id="i-SWaNTq4QEbn5yCWyLBpyok">
        Mot. 1975:1312 12
      </fw>
      <div xml:id="i-5cEDzSeKJVbAEbg6v2ttr6" type="motHeader">
        <div xml:id="i-WEXL5kCN9SS8P5y5MJEcVH" type="motTitle"/>
        <div xml:id="i-HpAxjGX8TwwEocwhpCX7pX" type="motSubmissionInfo"/>
      </div>
      <div xml:id="i-SdERpk48R2G5cJZz4VUkto" type="motBody">
        <div xml:id="i-7XPD4qEPta8YVdViZcakMx">
          <p xml:id="i-FGMcnVFMjSL5vLCm8ipCup">
            Nr 1312
          </p>
          <p xml:id="i-6EKdYAoTVVGxhahmhGCoPx">
            av herr Enlund m. fl. om massmediernas nyhetsförmedling.
          </p>
          <p xml:id="i-PLva37g2yQ6gfqbu3mNJak">
            Den moderna massmediatekniken medger ett intensivt informationsflöde
            mellan kontinenter, nationer och individer över hela jorden. Tal,
            text och bild kan nära nog på nolltid förmedlas från och till
            varje enskild människa i hela den civiliserade världen. Dessa
            enorma tekniska resurser ger människan lika enorma möjligheter
            till ett rikare liv genom vidgade kunskaper. Men ju effektivare
            ett verktyg är, desto större krav ställs på de människor som skall
            hantera det. Det var naturligtvis viktigt att den som skulle förmedla
            information genom vårdkase eller budkavle var snabb på foten när
            ofärd stod för dörren. Men nog har den ewt större ansvar som på
            några få sekunder kan förmedla budskap till miljoner människor.
            Vi vill i den här motionen ta upp frågan om de kvalitetskrav som
            bör ställas på nyhetsförmedlingen. Övertygelsen om att ha fått
            riktig och säker information skänker en viss grad av trygghet.
            Misstanken att man kanske är helt felinformerad leder till otrygghet
            och allmän oro. Detta gäller naturligtvis i allra största allmänhet
            då information ges om enskilda människors öden eller om de små
            sammanhangen. Men det gäller i särskilt hög grad i svåra krislägen
            då stora människoskaror hotas till liv och säkerhet. Då måste
            en riktig information vara någorlunda garanterad. Om nyhetsförmedlingen
            går helt snett kan en allvarlig katastrof ytterligare förvärras.
            Det kan synas väl enkelt att belysa ett allvarligt problem med
            två enstaka exempel. Men de exempel vi väljer gäller just en situation
            som många människor just nu diskuterar och som ganska många också
            fruktar — ett haveri i ett kärnkraftverk. Hur skulle informationen
            till allmänheten komma att fungera i ett sådant läge? För att
            utforska hur en beredskap fungerar brukar man ordna beredskapsövningar.
            Här kan man säga att två sådana beredskapsövningar redan hållits.
            Den ena inträffade den 13 november 1973 då Sveriges Radios ungdoms-
            redaktion sände det s. k. Barsebäcksprogrammet, en skildring av
            en fingerad kärnkraftsolycka. Den andra var haveriövningen i Ringhals
            den 5 december 1974. Båda dessa händelser var avsedda att belysa
            vår beredskap inför en ka- tastrof av svåröverskådlig räckvidd.
            Men de båda händelserna blev samtidigt — så att säga på köpet
            — en beredskapsövning för svensk nyhetsförmedling. Hur den första
            lyckades har ganska utförligt beskrivits i personaltidningen
          </p>
          <pb facs="riksdagen-motions-pdf/data/1975/mot_1975__1312/mot_1975__1312-002.pdf"/>
          <fw xml:id="i-3i7AXP1d2yfVk7xkSiY5gj">
            Mot. 1975:1312 13
          </fw>
          <p xml:id="i-Pj6Xr4dozsJ3VJny5hxPBH">
            för Sveriges Radio, Antennen (nr 79/1974). Antennen berättar
            att Barse- bäcksprogrammet enligt tidningar, radio och TV gav
            upphov till panik bland befolkningen runt Barsebäck som rapporterades
            fly i stora skaror. En tid efter programmet undersökte Beredskapsnämnden
            för psykologiskt försvar hur det verkligen gick till. Sociologiska
            institutionen i Lund intervjuade på beredskapsnämndens uppdrag
            1 220 personer från de tre närmast berörda kommunerna. Undersökarna
            har — trots energiska efterfrågningar bland polis och andra myndigheter,
            journalister, nyckelpersoner på orten m. fl. — inte funnit ett
            enda säkert belägg för att någon enda individ skulle ha gett sig
            i väg. Ändå rapporterade massmedia om stora skaror flyktingar
            på vägarna bort från ”olycksområdet”. Beredskapsnämndens undersökare
            har granskat nyhetsrapporteringen från händelsen i Sveriges Radio,
            TT, 18 dagstidningar och en veckotidning. Bland Sveriges Radios
            sändningar har Sydkvarten, Sydnytt, Rapport, Aktuellt, Da- gens
            Eko och Kvällsekot detaljgranskats. Sammanlagt rapporterades panik
            och flykt i Barsebäcksområdet i 15 dra- matiska versioner i radio
            och TV:s nyhetssändningar samma dag som pro- grammet om den fingerade
            kärnkraftsolyckan sänts. Det började med Syd- kvarten kl. 18.05,
            en timme efter ungdomsredaktionens program. Där skild- rades händelserna
            på platsen så här: Nu har det skapats panik i ett halvt landskap.
            Människor i stora skaror började ge sig ut på vägarna från samhällena
            kring Barsebäck. En man som kom hem till sin familj i området
            fann familjen på sammanbrottets gräns. Familjemedlemmarna hade
            redan börjat stapla möblerna på en lastbil för att evakuera, precis
            så som man sagt i den fingerade nyhetssändningen. I Lund köade
            människor vid flera skyddsrum. I ett bostadsområde i Malmö, som
            ligger två och en halv mil från Barsebäck, rapporterades människor
            samla ihop sina värdepapper och bege sig söderut.——-
          </p>
          <p xml:id="i-BujJY8FrYZHQp75jPfLsvp">
            Samtliga undersökta tidningar hade också följande dag rapporter
            om panik och flykt. Endast en journalist försökte hindra panikspridandet.
            Det var Aftonbladets reporter i Malmö som åkte ut till Barsebäck
            och kollade stäm- ningen i 15 hus och de uppgifter polisen lämnat.
            Han rapporterade sedan till Aftonbladet i Stockholm att TT:s,
            Sveriges Radios och morgontidning- arnas uppgifter var kolossalt
            överdrivna och att man i Barsebäck med omnejd i stort sett skrattade
            åt de panikbeskrivningar som gavs. Han påpekade att ev. korrekta
            fakta hade fått växa ut som i H. C. Andersens saga om fjädern,
            som blev en höna, och han motsatte sig att Aftonbladet fortsatte
            överdrifterna. Men när Aftonbladets redaktion kl. 9 dagen därpå
            fick klart för sig att Expressen bredde på med samma panikskildring
            som alla andra, ströks Malmöreporterns rapport ner för att helt
            tas bort ur den sista upplagan. Utredningen tycker sig ha kunnat
            spåra källan till uppgifterna om panik och flykt till den journalist
            på Sydsvenska Dagbladet i Malmö som vid tillfället hade till uppgift
            att svara i telefon på centralredaktionen. Han fick
          </p>
          <pb facs="riksdagen-motions-pdf/data/1975/mot_1975__1312/mot_1975__1312-003.pdf"/>
          <fw xml:id="i-DX6iqnAqFR6QUSki1uGTSo">
            Mot. 1975:1312 14
          </fw>
          <p xml:id="i-A6NA1zMWKwq7uGxdjmNVx6">
            ett samtal från en kvinna han kände i Barsebäcksområdet som oroligt
            frågade vad som hänt. Samtidigt hörde han genom sitt öppna fönster
            sirenerna från tre polisbilar på utryckning, och när han slog
            på radion kom han mitt in i ungdomsredaktionens program där han
            med egna öron kunde höra Ekoreportrarnas röster rapportera om
            olyckan i Barsebäck. Journalisten ringde då till Sveriges Radio
            i Malmö och sa: ”Det har ju hänt en olycka. Det är panik i Barsebäck!”
            Ryktet spred sig sedan från journalist till journalist och tycktes
            bekräftas av de många telefonsamtal som blockerade linjerna till
            polisen i Malmö och Lund. Förvirringen ökade eftersom tydligen
            så många poliser och journalister ringt varandra att linjerna
            blev ännu mer upptagna. Den artikel i Sveriges Radios personaltidning
            jag nu i vissa delar återgivit har rubriken ”Massmedierna citerar
            varandras lögner”. För svensk nyhets- förmedling blev övningen
            i Barsebäck något av ett haveri — eller en miss- lyckad beredskapsövning.
            Två frågor inställer sig: Hur skulle nyhetsförmedlingen ha fungerat
            om det varit allvar? Vilka möjligheter finns det att snabbt och
            effektivt rätta till den information som gått snett? Den sista
            frågan är kanske den all- varligaste. Och den får i någon mån
            en belysning i Vattenfalls informa- tionsbroschyr angående nyhetsförmedlingen
            i samband med haveriövningen i Ringhals den 5 december 1974. I
            broschyren som sändes till alla hushåll skildras hur länsstyrelsen,
            Vat- tenfall och statens strålskyddsinstitut försökte rätta till
            den enligt deras me- ning felaktiga informationen om haveriövningen.
            Hur deras försök lyckades sammanfattas på följande sätt:
          </p>
          <p xml:id="i-4NLhWdrHoL1zQDBRqTxeN5">
            Länsstyrelsens bemötande den 6 december utsändes av TT, men användes
            sparsamt av dagspress och ej av TV. Strålskyddsinstitutets pressmeddelande
            den 9 december utnyttjades av någon enstaka tidning, men refererades
            inte i TT, Aktuellt och Rapport. Vattenfalls krav den 10 december
            hos TV 1 Aktuellt och TV 2 Rapport om att Strålskyddsinstitutets
            pressmeddelande borde refereras, ledde inte till någonting. Detta
            häfte har framställts i den känsla av vanmakt, som vi upplevt
            inför uppgiften att tillrättalägga de missförstånd, som gett Ringhalsövningen
            ett felaktigt eftermäle i vissa massmedia.
          </p>
          <p xml:id="i-WgXNjk2yQqnQAQjN35MCxN">
            De samhällsorgan som har huvudansvaret för driften av kärnkraftverken
            och som skall leda räddningsarbetet vid en svår olycka känner
            vanmakt inför uppgiften att tillrättalägga missförstånd. Vi förbigår
            i denna motion frågan om var ansvaret ligger för den felaktiga
            nyhetsförmedlingen i de två exemplen. Olycksfall i arbetet kan
            f. ö. inträffa inom alla yrkesområden. De frågor vi vill aktualisera
            kan formuleras på följande sätt: Hur skulle informationen fungera
            i ett svårt krisläge, då det är livsviktigt att infor- mationen
            blir korrekt? Hur skall det gå till att snabbt och effektivt rätta
          </p>
          <pb facs="riksdagen-motions-pdf/data/1975/mot_1975__1312/mot_1975__1312-004.pdf"/>
          <fw xml:id="i-BwC5xXPp41dDFHnx5Be6Fs">
            Mot. 1975:1312 15
          </fw>
          <p xml:id="i-SEdqSCWvMJM5riqZ44X97n">
            till en nyhetsförmedling som av någon anledning gått snett? Gruppkorsband
            till alla hushåll är i svåra krissituationer en alltför långsam
            metod. Med hänvisning till det ovan anförda föreslår vi att riksdagen
            hos regeringen anhåller om tilläggsdirektiv till mass- mediautredningen
            och den parlamentariska radioutredningen angående metoder att
            i svåra krissituationer garantera en kor- rekt nyhetsförmedling.
          </p>
          <p xml:id="i-FS9PpstzZqZsH4EyGnWoyN" type="date">
            Stockholm den 25 januari 1975
          </p>
          <div xml:id="i-GpALkd1oDN2tBbTLpyyv7E" type="signatureBlock">
            <p xml:id="i-2Q41X7R9CYaKBhAj5momqL" who="i-TLnEcKgBYha1pdFTVEbAvk" type="signature">
              ERIC ENLUND (fp)
            </p>
            <p xml:id="i-DyjWTEvWHDnHMvq7uE2r6F" who="i-N16CyWGXKPMH81skqLzWmr" type="signature">
              BERNT EKINGE (fp)
            </p>
            <p xml:id="i-7aruB2rAQEzrKtu7r7ejw9" who="i-PMHdnyf7B6baPyjrwkYv5e" type="signature">
              NILS HÖRBERG (fp)
            </p>
          </div>
        </div>
      </div>
    </body>
  </text>
</TEI>
