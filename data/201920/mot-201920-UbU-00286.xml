<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-00286">
  <teiHeader>
    <fileDesc>
      <titleStmt>
        <title>Förskolan</title>
        <author corresp="i-Xbq1HVkxhCYVmfPLN63HRo">av Daniel Riazat m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:286 av Daniel Riazat m.fl. (V)</title>
          <idno type="rdwebb">H702286</idno>
          <rs type="number">286</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H702286/text</ref>
          <ref type="dokument_url_html">http://data.riksdagen.se/dokument/H702286</ref>
          <ref type="dokumentstatus_url_xml">http://data.riksdagen.se/dokumentstatus/H702286</ref>
          <ref type="docx">http://data.riksdagen.se/fil/2D17FF49-3F8D-4DEC-B8A4-2E902A137E75</ref>
          <ref type="pdf">http://data.riksdagen.se/fil/2605E422-3440-4126-BC3C-C44F6DC4B912</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9adPkD75NVypGed632N39a</idno>
            <name>Andreas Lennkvist Manriquez</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HckvSpMX37cE4YqwjxLEwZ" type="signed"/>
        <correspContext corresp="i-HckvSpMX37cE4YqwjxLEwZ">
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-9adPkD75NVypGed632N39a"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-EoFevibjWdhEc2MYFiNFmf" type="submitted">
          <date when="2019-09-25"/>
          <time when="13:23:40"/>
        </correspAction>
        <correspAction xml:id="i-H1CYPyJfvcFKNwZj17bQBa" type="reviewed">
          <date when="2019-09-25"/>
          <time when="14:38:32"/>
        </correspAction>
        <correspAction xml:id="i-Wn73fwp6JBgbAiLL33bKWc" type="referred">
          <date when="2019-10-11"/>
        </correspAction>
        <correspAction xml:id="i-8RjxPXHi3qxDrMJQs5mj1c" type="assigned">
          <date when="2020-03-23"/>
          <time when="22:23:14"/>
        </correspAction>
        <correspContext corresp="i-8RjxPXHi3qxDrMJQs5mj1c">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-QPGPiS4Zb7nPe5H7tBXcMg" type="behandlas_i"/>
        <correspContext corresp="i-QPGPiS4Zb7nPe5H7tBXcMg">
          <ref type="uppgift">2019/20:UbU8</ref>
          <ref type="ref_dok_id">H701UbU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU8</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7ukNvGvsohaDqWGfkAeeG1" type="behandlas_i"/>
        <correspContext corresp="i-7ukNvGvsohaDqWGfkAeeG1">
          <ref type="uppgift">2019/20:UbU10</ref>
          <ref type="ref_dok_id">H701UbU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LJVco1Z6bFUHCP1dxaeLec" type="behandlas_i"/>
        <correspContext corresp="i-LJVco1Z6bFUHCP1dxaeLec">
          <ref type="uppgift">2019/20:FiU26</ref>
          <ref type="ref_dok_id">H701FiU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:286 av Daniel Riazat m.fl. (V)
          Förskolan
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FfJ5nTcroCjhuYW3KnjTeo">
            1 Förslag till riksdagsbeslut
          </head>
          <list style="ol">
            <item xml:id="i-PPcsZWc2kKXZ81ujMe7swV">
              Riksdagen ställer sig bakom det som anförs i motionen om att
              regeringen bör återkomma med förslag på reglering av barngruppers
              storlek i förhållande till antal pedagoger och tillkännager detta
              för regeringen.
            </item>
            <item xml:id="i-KRNwZDejXXVKRxNEZUpH9R">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder för att garantera
              att lokaler som används till förskoleverksamhet är anpassade och
              ändamålsenliga samt att antalet barn per kvadratmeter inte är
              för högt och tillkännager detta för regeringen.
            </item>
            <item xml:id="i-2psuTdEoMbyj3cnMSC7QGr">
              Riksdagen ställer sig bakom det som anförs i motionen om att
              regeringen bör utreda möjligheten att lagstifta om förskoleverksamhet
              på obekväm arbetstid och tillkännager detta för regeringen.
            </item>
            <item xml:id="i-R4gPCvx82tFjeyyNN9HuiS">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att rätt
              till modersmålsstöd införs i förskolan och tillkännager detta
              för regeringen.
            </item>
            <item xml:id="i-29ZMHyfh159gMcJGhQbB69">
              Riksdagen ställer sig bakom det som anförs i motionen om att
              regeringen bör återkomma med förslag som innebär att möjligheten
              att bedriva pedagogisk omsorg i bolagsform avskaffas och tillkännager
              detta för regeringen.
            </item>
            <item xml:id="i-WH1UVFxjKb36JRNRBtCyGu">
              Riksdagen ställer sig bakom det som anförs i motionen om att
              det bör utredas hur alla förskolor kan bli konfessionsfria och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-GMYLXWUqigmRa7gtM581jd" type="h1">
            2 Inledning
          </head>
          <p xml:id="i-Wq9rTZpq2xLZPedZuiR9pd">
            Alla barn ska kunna utvecklas efter de bästa förutsättningarna
            och utifrån sina behov. En bra förskola är minst lika viktig för
            barns utveckling som en bra skola. Rätten till en bra förskola
            för alla barn är en självklarhet för Vänsterpartiet. Bra barnomsorg
            är också en förutsättning för att kvinnor och män ska kunna förvärvsarbeta
            på lika villkor.
          </p>
          <p xml:id="i-RJi5KaJnkqSTAxVgmVLsEd">
            Inom förskolan löper dock personalen större risk att drabbas
            av stressrelaterade sjukdomar jämfört med andra yrkesgrupper på
            arbetsmarknaden. Det riskerar att drabba barnens utveckling. Barnen
            har rätt till en bra verksamhet och personalen har rätt till en
            god arbetsmiljö.
          </p>
          <head xml:id="i-64KwcR7QXN7n7H1JdZGCCa" type="h1">
            3 Arbetsmiljö och personalfrågor
          </head>
          <p xml:id="i-RfbuuM6MjiZ9EsEzAnQqQm">
            Många anställda inom förskolan mår inte bra och många vittnar
            om sin pressade situation. Stora barngrupper och för få kollegor
            leder till en stressad arbetsmiljö. Lärarförbundet har rapporterat,
            baserat på försäkringskassans uppgifter, att personal i förskolan
            löper 63 procent högre risk att bli sjukskrivna än genomsnittet
            på arbetsmarknaden. Sett till psykiska sjukdomar, där stressrelaterade
            diagnoser ingår, är risken för den som arbetar i förskolan 81
            procent högre att drabbas av en sådan sjukdom än för övriga arbetsmarknaden.
            Det är allvarligt sett ur ett arbetsmiljöperspektiv och riskerar
            även att påverka barnens utveckling.
          </p>
          <p xml:id="i-SmdpxBL62spTa7c9zabekA">
            Storleken på barngrupper påverkar både barn och personal. Skolverket
            har riktlinjer för barngruppsstorlek, dessa är 6–12 barn per grupp
            i åldern 1–3 år samt 9–15 barn per grupp i åldern 4–5 år. Skolverkets
            riktlinjer bygger på samlad internationell och nationell forskning
            och visar på flera fördelar med mindre barngrupper, bl.a. att
            det leder till bättre miljö med lägre ljudnivå och gynnar barns
            lärande. Vänsterpartiet anser att dessa riktlinjer är bra, men
            eftersom det inte finns någon reglering för hur stora barngrupperna
            får vara, överskrids på många håll Skolverkets riktlinjer. Regeringen
            bör återkomma med förslag på reglering avseende barngruppers storlek
            i förhållande till antal pedagoger. Detta bör riksdagen ställa
            sig bakom och ge regeringen till känna.
          </p>
          <p xml:id="i-AXDd8PyGzEGYPFRS11XxNs">
            Många pedagoger i förskolan vittnar om för höga ljudnivåer. Ljudnivån
            är så pass hög att pedagogernas hörsel tar skada, hörselnedsättning
            och tinnitus är vanligt förekommande. Dessutom är det en stressfaktor
            för både barn och personal. Ett citat från Arbetsmiljöverket:
            ”Höga ljudnivåer på förskolan är ytterligare ett arbetsmiljö­problem
            som drabbar både vuxna och barn. Ett forskningsprojekt från Umeå,
            där 17 förskolor ingick, visade att ljudnivån inom förskolan ligger
            över 70 decibel i snitt under en arbetsdag, vilket är mycket tröttande
            och kan skapa stressreaktioner. Det är samtidigt en varierande
            ljudbild med plötsliga toppar i form av skrik, slammer, omkullvälta
            stolar och bullriga leksaker. Det är inte ovanligt att personal
            drabbas av ljudtrötthet, tinnitus och stress.”
          </p>
          <p xml:id="i-AEtFTtWasZavhoQSkwSriN">
            En del i problematiken med hög ljudvolym är som ovan nämns barngruppernas
            storlek samt att många förskolelokaler inte är dimensionerade
            för det antal barn som går där. Det är helt enkelt för många barn
            i förhållande till lokalens storlek. Vänsterpartiet anser att
            det är viktigt att barngrupperna inte är större än vad lokalerna
            är dimension­erade för samt att lokalerna på olika sätt är anpassade
            för den verksamhet som bedrivs där. Ett flertal kommuner arbetar
            i dag med ett funktionsprogram för förskolan – ett styrdokument
            som beskriver vad som avses med ändamålsenliga lokaler och utemiljö,
            och som används som underlag vid planeringen och utformningen
            av förskolans verksamhet och i samband med att en ny förskola
            ska byggas eller när en gammal renoveras eller byggs om. I programmet
            kan allt från riktlinjer för antal barn per kvadratmeter till
            detaljer kring materialval, ventilation, färgsättning, höjd på
            möbler osv. ingå. Vänsterpartiet ser positivt på detta men anser
            att regeringen behöver ta ett större ansvar för att garantera
            att all barnomsorg i landet bedrivs i ändamålsenliga lokaler.
            Regeringen bör återkomma med förslag på åtgärder för att garantera
            att lokaler som används till förskoleverksamhet är anpassade och
            ändamålsenliga samt att antalet barn per kvadratmeter inte är
            för högt. Detta bör riksdagen ställa sig bakom och ge regeringen
            till känna.
          </p>
          <head xml:id="i-3Ac9UYyP2iFf5qzregR3zD" type="h1">
            4 Barnomsorg på obekväm arbetstid
          </head>
          <p xml:id="i-L9tvdutuWorke9yQQHKQF4">
            Många människor arbetar obekväm arbetstid, dvs. kvällar, helger
            och nätter. I dag har föräldrar ingen rätt till barnomsorg på
            dessa tider. I stället är det upp till varje kommun att avgöra
            om den ska erbjuda detta. Det gör att många föräldrar inte har
            möjlighet att arbeta kvällar, helger och nätter. Det drabbar i
            synnerhet ensamstående föräldrar, varav många är kvinnor. Många
            av dem tvingas byta arbetstider eller förlita sig på att exempelvis
            släktingar och vänner kan hjälpa till med barnpassning, allt för
            att få vardagen att gå ihop. Så kan vi inte ha det. Rätten till
            barnomsorg på obekväm arbetstid är en viktig del av Vänsterpartiets
            feministiska politik.
          </p>
          <p xml:id="i-X44mfcNBGeR5n6XBZbRi8g">
            Vänsterpartiet anser att det måste skapas bättre förutsättningar
            för alla föräldrar att kombinera sitt föräldraskap med arbete.
            Barn behöver också trygghet och kontinuitet. Det kan de få om
            det finns en permanent lösning med en professionell barnomsorg
            utförd av utbildad personal med kunskap och erfarenhet. Barnomsorgen
            måste därför anpassas till alla föräldrars behov. Regeringen bör
            utreda möjligheten att lagstifta om förskoleverksamhet på obekväm
            arbetstid. Detta bör riksdagen ställa sig bakom och ge regeringen
            till känna.
          </p>
          <head xml:id="i-PKMa7UPhrLUsWJESfoz2AX" type="h1">
            5 Modersmålsstöd
          </head>
          <p xml:id="i-JxZXW4euszRGdtDSW1M25d">
            Förskolan och förskoleklassen ska bidra till att modersmålet
            utvecklas så att barnen kan kommunicera på såväl sitt modersmål
            som på svenska. I läroplanen för förskolan fram­går att verksamheten
            ska lägga stor vikt vid att stimulera varje barns språkutveckling.
            Vidare ska medvetenhet om det egna kulturarvet och delaktighet
            i andras kultur bidra till att barnen utvecklar sin förmåga att
            förstå och leva sig in i andras villkor och värderingar. Det språkliga
            lärandet blir bäst när språket används i meningsfulla sammanhang
            i vardagen, t.ex. i lek och skapande verksamhet. Personalen ska
            därför anpassa aktiviteter, arbetssätt, miljö och material efter
            barnens behov för att medverka till barns utveckling av sitt modersmål.
            Möjligheterna för förskolebarn att få moders­målsstöd varierar
            kraftigt och inte sällan finns det stora brister i förskolornas
            arbete, något som regelbundet konstateras av skolmyndigheterna
            i deras tillsynsarbete. Vänsterpartiet anser att ett första steg
            är att införa rätten till modersmålsstöd i förskolan, något som
            saknas i dag. Regeringen bör återkomma med ett förslag som innebär
            att rätt till modersmålsstöd införs i förskolan. Detta bör riksdagen
            ställa sig bakom och ge regeringen till känna.
          </p>
          <head xml:id="i-XNQoHdR5WztTkBhZe5hSEF" type="h1">
            6 Vinstfrågan
          </head>
          <p xml:id="i-JdoW5jzMVbJ9FYnDzPnEQw">
            En förutsättning för en riktigt bra barnomsorg är att det fokuseras
            på det viktigaste. Kvaliteten och behoven ska alltid komma i första
            rummet, inte möjligheten att berika sig på verksamheten. I skola
            och förskola ska det finnas personal så att varje barn får det
            stöd hen behöver, något som inte får prioriteras ned för att skapa
            vinstutdelning till ägarna. För att nå dit behöver förskolan avkommersialiseras.
            Vänsterpartiet anser att förskolans mål ska vara att ge barnen
            den bästa omsorgen och goda förutsättningar att utvecklas – inte
            att generera vinst till privata bolag.
          </p>
          <p xml:id="i-17isD1HHTJf5rC7hm5YNUQ">
            Vinstjakten är en av anledningarna till att förskolan blir allt
            mindre likvärdig. Vinstdrivande friskolor etablerar sig där de
            har bäst marknadsutsikter, med andra ord i områden där befolkningen
            har hög utbildning och goda inkomster.
          </p>
          <p xml:id="i-WzfA1vWHja3QE1gCXBLTAm">
            Vänsterpartiet anser att demokratiskt fattade beslut och behovsbedömning
            bör vara grunden för nyetablering av förskolor, så att inte skattemedel
            slösas bort på överetablering. Skattemedel ska enbart kunna användas
            till den verksamhet de är avsedda för och det ska inte finnas
            incitament att bedriva verksamheten på annat sätt eller med andra
            mål än alla barns lika rätt till en god barnomsorg. För att uppnå
            detta behövs ett slut på vinstintresset inom barnomsorgen.
          </p>
          <head xml:id="i-MtWuU5twhXjYqDackJS2a8" type="h1">
            7 Pedagogisk omsorg
          </head>
          <p xml:id="i-NNqrfPVsRFv1MFiYdhj5Sq">
            Syftet med inrättandet av pedagogisk omsorg var att öppna för
            olika former av barnomsorg med offentlig finansiering. Pedagogisk
            omsorg är inte en skolform och det finns inga krav på att verksamheten
            följer läroplanen eller har utbildad personal. Den marknad som
            har vuxit fram inom pedagogisk omsorg är problematisk då den svaga
            regleringen gör det enkelt att tjäna pengar på låg kvalitet. Kommunerna
            har svårt att ställa krav och följa upp verksamheten eftersom
            lagen är svag och otydlig.
          </p>
          <p xml:id="i-2Pdx5yHGqfzhTVSDmsFzPE">
            Vänsterpartiet anser att behovet av flexibla barnomsorgsformer
            som dagbarnvårdare inte ska kunna utnyttjas för att starta och
            bedriva mycket lönsam barnomsorgsverksam­het av tveksam kvalitet.
            Därför måste möjligheten att bedriva pedagogisk omsorg i bolagsform
            avskaffas. Utöver detta vill vi se en tydligare lagstiftning avseende
            kvalitetskrav för pedagogisk omsorg. Regeringen bör därför återkomma
            med förslag som innebär att möjligheten att bedriva pedagogisk
            omsorg i bolagsform avskaffas. Detta bör riksdagen ställa sig
            bakom och ge regeringen till känna.
          </p>
          <p xml:id="i-ENgsXLZkxNZEns9xtkUUpP">
            Just nu pågår en utredning ”Stärkt kvalitet och likvärdighet
            i fritidshem och pedagogisk omsorg” (dir. 2018:102) som bl.a.
            ska kartlägga och analysera om pedagogisk omsorg stimulerar barns
            utveckling och lärande och vid behov lämna förslag på hur man
            kan främja att barn får likvärdiga förutsättningar inför start
            i förskoleklass. Betänkandet ska presenteras senast den 30 september
            i år. Vänsterpartiet inväntar utredningens resultat och avvaktar
            tills vidare med att lämna fler förslag på området.
          </p>
          <head xml:id="i-59rr7Rhh2zi7wzNsGD2C5y" type="h1">
            8 Ett stopp för religiösa förskolor
          </head>
          <p xml:id="i-NbgC9Jf7ucw1JxT7ev675t">
            Varje individ har själv rätt att välja livsåskådning och utöva
            den. Alla förskolor, oaktat huvudman, bör därför vara helt konfessionsfria.
            Vi vill att alla barn oavsett familjernas tro eller värderingar
            ska kunna mötas i förskolan. Alla föräldrar måste med förtroende
            kunna lämna sina barn till förskolan. Religiös eller annan ideologisk
            påverkan ska därför inte förekomma i förskolan. Det bör därför
            utredas hur alla förskolor kan bli konfessionsfria. Detta bör
            riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-Fo9NHtcHxr31mZQUpi5QxR" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-EUaV2gq4qXmnzgQN2D3DMM" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-7Rxi8uhAWQGPeWPKtbnWfw" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-RXx3t4mR4GWNCaUst43cYi" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-Wkb2SLgfn1SQhrAGC5c9SN" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-NbH1yahpcrgPbvpYTaUGQ2" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-9psPNsZnP3mLfqzZpgyjRr" who="i-9adPkD75NVypGed632N39a">
              Andreas Lennkvist Manriquez (V)
            </item>
            <item xml:id="i-9Q14neATXjp7YmAbCkcK5b" who="i-L3t2URPAv9iLWgdCvbz7Uv">
              Ilona Szatmari Waldau (V)
            </item>
            <item xml:id="i-PLw6g4Zb4rzMjQdMPAvUrG" who="i-Yam9ii4K4HfneDbj5TzDJY">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
