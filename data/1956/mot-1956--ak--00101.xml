<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__101/mot_1956__ak__101-001.pdf"/>
      <fw xml:id="i-LyiMLWUkZsFKpuRCzukk5y">
        Motioner i Andra kammaren, nr 101 år 1956 3
      </fw>
      <div type="motHeader" xml:id="i-BGvS4uaUxSs7LjRfRHTcKD">
        <div type="motTitle" xml:id="i-A5rGLUMwDj3vBxTuq4NjGc"/>
        <div type="motSubmissionInfo" xml:id="i-Gr875pdGZhzizg5UFHfPAn"/>
      </div>
      <div type="motBody" xml:id="i-X7JCFvWrZWt8o4xGjhaVez">
        <div xml:id="i-FgpsyZRRoek37VzB4L3qMh">
          <p xml:id="i-Tbavh87BsGzDeYZUR6VwiF">
            Nr 101
          </p>
          <p xml:id="i-SksNUDs7dvYLCLqGV1HVGC">
            Av fru Andrén och fru Sjöstrand, om utredning angående förskole-
            seminariernas förstatligande.
          </p>
          <p xml:id="i-FWraDsqscB2VQtqv9gFqqK">
            Genom den moderna psykologiens landvinningar har vi i vår tid
            alltmer fått upp ögonen för lekskolornas betydelse. Det finns
            ingen period i män- niskans liv, som i alla avseenden har så stor
            betydelse för hennes utveckling i fysiskt och psykiskt hänseende
            som de första sju åren, Tillväxten är då snabbast och intensivast.
            Hela det följande livet grundas på dessa första år, som får konsekvenser
            för alla de följande. Vetenskapsmän av skilda slag är helt ense
            härom, läkare, psykologer, psykiater och sociologer. Den svenske
            psykologen professorn John Elmgren säger »aldrig någonsin kommer
            män- niskan senare i livet att uppvisa samma rikedom av nyförvärv
            som i för- skoleåldern, då individualiteten grundlägges. Aldrig
            någonsin finns heller senare lika stora möjligheter för den uppfostrande
            omgivningen att stimu- lera en försenad utveckling eller att ingripa
            för att mentalhygieniskt korri- gera eller motverka en bristfällighet
            eller felutveckling.&gt; Det är därför nödvändigt att samhället blir
            medvetet om förskolans bety- delse och villigt att dra konsekvenserna
            av denna insikt. Ur samhällets syn- punkt lönar det sig också
            rent ekonomiskt att lägga ner pengar på vård och fostran av barnen
            i förskoleåldern. Man kan då förebygga sjukdom och missanpassning,
            som senare skulle komma att kosta samhället ofantligt mycket större
            utlägg för ungdomsbrottslighet och socialvård av olika slag. Den
            disciplinupplösning, som vi varje dag ser svåra exempel på, måste
            bl. a. mötas med en vidgad fördjupad upplysning för föräldrar.
            Denna bör givetvis sättas in så tidigt som möjligt. Det har visat
            sig särskilt lätt att genom lekskolor nå mödrarna, därför att
            dessa då barnen är i denna ålder själva starkt känner behovet
            av råd och hjälp. De behöver få diskutera sina barns problem och
            sina uppfostringssvårigheter med sakkunniga män- niskor, vilka
            har lång erfarenhet av och verklig kunskap om småbarn. Hemmen
            har numera ofta svårigheter att ge barn i dessa åldrar allt vad
            de behöver för att växa till sunda, harmoniska människor. Den
            moderna familjen är en miniatyrfamilj, ofta saknar barnet syskon,
            stadsmiljön är torftig och barnfientlig, våningarna trånga och
            trafiken livsfarlig. Denna miljö behöver kompletteras med de rikare
            lekmöijligheter och den fostrande gruppgemenskap som förskolan
            kan ge. I andra kulturländer — främst USA och England — har man
            på detta område hunnit mycket längre än i vårt land, och samhället
            tar där på ett helt annat sätt ansvar för barnens utveckling och
            fostran redan från 4—5- årsåldern.
          </p>
          <pb facs="riksdagen-motions-pdf/data/1956/mot_1956__ak__101/mot_1956__ak__101-002.pdf"/>
          <fw xml:id="i-GcVF9sFnAhbbehKxvG5yN5">
            4 Motioner i Andra kammaren, nr 101 år 1956
          </fw>
          <p xml:id="i-JmGquySEWuoEYncfVKNpFR">
            I Sverige har vi två slags institutioner för små barn — daghemmen
            och lekskolorna (barnträdgårdarna). Daghemmen tar hand om barn
            0—7 år för heldagsvård — någon gång
          </p>
          <p xml:id="i-QKa13M78hU5eY3jnvGJTep">
            halvdagsvård — medan modern förvärvsarbetar, De har fått ökad
            betydelse genom det ständigt stigande antalet förvärvsarbetande
            gifta kvinnor. Men tyvärr vet man ännu för litet om riskerna av
            den långa dagliga gruppsam- varon och skilsmässan från modern
            för små barn för att ur barnens syn- punkt helhjärtat kunna gå
            in för en utbyggnad av dessa institutioner. Dag- hemmen är dock
            i vårt nuvarande samhälle nödvändiga av sociala skäl, framför
            allt för barn till ensamstående mödrar samt då en hustru av eko-
            nomiska eller andra orsaker tvingas ta heltidsarbete utom hemmet
            medan barnen är små. Lekskolorna motiveras däremot främst av pedagogiska
            skäl. De är till för barnens skull och mottar barn i åldern 4—7
            år för lek och gruppfostran under tre timmar dagligen. Den enorma
            efterfrågan på platser i lekskolan visar vilket stort behov unga
            föräldrar känner av dess hjälp. Det finns emellertid blott 25
            000 så- dana platser i hela landet, medan anmälda barn, som icke
            kunnat tas emot, utgör 17 000. Dessutom måste man räkna med att
            många föräldrar funnit det utsiktslöst att anmäla sina barn, varför
            ett mycket stort latent behov av platser torde finnas. Lekskolan
            har betydelse främst för friska, normala barn, men kan också göra
            mycket för de handikappade: barn med nervösa rubbningar, psykiskt
            efterblivna, spastiska, hörselsvaga och blinda barn. Specialbarnträdgårdar
            i tillräckligt antal bör därför inrättas för dessa, då det visat
            sig att lekskole- vistelse kan ha avgörande betydelse, då det
            gäller att i tid stimulera dessa barns utveckling.
          </p>
          <p xml:id="i-9Rvk9eLwQ1nidbRYYrC2cz">
            Utbildning av lärare
          </p>
          <p xml:id="i-WuzE5wDk1cLTaff1a1RAVg">
            Om lekskolan skall kunna utbyggas i rimlig takt, vilket vi anser
            nöd- vändigt av de skäl som ovan redovisats, måste förskoleseminarierna
            omor- ganiseras och få ett helt annat stöd än nu är fallet, Utbildningen
            till barnträdgårdslärarinna — eller förskollärare, som de kallar
            sig fr. o. m. 1955 — är tvåårig och försiggår f. n. vid sju mindre
            kom- munala och privata förskoleseminarier. Den är densamma för
            dem som skall ägna sig åt lekskola och dem som går till daghemmen.
          </p>
          <p xml:id="i-L9m3axowHDybEfjGUWXrTj">
            Historik
          </p>
          <p xml:id="i-W4x3HXvft1b6zvpFy73Fwe">
            Frågan om statsunderstöd åt seminarierna har mycket länge dryftats.
            Be- folkningskommissionen upptog första gången frågan (SOU 1938:20)
            men ansåg att tiden då icke var mogen för ett förstatligande.
            År 1939 uppdrogs åt undervisningsrådet J. Weijne att biträda vid
            utredning inom socialdepar- tementet rörande statsbidrag till
            barnkrubbor och sommarkolonier. Hans 1939 överlämnade PM innehöll
            bl. a. förslag om ekonomiskt stöd åt semi- narierna. På grund
            av de med krigsutbrottet förbundna statsfinansiella svå-
          </p>
          <pb facs="riksdagen-motions-pdf/data/1956/mot_1956__ak__101/mot_1956__ak__101-003.pdf"/>
          <fw xml:id="i-VM1FvhD9foJpdsbMzao7yT">
            Motioner i Andra kammaren, nr 101 år 1956 5
          </fw>
          <p xml:id="i-7U8X2iHB8W8rpFpqyPJYXb">
            righeterna ansåg emellertid utredningsmannen, att det ekonomiska
            stödet till berörda seminarier inte borde belasta statsbudgeten;
            de borde i stället få tillfällig hjälp ur allmänna avsfonden.
            1941 års befolkningsutrednings betänkande, SOU 1943:9 (Utredning
            och förslag angående statsbidrag till daghem och lekskolor m.
            m.), tog ej direkt ställning till ett förstatligande av utbildningen,
            men förordade statsunder- stöd, som tryggade dess fortbestånd
            samt en ökad utbildningskapacitet. 1945 beviljades seminarierna
            statsbidrag. Socialministern framhöll i pro- position (nr 218)
            bl. a. att det kunde ifrågasättas, om icke ett förstatligande
            av seminarierna vore den mest rationella ordningen. Såsom ett
            provisorium i avvaktan på de närmare överväganden, som måste föregå
            ett sådant ställ- ningstagande, kunde han dock godta förslaget
            att ej rubba seminariernas dåvarande karaktär av privata utbildningsanstalter.
            I 1946 års kommitté för den halvöppna barnavården ingick statens
            in- spektör för förskoleseminarierna som ordförande. Betänkandet,
            SOU 1951: 15, framhåller med stor skärpa att frågan om personalens
            utbildning är A och O i hela barnstugeverksamheten och att det
            är en statlig uppgift att sörja för denna, eftersom det är fråga
            om en utbildning av rikskaraktär. 1948 framlade denna kommitté
            förslag om förhöjda bidrag till förskole- seminarierna, inrättande
            av dubbelseminarier samt principbeslut om stats- bidrag till två
            nya seminarier i Lund respektive Luleå. I avvaktan på den definitiva
            lösningen av förskoleseminariernas ställning i anslutning till
            lärarhögskolorna och den allmänna lärarutbildningen före- slog
            kommittén att ett successivt förstatligande av seminarierna måste
            ske under perioden 1951—1960 genom undan för undan ökade statsbidrag.
            1946 års skolkommission framhöll i sitt betänkande Den första
            lärarhög- skolan, SOU 1952:33, att förskollärarutbildningen ej
            bör införlivas med lärarhögskolorna, men att det synes lämpligt
            att den prövas vid någon lä- rarhögskola. Något förslag om utformningen
            av en sådan förskollärarlinje framlades dock ej, då det ansågs
            ankomma på lärarhögskolorna eller på statsmakterna att ta initiativet
            till sådan försöksverksamhet, så snart till- räcklig erfarenhet
            vunnits av den första lärarhögskolans arbete. 1955 framlades slutligen
            familjeutredningens betänkande Samhället och barnfamiljerna, SOU
            1955:29. Här föreslås att ett förstatligande av se- minarierna
            med bl. a. hänvisning till dessa institutioners prekära ekono-
            miska läge. I årets petita (statsverkspropositionen 1956 V huvudtiteln
            29/17) hem- ställer socialstyrelsen under framhävande av förskoleseminariernas
            alarme- rande nödläge att effektiva övergångsåtgärder omedelbart
            vidtas för att tills vidare trygga seminariernas fortbestånd,
            kvarhålla kvalificerade lärare vid dem och nedbringa elevernas
            utbildningskostnader. Principiellt önskar styrelsen ett förstatligande
            av dessa seminarier snarast möjligt och säger sig ämna under år
            1956 framlägga detaljerat förslag härom, innefattande jäm- väl
            förslag till viss omorganisation och rationalisering av deras
            verksamhet. Motionärerna anser detta tacknämligt men otillräckligt.
            Hela denna fråga
          </p>
          <pb facs="riksdagen-motions-pdf/data/1956/mot_1956__ak__101/mot_1956__ak__101-004.pdf"/>
          <fw xml:id="i-RwvPEJBWoj3wteKna3eNDF">
            6 Motioner i Andra kammaren, nr 101 år 1956
          </fw>
          <p xml:id="i-VMkC9QFhRLmeXCh1qKKaBH">
            bör få bli föremål för en fristående parlamentarisk utredning.
            Ett av skälen härför är att man nu slutligt måste ta ställning
            till frågan huruvida tillsy- nen över förskoleutbildningen skall
            läggas hos skolöverstyrelsen eller hos socialstyrelsen, en fråga
            som ända sedan 1930-talet varit föremål för över- väganden. I
            snart 20 års tid har både seminariepersonalen och seminariernas
            hu- vudmän funnit sig i att avvakta olika statliga utredningars
            resultat och låtit tysta sig av förhoppningar om en positiv lösning
            av deras problem. Vissa se- minarier har existerat i 50 års tid.
            Det statsfinansiella läget har alltid an- setts motivera uppskov
            med effektiv hjälp till dem. Nu går det inte att vänta längre.
            | Med hänvisning till ovanstående hemställer vi, att riksdagen
            måtte i skrivelse till Kungl. Maj:t begära skyndsam utredning
            angående förskoleseminariernas för- statligande.
          </p>
          <p xml:id="i-UgSN36uF5tTZcSqvmxCVCv" type="date">
            Stockholm den 24 januari 1956
          </p>
          <p xml:id="i-Ct5nv7PFibXbyxT3ZdftCB">
            Ingrid Andrén Helga Sjöstrand
          </p>
        </div>
      </div>
    </body>
  </text>
</TEI>
