<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__771/mot_1964__ak__771-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 771 år 1964
          </p>
          <p>
            Nr 771 Av herr Hedlund m. fl., angående familjepolitiken. (Lika
            lydande med motion nr 624 i Första kammaren)
          </p>
          <p>
            Familjen är en grundsten i vårt samhälle. Trots de omvandlingar
            som skett på olika områden är den alltjämt den mest betydelsefulla
            faktorn i samhället för människornas välbefinnande och välfärd
            i olika avseenden. För vår del är vi övertygade om att denna familjens
            roll och funktion inte kan ersättas utan kommer att bli bestående.
            Samhällsomvandlingen har emellertid medfört en ny situation för
            familjerna och nya påfrestningar för familjelivet. Med hänsyn
            till familjens betydelse är det av största vikt att detta uppmärksammas
            och motverkas. En aktiv familjepolitik bör härvid vara det främsta
            medlet för samhället. Det måste emellertid konstateras, att samhällets
            familjepolitik inte följt med utvecklingen. Familjens utomordentligt
            stora betydelse borde medföra att familjepolitiska åtgärder ställes
            långt fram i angelägenhetsordningen, då det gäller att motverka
            och bemästra de olika svårigheter och problem som följer med förändringarna
            i det dynamiska samhället. Så har emellertid inte varit fallet
            hittills. Bl. a. har inte funnits några egentliga riktlinjer eller
            konkreta program. Olika åtgärder har ibland fått improvisationens
            karaktär i en akut situation. I nära samband med familjernas ändrade
            situation står den förändring, som ägt rum i fråga om kvinnornas
            roll och situation. Inte heller denna har uppmärksammats i tillräcklig
            utsträckning. Med hänsyn till de samband som här föreligger bör
            både familjernas och kvinnornas situation i åtskilliga avseenden
            uppmärksammas i ett sammanhang. Inte minst gäller denna inom familjepolitiken.
            En allmän förbättring av familjepolitiken bör komma till stånd.
            Vi fram- lägger här förslag till ett familjepolitiskt reformprogram,
            avsett att läggas till grund för närmare utredning.
          </p>
          <p>
            De allmänna barnbidragen Barnbidraget är numera den mest betydelsefulla
            formen för samhällets direkta ekonomiska stöd till barnfamiljerna.
            Deras införande år 1948 inne- bar ett betydande framsteg jämfört
            med de skatteavdrag som tidigare till- lämpades och vilka barnbidragen
            ersatte. Till skillnad från skatteavdrag genom avdrag på den taxerade
            inkomsten utgår de allmänna barnbidragen
          </p>
          <pb facs="riksdagen-motions-pdf/data/1964/mot_1964__ak__771/mot_1964__ak__771-002.pdf"/>
          <p>
            Motioner i Andra kammaren, nr 771 år 1964 9
          </p>
          <p>
            oavsett inkomstförhållanden lika för alla barn. även barnbidragens
            karaktär av kontantförmån, vilket medger fullständig konsumtionsfrihet,
            måste till- mätas ett betydande värde. Enligt vår mening bör samhällets
            ekonomiska stöd till barnfamiljerna ha till uppgift att utjämna
            och fördela barnkostnaderna, d. v. s. att utjämna den standardskillnad
            som utan stödåtgärder skulle uppstå mellan barn- familjer och
            andra grupper. Det bör dock understrykas att denna utjämning inte
            kan eller bör drivas därhän, att samhället helt övertar barnkostnaderna.
            Det måste anses som en förmån och en tillgång att ha barn. Föräldrar
            och familjer är också beredda att göra betydande uppoffringar
            för barnens skull. Hela vår framtid är emellertid beroende av
            den vård och fostran den upp- växande generationen får. Därför
            måste det anses skäligt och riktigt att vi alla bidrar till barnkostnaderna.
            De allmänna barnbidragen bör vara det främsta medlet härvidlag.
            I en särskild undersökning, byggd på 1958 års levnadskostnadsundersök-
            ning, har beräknats att de faktiska kostnaderna per barn och år
            i en två- barnsfamilj uppgår till ca 2 700 kronor. Värdet av &gt;vård
            och tillsyn i hem- met&gt;, som beräknats till ca 2400 kronor per
            barn i en tvåbarnsfamilj, är ej medräknat i denna summa. Mot bakgrunden
            av dessa kostnadssiffror är enligt vår mening det nuvarande ekonomiska
            stödet till barnfamiljerna otill- räckligt. De allmänna barnbidragen
            har sedan införandet 1948 varit föremål för reella höjningar vid
            två olika tillfällen, 1957 och 1961. Till följd av den sist- nämnda
            höjningen är f. ö. barnbidragens realvärde nu något större än
            1948. Barnbidragen har dock inte höjts i samma utsträckning som
            andra inkoms- ter ökat. Följden har blivit att barnbidragens utjämnande
            effekt nu är mindre än 1948. Mot bakgrunden av dessa förhållanden
            föreslog vi vid 1963 års riksdag att barnbidragen skulle höjas
            med 150 kronor per år och barn. Förslaget avvisades dock av riksdagen.
            I årets statsverksproposition före- slås emellertid en höjning
            med samma belopp. Vi kommer givetvis att stödja detta förslag.
            Såsom vi framhöll vid föregående års riksdag kan inte en höjning
            av de allmänna barnbidragen med 150 kronor anses tillräcklig.
            En ytterligare för- bättring måste eftersträvas. Vi föreslår att
            barnbidragen inom en tid av 3—5 år höjes med 500 kronor. Därjämte
            måste tillses, att barnfamiljerna fram- gent genom barnbidragen
            får en skälig andel av de allmänna standardför- bättringarna.
          </p>
          <p>
            Omvandling av bostadsstödet Tillgång till goda bostäder är av
            stor betydelse för barnfamiljerna, vilket måste uppmärksammas
            vid den allmänna bostadspolitikens utformning. 1 motioner rörande
            bostadspolitiken från vårt håll har vissa frågor av spe- ciell
            betydelse för barnfamiljerna behandlats, t. ex. bomiljöfrågor,
            främ-
          </p>
          <pb facs="riksdagen-motions-pdf/data/1964/mot_1964__ak__771/mot_1964__ak__771-003.pdf"/>
          <p>
            10 Motioner i Andra kammaren, nr 771 år 1964
          </p>
          <p>
            jande av barnfamiljernas småhusboende, förbättrat ekonomiskt
            stöd till vissa inkomstsvaga barnfamiljer m. m. Huruvida barnfamiljerna
            kan förverkliga önskemålet om en god bostad beror i mycket stor
            utsträckning på deras ekonomiska resurser och i nu- varande läge
            med bostadsbrist på vissa orter också på om bostäder finns att
            tillgå. Förbättringar av de allmänna barnbidragen är givetvis
            av stor bety- delse även ur denna synpunkt, emedan familjernas
            ekonomiska möjligheter till en god bostad därigenom ökas. Givetvis
            spelar också det ekonomiska tillskott som ges genom familjebostadsrabatter
            en stor roll för de inkomst- svaga familjernas bostadsmöjligheter.
            Däremot måste de generella bostads- subventionerna ifrågasättas
            i detta sammanhang. Dessa medför att bostads- efterfrågan ökas
            i ett läge som kännetecknas av bostadsbrist. Bl. a. måste man
            räkna med att andra och relativt inkomststarkare grupper än barn-
            familjerna ökar sin efterfrågan och konsumtion av bostadsutrymme
            till följd av dessa subventioner. Under en följd av år har från
            vårt håll före- slagits att de generella subventionerna borde
            avvecklas successivt och stödet till barnfamiljerna i stället
            förbättras. Förslagen i denna riktning har av- visats av riksdagen
            ända till förra året, då riksdagen fattade beslut om dels avveckling
            av vissa generella subventioner, dels förbättring av famil je-
            bostadsrabatterna. även om den utformning familjebostadsrabatteringen
            fick genom beslutet inte var tillfredsställande, måste detta principiellt
            anses vara ett steg i rätt riktning. Det ekonomiska stödsystemet
            på bostadsområdet är dock otillfredsstäl- lande ur många barnfamiljers
            synpunkt. Ett stort antal barnfamiljer med behov av ekonomiskt
            stöd går miste om både familjebostadsbidrag och gene- rell subvention
            till följd av att de bebor bostäder, där sådan förmån inte kan
            komma i fråga. Det förekommer t. ex. att medan en familj med små
            inkoms- ter helt står utanför möjlighet till både familjebostadsbidrag
            och generell subvention, kan en barnfamilj med betydande inkomst
            åtnjuta både familje- bostadsbidrag och generell subvention —
            och ett tredje hushåll utan barn med mycket stora inkomster åtnjuta
            en betydande generell subvention. En sådan ordning måste anses
            stötande ur allmän rättvisesynpunkt. Härtill kommer det skäl som
            anförts för det allmänna barnbidraget — nämligen konsumtionsfrihetens
            värde. Som allmän regel måste enligt vår mening gälla att ett
            kontant tillskott utan anknytning till speciell konsumtion är
            av större värde än ett tillskott knutet till speciell konsumtion
            eller utformat som en naturaförmån. Endast när speciella praktiska
            eller organisatoriska skäl gör sig gällande, såsom t. ex. beträffande
            skolmåltiderna, bör samhällets stöd till barnfamiljerna ha form
            av naturaförmån eller knytas till speciell kon- sumtion. Vi föreslår
            att både familjebostadsrabatterna och de generella bostads- subventionerna
            avvecklas och att de ekonomiska resurser, som härigenom frigöres,
            överföres till den allmänna familjepolitiken. En sådan reform
            bör ingå som ett led i det familjepolitiska program denna motion
            syftar till. De
          </p>
          <pb facs="riksdagen-motions-pdf/data/1964/mot_1964__ak__771/mot_1964__ak__771-004.pdf"/>
          <p>
            Motioner i Andra kammaren, nr 771 år 1964 11
          </p>
          <p>
            ökade medel som därigenom kan ställas till den allmänna familjepolitikens
            förfogande bör användas till förbättring av barnbidragsförmånerna.
            Härvid synes två olika huvudalternativ kunna komma i fråga. Det
            ena alternativet innebär lika höjningar av samtliga allmänna barnbidrag.
            Ett sådant tillväga- gångssätt förutsätter att de förut nämnda
            höjningarna av de allmänna barn- bidragen kan bli så pass omfattande,
            att stora inkomstavbräck för vissa barnfamiljer inte lägger hinder
            i vägen. Det andra alternativet innebär att de åsyftade medlen
            användes för en komplettering av barnbidragen till familjer som
            har ett särskilt behov därav. Den vägledande principen, därest
            ett sådant system skall utformas, bör vara att ifrågavarande familjer
            genom den kompletterande barnbidragsförmånen skall tillförsäkras
            en viss minimi- inkomst per konsumtionsenhet räknat, vilket skulle
            innebära att familjer med små inkomster och/eller många barn finge
            åtnjuta kompletteringen. Avvägningen av dessa båda alternativ
            är beroende av det familjepolitiska reformprogrammets utformning
            i övrigt, varför närmare ställning inte nu
          </p>
          <p>
            kan tagas. Avvägningen i fråga bör — om så anses erforderligt
            på både kortare och längre sikt — göras vid utarbetande av riktlinjer
            för reform-
          </p>
          <p>
            programmets förverkligande.
          </p>
          <p>
            De hemarbetande mödrarna
          </p>
          <p>
            Den insats som de hemarbetande mödrarna gör genom sin vård och
            fost- ran av barnen är av mycket stor betydelse och värd allt
            erkännande. Därom synes allmän enighet råda. Denna allmänna uppfattning
            har dock inte med- fört ett sådant beaktande inom familjepolitiken
            av de hemarbetande möd- rarnas situation, som den uttalade uppskattningen
            borde föranleda. Jämfört t. ex. med de yrkesarbetande kvinnorna,
            vilkas förvärvsverksamhet under- lättas — och bör underlättas
            — genom förvärvsavdrag och samhällsåtgärder för barntillsyn, kan
            de hemarbetande mödrarna inte anses tillräckligt till- godosedda.
            Samhällsomvandlingen har medfört att allt fler mödrar ställs inför
            valet mellan hemarbete och förvärvsarbete utanför hemmet. I åtskilliga
            fall torde förvärvsarbete framstå som en ekonomisk nödvändighet,
            särskilt för de ensamma mödrarna. I andra fall kan en dyrbar utbildning
            eller kvinnans behov av utåtriktade kontakter och vistelse även
            i miljö utanför hemmet vara betydelsefulla skäl för förvärvsarbete.
            I den allmänna debatten har ofta uttalats farhågor för att mödrarnas
            förvärvsarbete skulle medföra men- liga inverkningar för barnen,
            främst i psykiskt avseende. Dess bättre har det visat sig, att
            dylika farhågor varit överdrivna. Något entydigt belägg för menliga
            inverkningar synes inte ha framkommit. Den psykologiska sak- kunskapen
            synes visserligen vara ense om att moderskontakten spelar en mycket
            betydelsefull roll särskilt under tiden fram till omkring treårs-
            åldern. Men även på denna punkt tycks en nyansering i bedömningen
            vara befogad. Vetenskapliga resultat tyder på att det positiva
            värdet av heldags- kontakt med modern blir störst, om modern trivs
            med sin roll och sitt arbete
          </p>
          <pb facs="riksdagen-motions-pdf/data/1964/mot_1964__ak__771/mot_1964__ak__771-005.pdf"/>
          <p>
            12 Motioner i Andra kammaren, nr 771 år 1964
          </p>
          <p>
            i hemmet, medan värdet kan bli negativt, om modern inte trivs
            med enbart den uppgiften utan har behov av daglig kontakt även
            med andra miljöer, främst förvärvsarbetets. I fall av sistnämnda
            slag torde det vara bäst för barnen, om modern upprätthåller förvärvsarbete,
            så att hon är så harmonisk och känslomässigt balanserad som möjligt
            den tid hon är tillsammans med barnen. Av det anförda framgår
            också, att det ur barnens synpunkt inte är tillfredsställande
            om mödrar, som helst helt vill ägna sig åt hem och barn, av ekonomiska
            skäl måste ta förvärvsarbete utanför hemmet. En allmän bedömning
            av här relaterade förhållanden ger vid handen att det även ur
            barnens synpunkt torde vara en fördel, om mödrarna så långt möjligt
            fritt kan välja mellan hemarbetet och förvärvsarbetet. Det bör
            vara en uppgift för samhället att medverka till att förutsättningar
            skapas härför. En åtgärd bör då bli att skapa bättre ekonomiska
            förutsättningar för de mödrar, som helt vill ägna sig åt hemmet
            och barnen medan barnen är små. En sådan åtgärd sammanfaller med
            vad som ovan nämnts om angelägen- heten av att samhället inom
            familjepolitiken bättre beaktar de hemarbe- tande mödrarnas situation.
            Vi föreslår att införandet av ett allmänt vårdnadsbidrag (arbetsnamn)
            bör ingå i det familjepolitiska reformprogrammet. Detta bidrag
            synes böra utgå med samma belopp till alla mödrar med barn under
            viss ålder, oavsett om det finns ett eller flera barn i aktuell
            ålder. Bidraget bör sålunda utgå till modern och för hennes insats
            i hemmet. I konsekvens härmed borde bidraget inte utgå till mödrar,
            som ägnar sig åt yrkesarbete, emedan sam- hället då bör göra insatsen
            genom barntillsyn e. d. Ur administrativ syn- punkt torde dock
            en sådan ordning bli komplicerad. Den åsyftade avväg- ningen torde
            därför böra åstadkommas vid bestämmandet av de enskildas kostnader
            för anlitande av barntillsyn som ombesörjes av samhället. Be-
            träffande de förvärvsarbetande mödrar, som ordnar barntillsynen
            på annat sätt, synes inga speciella problem föreligga i detta
            sammanhang. Bidragets storlek bör vägas mot den ålder hos barnet
            intill vilken bidra- get skall utgå. Goda skäl kan anföras för
            att bidraget bör utgå så länge modern har barn i förskoleåldern.
            Härigenom skulle emellertid bidrags- givning komma att omfatta
            så många, att det kan ifrågasättas, om det jäm- sides med genomförandet
            av andra familjepolitiska insatser finns möjlighet att uppnå tillräckliga
            bidragsbelopp inom en ej alltför avlägsen framtid. Särskild hänsyn
            måste därjämte tagas till de första barnaårens betydelse. Vi föreslår
            därför, att målsättningen i första hand skall vara att vårdnads-
            bidraget skall utgöra 1 200 kronor per år (100 kronor per månad).
            Bidraget bör utgå så länge modern har barn i viss ålder omspännande
            ca tre år, i princip upp till tre års ålder. Frågan om bidraget
            under den tid modern åtnjuter ersättning från moderskapsförsäkringen
            bör närmare prövas vid utredning. De ensamma föräldrarnas situation
            måste särskilt beaktas. Samhällets stöd till dessa måste ges större
            omfattning än stödet till övriga barnfamiljer.
          </p>
          <pb facs="riksdagen-motions-pdf/data/1964/mot_1964__ak__771/mot_1964__ak__771-006.pdf"/>
          <p>
            Motioner i Andra kammaren, nr 771 år 1964 13
          </p>
          <p>
            Här föreligger också speciella skäl att utsträcka bidraget till
            högre ålder. Dessa avvägningsfrågor bör närmare prövas vid utarbetande
            av reformpro- grammet. Härvid bör också socialförsäkringarnas
            roll i sammanhanget och anpassningen härtill beaktas. Sedan de
            förbättringar av familjepolitiska förmåner som beloppsmässigt
            angivits i denna motion genomförts, bör avvägningen mellan höjning
            av bi- draget och utsträckning av bidragsrätten till högre ålder
            prövas förutsätt- ningslöst.
          </p>
          <p>
            De förvärvsarbetande mödrarna
          </p>
          <p>
            Kvinnornas rätt till arbete bör vara lika självklar som männens.
            Skall denna kvinnornas rätt kunna tillgodoses fordras emellertid
            att samhället söker underlätta för kvinnorna i förhållande till
            deras situation. Beträffande de förvärvsarbetande kvinnorna bör
            härvid flera olika åt- gärder uppmärksammas. Detta gäller t. ex.
            skäliga förvärvsavdrag i beskatt- ningen, en fråga som emellertid
            behandlas i annan motion som väckts från bl. a. vårt håll. även
            vid de sysselsättningsfrämjande åtgärdernas utform- ning måste
            kvinnornas önskemål om förvärvsarbete uppmärksammas. Vissa speciella
            åtgärder är erforderliga i vissa fall, t. ex. vidareutbildning,
            omskol- ning eller 'introduktionskurser för gifta kvinnor, som
            sedan barnen vuxit upp eller kommit ett stycke in i skolåldern
            önskar återuppta förvärvs- arbete. Vi vill också framhålla behovet
            av en aktiv lokaliseringspolitik och av att kvinnornas behov av
            förvärvsarbete tillgodoses inom denna. även dessa sysselsättningspolitiska
            åtgärder behandlas i en annan motion från vårt håll. ' På det-egentliga
            familjepolitiska området är frågan om barntillsynens ordnande
            den mest framträdande. Med hänsyn till att antalet förvärvs- arbetande
            mödrar ökar är det realistiskt att räkna med att ökade insatser
            måste göras på detta område. Fjolårets riksdag antog ett program
            för ut- byggnad av barndagsverksamheten. Förverkligandet av detta
            program är i stor utsträckning beroende av hur snabbt den nuvarande
            stora bristen på förskollärare kan avlägsnas. Vi vill därför kraftigt
            understryka nödvändig- heten av att utbildningskapaciteten beträffande
            förskollärare ökas. Enligt vår mening är det en väsentlig brist
            att beslutet om förbättring av statens stöd till barndagsverksamheten
            inte innefattade statsbidrag till familjedaghemsverksamheten.
            Familjedaghemsverksamheten har visat sig fylla en mycket väsentlig
            uppgift. Därjämte synes inte behovet av barn- tillsyn på långt
            när kunna täckas genom det i fjol antagna utbyggnads- programmet
            för verksamheten i vanliga barndaghem. Härtill kommer att antalet
            barn, för vilka daghemsplats efterfrågas, på landsbygden och i
            mind- re tätorter och städer inte ger tillräckligt underlag för
            barndaghem, utan familjedaghemsverksamhet är där den enda möjligheten
            som står till buds. Det kan nämnas att alla de nuvarande barndaghemmen,
            omfattande drygt 10 000 platser, är belägna i de 60 största städerna.
            Dessa omständigheter
          </p>
          <pb facs="riksdagen-motions-pdf/data/1964/mot_1964__ak__771/mot_1964__ak__771-007.pdf"/>
          <p>
            14 Motioner i Andra kammaren, nr 771 år 1964
          </p>
          <p>
            talar för att familjedaghemsverksamheten stimuleras genom statsbidrag
            till kommunerna. Antalet av kommunala organ godkända familjedaghemsplatser
            utgör ca 5 000. Det totala antalet familjedaghemsplatser torde
            dock vara långt större. Utförda undersökningar, bl. a. av TCO,
            har visat att så är fallet. Förklaringen härtill torde utgöras
            av att många mödrar anlitar familjedaghem utan kom- munal förmedling,
            t. ex. hos grannar och släktingar. I många fall är givetvis ett
            sådant tillvägagångssätt lämpligt. Det förutsätter emellertid
            att modern har viss kännedom om det hem där barnet skall vistas.
            I annat fall är det givetvis en trygghetsfaktor, att familjedaghemmet
            är godkänt och en viss garanti sålunda finns för hemmets och vårdarens
            lämplighet. Ett särskilt skäl för statligt stöd är att familjedaghemsverksamheten
            bör utvecklas och inordnas i samband med annan verksamhet avseende
            främst barn i förskoleåldern. Värdet av förskolor torde numera
            vara allmänt erkänt. Bristen på förskollärare lägger dock hinder
            i vägen för den fortsatta ut- byggnaden. På sikt bör man dock
            eftersträva en viss förskoleundervisning för alla barn. Frågan
            härom behandlas i annan motion från vårt håll. I nu- varande läge
            — då både daghemsverksamheten och förskoleverksamheten uppenbarligen
            måste utbyggas — är givetvis bästa möjliga tillvaratagande av
            tillgången på förskollärare mycket angeläget. Enligt vår mening
            kan detta bäst ske genom att främja familjedaghemsverksamhetens
            utveckling och genom att kombinera förskoleverksamhet och familjedaghemsverksam-
            het, så att barnen vistas dels i familjedaghem, dels i förskola.
            Förskollärar- na skulle då främst komma att bli verksamma i förskolorna
            men bör även kunna medverka på annat sätt, t. ex. vid introduktionskurser
            samt genom råd och information till vårdare i familjedaghem. Det
            bör också kunna prö- vas om förskollärare kan medverka vid verksamhet
            som åtminstone vissa tider på året bör kunna anordnas gemensamt
            för familjedaghemsbarn un- der den egentliga förskoleåldern. I
            detta sammanhang bör även uppmärksammas det problem, som bar-
            nens sjukdom ofta utgör för förvärvsarbetande mödrar. Mödrarna
            tvingas ofta utebli från arbetet även vid relativt lindrig sjukdom
            hos barnet på grund av att inte tillsyn kan ordnas i hemmet. Detta,
            som gäller även beträffande barn i skolåldern, utgör en belastning
            för de berörda kvinnorna på arbets- marknaden. Det bör prövas
            att i anslutning till den organiserade verksam- het, som ovan
            åsyftats, lösa även denna tillsynsfråga. En möjlighet synes därvid
            vara att anlita hemarbetande kvinnor — »barnsamariter&gt; — som i
            erforderlig utsträckning och efter introduktion för uppgiften
            kan frigöra sig från hemarbetet för att under några dagar svara
            för nämnda barntillsyn. På något större orter torde f. ö. dylika
            uppgifter ge underlag för heltids- arbete åt en eller flera kvinnor.
            För barn i de lägre skolåldrarna i familjer, där båda föräldrarna
            har för- värvsarbete, är det ofta erforderligt med tillsyn efter
            skoldagens slut. även denna fråga bör beaktas vid utformandet
            av här åsyftade samordnade verk-
          </p>
          <pb facs="riksdagen-motions-pdf/data/1964/mot_1964__ak__771/mot_1964__ak__771-008.pdf"/>
          <p>
            Motioner i Andra kammaren, nr 771 år 1964 15
          </p>
          <p>
            samhet. Inte minst torde möjligheten till fritidshem i form av
            daghem böra prövas med hänsyn till de personal- och lokalproblem
            som förekommer i samband med de särskilt inrättade fritidshemmen.
            Vi föreslår att grunder rörande statsbidrag till av kommunerna
            organi- serad barntillsyn genom familjedaghem m. m. skyndsamt
            utarbetas och att det ovan anförda om samordning med annan verksamhet
            härvid beaktas. Det bör understrykas att förhållandena och förutsättningarna
            för en så- dan verksamhet som här skisserats varierar mellan olika
            orter och områden. Men det bör också uppmärksammas att behovet
            av dylik verksamhet är be- tydande på många håll. Det framgår
            av den nuvarande ortsfördelningen av barndaghemmen. Med hänsyn
            härtill skulle en försöksverksamhet, syf- tande till att utröna
            de lämpligaste formerna för den ovan skisserade verk- samheten,
            vara av värde. En sådan försöksverksamhet bör snarast komma till
            stånd i kommuner som har behov och intresse av att öka barntillsyns-
            verksamheten. Av vikt är därvid i fråga om storlek m. m. att olika
            orter kommer i fråga så, att verksamhetens resultat blir tillämpligt
            inte endast i en viss typ av orter. Vi föreslår att försöksverksamhet
            av detta slag startas så snart ske kan.
          </p>
          <p>
            Sammanfattning m.m.
          </p>
          <p>
            I det föregående har framlagts förslag till ett familjepolitiskt
            reformpro- gram. Förslaget innebär följande: Höjning av de allmänna
            barnbidragen med 500 kronor per barn, införande av ett vårdnadsbidrag
            om 1 200 kronor till mödrar med barn i ålder till omkring tre
            år eller något däröver — avsett att skapa bättre förutsättningar
            för mödrar att medan barnen är små helt ägna sig åt deras vård
            och fostran — och med högre belopp för ensamför- äldrar samt överförande
            av de medel som utgår till familjebostadsrabatter och generella
            bostadssubventioner till den allmänna familjepolitiken att an-
            vändas för förbättrade barnbidragsförmåner. Därjämte har framlagts
            för- slag rörande bättre barntillsynsmöjligheter för förvärvsarbetande
            mödrar. Av tekniska skäl framställes yrkande rörande sistnämnda
            förslag i särskild motion. Konkreta riktlinjer för programmets
            genomförande bör snarast möjligt utarbetas. Härvid bör en allmän
            upprustning av familjepolitiken ses som en första etapp. Som mål
            för denna etapp bör gälla att de ovan förordade ekonomiska förbättringarna
            bör genomföras inom en tid av 3—4 år. Av- vägningen i tidsmässigt
            avseende mellan de olika åtgärderna bör fastställas vid den utredning
            som förutsättes komma till stånd. Reformprogrammets andra etapp
            bör gälla dels ytterligare förbättringar, varvid bl. a. frågan
            om huruvida vårdnadsbidraget skall höjas beloppsmässigt eller
            utgå till högre ålder, t. ex. intill skolåldern, förutsättningslöst
            prövas, dels säkerställande både av de nämnda familjepolitiska
            åtgärdernas reella värde och en rätt- mätig andel för barnfamiljerna
            av de allmänna standardhöjningarna, så att inte de familjepolitiska
            åtgärdernas utjämnande effekt försämras.
          </p>
          <pb facs="riksdagen-motions-pdf/data/1964/mot_1964__ak__771/mot_1964__ak__771-009.pdf"/>
          <p>
            16 Motioner i Andra kammaren, nr 771 år 1964
          </p>
          <p>
            Kostnaderna för reformprogrammets första etapp skulle beträffande
            de allmänna barnbidragen uppgå till ca 825 milj. kronor och beträffande
            vård- nadsbidraget till mödrar till ca 350 milj. kronor. Kostnaderna
            för det högre vårdnadsbidraget till ensamföräldrar kan inte nu
            beräknas. Genom avveck- ling av familjebostadsrabatterna och de
            generella bostadssubventionerna skulle, räknat med utgångspunkt
            från nuvarande läge, ca 420 milj. kronor överföras till den allmänna
            familjepolitiken. De samhällsekonomiska och statsfinansiella förutsättningarna
            bör givet- vis beaktas både i utredningsarbetet och vid programmets
            genomförande. Med hänvisning till det ovan anförda hemställes,
            att riksdagen i skrivelse till Kungl. Maj:t måtte anhålla om skyndsamt
            utarbetande av ett familjepolitiskt program enligt i motionen
            angivna grunder, avsett att genomföras inom en period av 3—5 år
            och omfattande: 1. höjning av de allmänna barnbidragen under perioden
            med 500 kronor per barn, 2. avveckling av de generella bostadssubventionerna
            och familjebostadsrabatterna och överförande av därigenom in-
            besparade medel till den allmänna familjepolitiken att an- vändas
            för förbättring av barnbidragsförmånerna i enlighet med vad i
            motionen angivits, 3. införande: av allmänt vårdnadsbidrag om
            1 200 kronor per år till mödrar med barn under viss ålder, förslagsvis
            om- kring tre år, och med högre belopp till ensamföräldrar efter
            prövning och samordning med andra förmåner i enlighet med vad
            i motionen angivits, 4. riktlinjer och grunder för de familjepolitiska
            åtgärder- na, avsedda att sedan ovan nämnda höjningar genomförts
            säkerställa dels att ytterligare familjepolitiska förbättringar
            kommer till stånd, dels att de familjepolitiska förmånerna bibehåller
            sitt realvärde, dels att barnfamiljerna erhåller skälig andel
            av de allmänna standardhöjningarna.
          </p>
          <p>
            Stockholm den 26 januari 1964
          </p>
          <p>
            Gunnar Hedlund Lars Eliasson Nils G. Hansson : i Sundborn i Skegrie
            Sten G. W. Wahlund Sven Vigelsbo Per Svensson
          </p>
          <p>
            i Stenkyrka
          </p>
          <p>
            Gustaf Svensson Harald Larsson Gunnar Larsson i Vä i Hedenäset
            i Luttra
          </p>
          <p>
            ESSELTE AB, STHLM 64 412125
          </p>
        </div>
      </div>
    </body>
  </text>
</TEI>
