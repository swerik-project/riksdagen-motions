<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00334">
  <teiHeader>
    <fileDesc>
      <titleStmt>
        <title>En solidarisk och jämställd äldreomsorg</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En solidarisk och jämställd äldreomsorg</title>
          <idno type="rdwebb">GU02So334</idno>
          <rs type="number">So334</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So334/text</ref>
          <ref type="dokument_url_html">http://data.riksdagen.se/dokument/GU02So334</ref>
          <ref type="dokumentstatus_url_xml">http://data.riksdagen.se/dokumentstatus/GU02So334</ref>
          <ref type="doc">http://data.riksdagen.se/fil/6519668B-1CC8-4676-8ED6-1AC339C45204</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7sf1UBFWvwoopzLr8qAT9M" type="signed"/>
        <correspContext corresp="i-7sf1UBFWvwoopzLr8qAT9M">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-W7USphGUABqin2bDVeHk8d" type="referral">
          <date when="2006-11-07"/>
        </correspAction>
        <correspAction xml:id="i-8owVVHu6YVHZpmFxVkTprm" type="dismissal">
          <date when="2006-11-07"/>
        </correspAction>
        <correspAction xml:id="i-X12cHsPxFbjxW4KpRhgAFc" type="numbering">
          <date when="2006-11-01"/>
        </correspAction>
        <correspAction xml:id="i-68xNdNoKxGpYJt9e7pL1m5" type="submission">
          <date when="2006-10-31"/>
        </correspAction>
        <correspAction xml:id="i-GiwSkdFrpr3LdBA34w7e1M" type="transfer">
          <date when="2006-10-30"/>
        </correspAction>
        <correspAction xml:id="i-9DRgpPkcfwyG1zAc6Bo2k6" type="assigned"/>
        <correspContext corresp="i-9DRgpPkcfwyG1zAc6Bo2k6">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-WQHL192AoGnc7UnQ8KtY5f" type="TOC">
          <head xml:id="i-UTxWsh8kidavBHhKGftXdA">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 En solidarisk och jämställd äldreomsorg 3
            </item>
            <item>
              4 Långsiktig satsning för ökad kvalitet 3
            </item>
            <item>
              5 Lagen om anmälningsskyldighet 4
            </item>
            <item>
              6 Stimulans för utbyggnad av särskilda boendeformer för äldre
              5
            </item>
            <item>
              7 Rätt till ett aktivt och socialt liv 6
            </item>
            <item>
              8 Stärkt rättssäkerhet för äldre 7
            </item>
            <item>
              9 Hälso- och sjukvård för äldre 8
            </item>
            <item>
              10 Stärk möjligheten att få äldreomsorg på sitt modersmål 8
            </item>
          </list>
        </div>
        <div type="motProposal" subtype="förslag">
          <head xml:id="i-7s3RoRUoSPy4LjzxigRwRA">
            2 Förslag till riksdagsbeslut
          </head>
          <list style="ol">
            <item xml:id="i-JHLUzJ27gzsdnMPmAntRG1">
              Riksdagen tillkännager för regeringen som sin mening vad i motionen
              anförs om att kvaliteten i äldreomsorgen inte ska detaljregleras
              genom miniminivåer på ett övergripande plan.
            </item>
            <item xml:id="i-9LFfd1x4tf522m2HoBrgWi">
              Riksdagen tillkännager för regeringen som sin mening vad i motionen
              anförs om att utveckla ett nationellt styrdokument som ger en
              tydlig vägledning för hur äldreomsorgen ska utformas och vad äldre
              har rätt att kräva och förvänta sig ifrån samhället och att styrdokumentet
              bör vara utformat så att det kan brytas ned till konkreta mål
              på lokal nivå samt ha ett tydligt könsperspektiv.
            </item>
            <item xml:id="i-CzfaCwRzU153MdbFugaZyM">
              Riksdagen tillkännager för regeringen som sin mening vad i motionen
              anförs om att tillsynen av äldreomsorgen bör samordnas och utvecklas
              så att den blir ett verkningsfullt instrument för verksamhetsutveckling.
            </item>
            <item xml:id="i-G5bKT3a1pscnDapLm91qxC">
              Riksdagen tillkännager för regeringen som sin mening vad i motionen
              anförs om att utreda möjligheten att göra anonyma anmälningar
              enligt lagen om anmälningsskyldighet på samma sätt som enligt
              lex Maria.
            </item>
            <item xml:id="i-75zNcV9Dw6o6iN9kArFrzx">
              Riksdagen tillkännager för regeringen som sin mening vad i motionen
              anförs om att alla vårdplaner bör innehålla en social planering
              och inte bara en medicinsk planering eller omvårdnadsplanering.
            </item>
            <item xml:id="i-UcpLBt6YBSKskZjfJPJCp7">
              Riksdagen tillkännager för regeringen som sin mening vad i motionen
              anförs om att Socialstyrelsen bör få i uppdrag att genomföra en
              motsvarande kartläggning inom de särskilda boendeformerna om rätten
              till ett aktivt och meningsfullt liv för äldre som den kartläggning
              som genomförts i hemtjänsten, samt komma med förslag till åtgärder.
            </item>
            <item xml:id="i-7m2J8mpssyw5kf7Y4tb42U">
              Riksdagen tillkännager för regeringen som sin mening vad i motionen
              anförs om att de som har hemtjänst ges möjlighet att fritt få
              förfoga över ett antal timmar som den äldre själv kan bestämma
              hur och när de ska användas.
            </item>
            <item xml:id="i-GPGLWyuauh3EfnCYoR5k1p">
              Riksdagen tillkännager för regeringen som sin mening vad i motionen
              anförs om att kriterier bör utarbetas för vad som ska känneteckna
              äldreomsorg för äldre tillhörande någon av de nationella minoriteterna.
            </item>
            <item xml:id="i-UuEzHY8qzUmN9qZm53Betv">
              Riksdagen tillkännager för regeringen som sin mening vad i motionen
              anförs om att ge Socialstyrelsen i uppdrag att upprätta en förteckning
              över äldreomsorg på annat modersmål än svenska så att tillgång
              och efterfrågan kan samordnas.
            </item>
          </list>
        </div>
        <div type="motContent">
          <head xml:id="i-XCVgd69TnumU73u2ecGipf" type="h1">
            En solidarisk och jämställd äldreomsorg
          </head>
          <head xml:id="i-Y4obxxXYRZbs9HHZwduW8z" type="h1">
            3 En solidarisk och jämställd äldreomsorg
          </head>
          <p xml:id="i-KvL9yCjZj1ki2oNiVtWfWb">
            Vi blir alla äldre. Tiden är demokratisk och gör inte åtskillnad
            på rik eller fattig, kvinna eller man. Men hur tiden och åldrandet
            påverkar oss kan skilja sig stort mellan kvinnor och män och fattiga
            och rika. Därför blir en av de viktigaste grundprinciperna för
            Vänsterpartiets äldreomsorgspolitik att utjämna dessa skillnader.
            Det handlar både om tillgången till äldreomsorg och hur äldreomsorgen
            utformas.
          </p>
          <p xml:id="i-4kURRxLCAMZ7hcBU4r6tjp">
            Under föregående mandatperiod var Vänsterpartiet med om att genomföra
            resursförstärkningar till kommuner och landsting i allmänhet och
            till äldreomsorgen genom den stora satsningen på kompetensstegen.
            Det är i huvudsak kommuner och landsting som har ansvar för äldreomsorgen
            och hälso- och sjukvården. Men staten har också ett viktigt ansvar
            i arbetet för att garantera en ändamålsenlig lagstiftning och
            likvärdighet över hela landet.
          </p>
          <p xml:id="i-AQdtYQruQGnHUGEdL1yQFR">
            Vi kan konstatera att trots den rejäla satsning på äldreomsorgen
            som beslutades under förra mandatperioden kommer det att krävas
            ytterligare resurser för att långsiktigt garantera en god äldreomsorg.
            Vänsterpartiet menar att som ett minimum bör 10 miljarder tillföras
            äldreomsorgen som en nivåhöjning under tio år. Det kommer också
            att behövas ytterligare resurser för att stimulera utbyggnaden
            av särskilda boendeformer och utvecklingsstöd till äldreomsorg
            för de med annat modersmål än svenska.
          </p>
          <p xml:id="i-8YNjbT68Vg9c9sNbZoDb4i">
            Vänsterpartiet har under lång tid drivit frågor som syftat till
            att utveckla kvaliteten inom äldreomsorgen, stärka äldres rättssäkerhet,
            utveckla stödet till anhöriga och ge ökade möjligheter för personal
            inom äldreomsorgen att utvecklas inom yrket. Det är och har varit
            ett målmedvetet och långsiktigt arbete som bl.a. ledde fram till
            att Vänsterpartiet under förra mandatperioden kunde driva igenom
            viktiga kvalitetsfrågor i den nationella utvecklingsplanen för
            äldreomsorgen.
          </p>
          <head xml:id="i-VKzKexS1xdVn4kMw5Azg72" type="h1">
            4 Långsiktig satsning för ökad kvalitet
          </head>
          <p xml:id="i-LVUsyskHuf7oCgJJmGMp3o">
            Äldreomsorgen behöver inte bara ökade resurser i form av pengar.
            Det behövs också en fortsatt stabil utveckling av kvaliteten.
            Det är ett ansvar för den statliga, landstingskommunala och primärkommunala
            nivån att så sker. Men i den konkreta vardagen består kvaliteten
            av de möten som uppstår mellan personalen och omsorgstagaren.
            Personalen blir därför en viktig faktor för hur väl äldreomsorgen
            kan tillgodose äldres behov. Det kräver etisk, social och medicinsk
            kompetens. Den som bäst vet vad som är kvalitet är den äldre som
            får hjälp och stöd. Ofta kan den äldre själv av olika skäl inte
            uttrycka sig och sin vilja, vilket innebär att vårdpersonalen
            ytterligare måste skärpa sin lyhördhet och om möjligt ta närstående
            till hjälp.
          </p>
          <p xml:id="i-Y1E4TWCvcpCgwpHh3BGFer">
            För att bygga ut och höja kvaliteten i äldreomsorgen krävs det
            mer personal i framtiden. Det är viktigt att statusen i yrket
            höjs, liksom lönerna. Deltidsjobb och osäkra timanställningar
            måste bort och möjligheten till kompetensutveckling förbättras.
            För att höja statusen behöver möjligheterna till handledning och
            möjligheterna att vidareutvecklas i yrket förbättras. Därför är
            Vänsterpartiet positivt till de satsningar som gjorts med bl.a.
            kompetensstegen, men på längre sikt krävs ytterligare åtgärder.
          </p>
          <p xml:id="i-FLJjoNPDETfp5XKHWzc68g">
            Det har av den nya regeringen utlovats minimikrav för äldreomsorgen
            som mått på kvaliteten. Vi menar att detta innebär att vi nu kommer
            att få se en utarmad och torftig äldreomsorg där endast en lägsta
            acceptabel nivå kommer att garanteras. Vänsterpartiet har större
            ambitioner för äldres vård och omsorg. Kvaliteten i äldreomsorgen
            får inte detaljregleras på övergripande nivå eftersom det riskerar
            att ge minskat utrymme för att anpassa vården efter behov. Detta
            bör riksdagen som sin mening ge regeringen till känna.
          </p>
          <p xml:id="i-UiHRVT1e3Rpdsber5aFRUT">
            Istället bör man utveckla ett nationellt styrdokument som ger
            en tydlig vägledning för hur äldreomsorgen ska utformas och vad
            äldre har rätt att kräva och förvänta sig ifrån samhället. Styrdokumentet
            bör vara utformat så att det kan brytas ned till konkreta mål
            på lokal nivå samt ha ett tydligt könsperspektiv. Detta bör riksdagen
            som sin mening ge regeringen till känna.
          </p>
          <p xml:id="i-B2TJ3UqZM3s7e81U4Z96te">
            Äldreomsorgen måste hela tiden förändras och utvecklas utifrån
            individens behov och samhällets utveckling, ny forskning och professionens
            erfarenhet.
          </p>
          <p xml:id="i-GjmXAnxLHKTjXum63m81Th">
            Tillsynsarbetet är en viktig del av kvalitetsarbetet. Genom tillsyn
            ökar möjligheten att förebygga och snabbt upptäcka brister. Det
            finns i dag flera olika instanser och lagar som är tillämpliga
            på äldreomsorgen. Det är därför viktigt att tillsynen samordnas
            och utvecklas så att den blir ett verkningsfullt instrument för
            verksamhetsutveckling. Detta bör riksdagen som sin mening ge regeringen
            till känna.
          </p>
          <head xml:id="i-QFHdDyrh1pPBfcW3nt8veU" type="h1">
            5 Lagen om anmälningsskyldighet
          </head>
          <p xml:id="i-GnJBfbMZxAD7o3vMYpF7s5">
            I enlighet med SOSFS 2000:5, anmälan om missförhållanden i omsorg
            om äldre och funktionshindrade enligt 71 § socialtjänstlagen,
            är vårdpersonal skyldig att anmäla allvarliga missförhållanden.
            Anmälan bör göras redan när det finns en grundad anledning att
            anta att det föreligger allvarliga missförhållanden. Detta är
            en mycket viktig men svår uppgift för vårdpersonalen. Den försvåras
            genom att rekommendationen i första hand vänder sig till den som
            förestår verksamheten. Försvårandet beror på att när missförhållanden
            av allmän karaktär föreligger är det den ansvariga för verksamheten
            som själv berörs av anmälan.
          </p>
          <p xml:id="i-QXUanV9Lw3SYzKi69LsUUe">
            Vänsterpartiet har vid ett flertal tillfällen försökt vinna gehör
            för denna problematik som vi anser drabbar både de äldre och vårdpersonalen.
            Hittills har vi inte fått stöd för detta. Men vi kan nu konstatera
            att Socialstyrelsen bedömt att lex Maria-anmälningar borde kunna
            lämnas anonymt i syfte att öka anmälningsbenägenheten. Motiveringen
            är att det viktiga måste vara att anmälningar görs och missförhållanden
            åtgärdas och inte kunskap om vem som gjort anmälan. Vi anser att
            detta resonemang är fullt applicerbart på lagen om anmälningsskyldighet.
            Socialstyrelsen bör ges i uppdrag att utreda om lagen om anmälningsskyldighet
            ska kunna tillämpas på motsvarande sätt som lex Maria. Detta bör
            riksdagen som sin mening ge regeringen till känna.
          </p>
          <head xml:id="i-RZ4xfG3ebSYNKRKPzrDFtX" type="h1">
            6 Stimulans för utbyggnad av särskilda boendeformer för äldre
          </head>
          <p xml:id="i-XfoHTm52Pyd5dxHYHDy9pT">
            Utvecklingen mot att alltfler får vård och omsorg i hemmet har
            gått för långt. Satsningen på att fler äldre kvinnor och män skulle
            kunna bo kvar längre i sin ordinarie bostad har drivits för långt
            av främst ekonomiska skäl. Oro och otrygghet har inte bedömts
            som tillräckliga skäl för att bevilja särskilt boende med följd
            att alltfler anhöriga fått ta över ansvaret för sina äldre närstående.
            För många är detta ett fritt val men inte för alla. De särskilda
            boendeformerna har kommit att koncentreras till de med störst
            vårdbehov och brist har uppstått av boende för de med mindre vårdbehov,
            men som i ett särskilt boende skulle kunna stärka hälsan och få
            tillgång till social gemenskap och förbättrad livskvalitet.
          </p>
          <p xml:id="i-4JjETMFK55dQQVodmdwowr">
            Särskilda boenden är i huvudsak ett kommunalt ansvar. Men Vänsterpartiet
            menar att det finns ett behov att från statlig nivå stimulera
            utvecklingen och utbyggnaden av särskilda boenden.
          </p>
          <p xml:id="i-7U1iTqSwJGLCQ8KFasJuSE">
            I den nationella utvecklingsplanen för äldreomsorgen så inrättas
            en delegation för äldres boende. Delegationen har i uppdrag att
            följa och analysera behoven av och utvecklingen av boende för
            äldre och ska lämna förslag till åtgärder som kan påverka och
            stimulera utvecklingen av bostäder och boende anpassade för äldres
            behov både inom den ordinarie bostadsmarknaden och inom särskilda
            boendeformer.
          </p>
          <p xml:id="i-QAWkt77fHHgqpJQknCCQFK">
            Delegationen ska enligt direktiven genomföra besök och lokala
            eller regionala seminarier för att bilda sig en uppfattning om
            utvecklingsbehoven. Vidare ska man i dialog med kommunerna stimulera
            dem till inventeringar och till att inom ramen för den kommunala
            bostadsservicen förmedla goda bostäder för äldre. Andra uppdrag
            är att särskilt identifiera hinder i regelsystemet som gör det
            svårare att utveckla bostäder och boende anpassade för den åldrande
            befolkningens behov, analysera och föreslå åtgärder för att stimulera
            utveckling av särskilda boendeformer för personer med omfattande
            omvårdnadsbehov och särskilt boende i en mellanform för personer
            med i första hand behov av trygghet och gemenskap, analysera och
            föreslå åtgärder för att stimulera utveckling av t.ex. bostäder
            och boendeformer och gemenskapslokaler som ett sätt att motverka
            ensamhet och isolering samt sprida goda exempel. Delegationen
            ska lämna förslag på nödvändiga författningsändringar.
          </p>
          <p xml:id="i-9hjkA9Pg1e4qS4PxgXyD2F">
            Vänsterpartiet har stora förhoppningar på delegationens arbete
            och förutsätter att den nya regeringen tar till sig delegationens
            förslag.
          </p>
          <head xml:id="i-6qmSBZLDnZEuuSiHVVqEep" type="h1">
            7 Rätt till ett aktivt och socialt liv
          </head>
          <p xml:id="i-SiwvJ5i5Sh9MxKuVXfGmmX">
            I de flesta undersökningar som gjorts av äldreomsorgen har bristen
            på en aktiv och social tillvaro varit genomgående. Den basala
            omvårdnaden är allt som en många gånger alltför snävt tilltagen
            personalstyrka hinner med. Vi menar att äldre kvinnor och män
            har rätt till ett aktivt liv i gemenskap med andra genom utvecklade
            vårdplaner, fler mötesplatser och terapilokaler. Det bristande
            utrymmet för det som ger livet mening och innehåll strider direkt
            mot socialtjänstlagen. Det är lika viktigt att kvinnor och män
            oavsett ålder får möjlighet att upprätthålla sina intressen och
            sociala kontakter. En sådan möjlighet och rättighet bidrar till
            hälsa och välbefinnande och stödjer integritet samt autonomi.
            Att de får hjälp med att komma ut och delta i aktiviteter och
            kulturliv, behålla vanor och vara aktiva utifrån de förutsättningar
            som varje kvinna och man har oavsett ålder. Därför bör alla vårdplaner
            innehålla en social planering och inte bara en medicinsk planering
            eller omvårdnadsplanering. Detta bör riksdagen som sin mening
            ge regeringen till känna.
          </p>
          <p xml:id="i-SgJWhj3m2fCj5Mx6Qpmf1U">
            Det behöver också ske en stimulering av utbyggnaden av terapilokaler
            i anslutning till äldreboenden och det bör finnas arbetsterapeuter
            eller socioterapeuter att tillgå. Kultur i vården behöver också
            stärkas liksom att kulturinstitutioner anpassas för ökad tillgänglighet
            för äldre.
          </p>
          <p xml:id="i-RzdGf5kABuBtgmhakHQPYo">
            I januari 2001 kom den nya socialtjänstlagen där Vänsterpartiet,
            Miljöpartiet och Socialdemokraterna bl.a. införde rätten till
            ett aktivt och meningsfullt liv som äldre. Detta har följts upp
            av Socialstyrelsen. Enligt Socialstyrelsens kartläggning av hemtjänsten
            i 23 kommuner under 2002 är de flesta befattningshavare eniga
            om att den sociala dimensionen är ett stort ansvar för hemtjänsten.
            Trots det visar Socialstyrelsens kartläggning att detta inte återspeglas
            i besluten om insatser. Det som prioriteras är de livsnödvändiga
            insatserna såsom mat och hygien. Det är med all säkerhet en motsvarande
            situation inom de särskilda boendeformerna, där många äldre fortfarande
            vittnar om att t.ex. utevistelse under långa perioder inte är
            möjlig. De sociala och psykologiska behoven är fortsatt eftersatta
            enligt länsstyrelsernas tillsyn som sammanställts av Socialstyrelsen
            2005. Det är anmärkningsvärt mot bakgrund av den gedigna kunskap
            som finns inom området.
          </p>
          <p xml:id="i-RbCrGsXLnUgFDihDSSw6Qc">
            Vänsterpartiet anser att det är en självklar rättighet för de
            äldre att ha möjlighet till social gemenskap, att vistas ute,
            att upprätthålla de vanor och intressen som den enskilda haft
            samt en trygg tillvaro utan stress och oro för om hjälp finns
            när behoven uppstår. Socialstyrelsen bör få i uppdrag att genomföra
            en motsvarande kartläggning av rätten till ett aktivt liv som
            genomförts i hemtjänsten inom de särskilda boendeformerna, samt
            att därefter återkomma med förslag på åtgärder. Detta bör riksdagen
            som sin mening ge regeringen till känna.
          </p>
          <head xml:id="i-72Mm2ciQBXTUDLNAC3Ahza" type="h1">
            8 Stärkt rättssäkerhet för äldre
          </head>
          <p xml:id="i-AyBPF3j24jNbaHguKtAGPq">
            Vänsterpartiet har under flera år motionerat om rättssäkerhet
            för demenssjuka. De som drabbas av demens kan få symtom som innebär
            att t.ex. fysiska begränsningsåtgärder kan komma ifråga. Det kan
            vara att förhindra en förvirrad boende eller patient från att
            ta sig ut, använda grensele i rullstol för den som inte längre
            minns att hon eller han inte längre kan gå eller uppsättande av
            sänggrindar för att förhindra fall.
          </p>
          <p xml:id="i-HM7VfVKrUzkT15kxVHtkKB">
            I de flesta fall innebär dessa begränsningar att den demenssjukes
            autonomi förminskas då sjukdomen omöjliggör ett informerat samtycke.
            Användandet av fysiska begränsningsåtgärder ställer personalen
            inför ett etiskt dilemma som kort kan uttryckas i frågan: Ska
            man göra gott eller ska man göra rätt? Det saknas i dag lagstiftning
            som reglerar användandet av fysiska begränsningsåtgärder, vilket
            innebär en rättsosäkerhet för den demenssjuka och anhöriga samt
            osäkerhet för vårdpersonalen om vilka regler som gäller. I en
            sådan situation riskeras att fysiska begränsningsåtgärder både
            under- och överutnyttjas. Socialstyrelsen föreslog regeringen
            redan 1999 att en utredning skulle tillsättas för att se över
            gällande lag.
          </p>
          <p xml:id="i-H2q7ArLoRJZTM6jP7sr2CS">
            Det finns ett behov av att se över vilka åtgärder som kan vidtas
            för att finna en så rättssäker och ändamålsenlig reglering som
            möjligt på området. Den socialdemokratiska regeringen tillkallade
            därför i februari 2005 en särskild utredare (dir. 2005:11) för
            att överväga om det finns behov av att införa bestämmelser om
            skydds- eller tvångsåtgärder inom vården och omsorgen om äldre
            personer som har nedsatt beslutsförmåga främst till följd av demenssjukdom.
            Utredaren ska analysera hur en sådan lagstiftning kan bidra till
            att användningen av tvångsåtgärder minskas. Uppdraget ska redovisas
            till regeringen senast den 31 december 2006.
          </p>
          <p xml:id="i-gr8zXC4iSq3EuG3pit77t">
            Vänsterpartiet välkomnar därför att regeringen äntligen tagit
            tag i frågan mer konkret, även om det ledde till ytterligare en
            utredning, och förutsätter att den nytillträdda regeringen slutför
            det arbete som den förra har påbörjat på området. Vi utgår ifrån
            att det blir den sista utredningen i denna fråga och att den borgerliga
            regeringen lämnar förslag på hur de demenssjukas rättssäkerhet
            ska garanteras.
          </p>
          <p xml:id="i-5W3jYQ8GZMy6hytTM4MhnU">
            Valfrihet och självbestämmande är en viktig del av äldreomsorgen.
            Och tyvärr kan vi konstatera att detta inte alltid uppfylls. Alliansens
            förenklade syn på valfrihet om att gamla och sjuka endast ska
            få välja vårdbolag förskräcker. Vi menar att reell valfrihet inom
            äldreomsorgen handlar om vardagen och möjlighet att få bestämma
            över vem som ska ge hjälp, när den ska ges och hur den ska ges.
            Det bygger på förtroende och kontinuitet och inte på förenklade
            marknadslösningar. Dessutom innebär inte en privatisering att
            äldre får ökat självbestämmande eftersom lagen om offentlig upphandling
            innebär en strikt sekretess som omöjliggör för brukarna själva
            att kunna delta i det egentliga urvalet.
          </p>
          <p xml:id="i-6546rDSdgoH8DeNNVt6gKU">
            Valfrihet och självbestämmande i äldreomsorgen handlar inte om
            att kunna välja vårdföretag utan om att äldre ska kunna påverka
            insatserna själva mera. Det finns framgångsrika försöksverksamheter
            bl.a. i vissa stadsdelar i Göteborg där det ges möjlighet till
            flexibilitet av insatser när den äldre själv önskar. De som har
            hemtjänst bör ges möjlighet att fritt få förfoga över ett antal
            timmar som den äldre själv kan bestämma hur och när de ska användas.
            Detta bör riksdagen som sin mening ge regeringen till känna.
          </p>
          <head xml:id="i-Sms3Wejy5qaSBqarpDL8CM" type="h1">
            9 Hälso- och sjukvård för äldre
          </head>
          <p xml:id="i-HmrgUon7xRCEZ1iV3eqKr9">
            Den kommunala sjukvården finns ofta i eller i anslutning till
            människors hem och vardagsliv på t.ex. äldreboenden, gruppboenden
            och på besök i människors ordinarie bostad. Här är ett meningsfullt
            vardagsliv med stort inflytande hos den enskilda människan avgörande
            och sjukvårdsinsatserna måste anpassas till detta. I och med att
            hemsjukvården överförs till kommunerna så bör kommunerna också
            kunna anställa läkare. Detta förslag tas upp i vår motion om hälso-
            och sjukvård.
          </p>
          <head xml:id="i-8Cazo8f7eZQj9RPZdvBud1" type="h1">
            10 Stärk möjligheten att få äldreomsorg på sitt modersmål
          </head>
          <p xml:id="i-VZatW99mWhJbTUD3aaspY7">
            Alltfler äldre har ett annat modersmål än svenska. Det är äldre
            som flytt eller invandrat till Sverige eller som tillhör någon
            av de nationella minoriteterna. För de flesta människor betyder
            det mycket att kunna kommunicera på det språk som man betraktar
            som sitt modersmål. Och för äldre som drabbas av kognitiva svårigheter
            t.ex. demenssjukdom går det senast inlärda språket ofta förlorat.
            Det är viktigt att det finns möjlighet att få vård och omsorg
            på sitt modersmål eller i en kulturmiljö som hon eller han känner
            sig trygg i. Det måste också finnas information om äldres rättigheter
            och äldreomsorgens utbud på olika språk. Det förebyggande arbetet
            riktat till äldre invandrade behöver utvecklas. Här är det viktigt
            att arbeta tillsammans med invandrarorganisationerna som ofta
            har god kunskap om och god kontakt med den egnas gruppens äldre.
            Uppsökande verksamhet och anhörigstöd måste vara anpassade till
            äldre invandrades behov. Ett stort behov finns också av fler mötesplatser
            för umgänge på det egna språket, stöd i att förstå det svenska
            samhället och glädjen att tillsammans äta hemlandets mat och ta
            del av hemlandets kultur och högtider.
          </p>
          <p xml:id="i-JA1mZb18WHMSUz1LQDwevM">
            Kriterier bör utarbetas för vad som ska känneteckna äldreomsorg
            för äldre tillhörande någon av de nationella minoriteterna. Detta
            bör riksdagen som sin mening ge regeringen till känna.
          </p>
          <p xml:id="i-PKsPHN3mKPoZrxGjnGt3bP">
            Socialstyrelsen bör ges i uppdrag att upprätta en förteckning
            för äldreomsorg på annat modersmål än svenska så att tillgång
            och efterfrågan kan samordnas. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-UZM7PL6X15jenJf2qXqmfh" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-LWoDQGp72xWeJTGNUVqGoE" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-2JUHpFanSaeXfAASHmqd1n" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-SsjvZqWVMDwNfzAJmH9si4" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-B6pwTM6w5eHmn1fajLWqBv" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-LHPha68i5pP8Wb9PVSDKzS" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-HxQewmRBhtbnjVNg6BdrDt" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
