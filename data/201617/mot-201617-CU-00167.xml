<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-00167">
  <teiHeader>
    <fileDesc>
      <titleStmt>
        <title>Konsumentvägledning</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:167 av Jonas Sjöstedt m.fl. (V)</title>
          <idno type="rdwebb">H402167</idno>
          <rs type="number">167</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H402167/text</ref>
          <ref type="dokument_url_html">http://data.riksdagen.se/dokument/H402167</ref>
          <ref type="dokumentstatus_url_xml">http://data.riksdagen.se/dokumentstatus/H402167</ref>
          <ref type="docx">http://data.riksdagen.se/fil/DDC9D22D-BAC5-4D8F-BE9F-DA86E8D7CDEC</ref>
          <ref type="pdf">http://data.riksdagen.se/fil/537CB80C-DF19-4DA4-8E3B-109BF150267E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GMYbE17Dsck1KMv8v9sRXW" type="signed"/>
        <correspContext corresp="i-GMYbE17Dsck1KMv8v9sRXW">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-7EGhEVdWhirq9oiHvVcrQR"/>
        </correspContext>
        <correspAction xml:id="i-6RCxZb6YgSBiGFc1BpJYoe" type="submitted">
          <date when="2016-09-28"/>
          <time when="13:54:24"/>
        </correspAction>
        <correspAction xml:id="i-CuoLVi7Tj41bfcTTC6NxSf" type="reviewed">
          <date when="2016-09-29"/>
          <time when="09:55:32"/>
        </correspAction>
        <correspAction xml:id="i-4soinF8cgwVds8BQinrQTE" type="referred">
          <date when="2016-10-14"/>
        </correspAction>
        <correspAction xml:id="i-TB7YRUG9sNQTVecd6Qgk9Z" type="assigned">
          <date when="2018-06-12"/>
          <time when="16:13:37"/>
        </correspAction>
        <correspContext corresp="i-TB7YRUG9sNQTVecd6Qgk9Z">
          <ref type="assignedTo">Civilutskottet</ref>
        </correspContext>
        <correspAction xml:id="i-AB8DVTCqUcX1ACJ5MkfGdH" type="behandlas_i"/>
        <correspContext corresp="i-AB8DVTCqUcX1ACJ5MkfGdH">
          <ref type="uppgift">2016/17:CU12</ref>
          <ref type="ref_dok_id">H401CU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU12</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GbwS2RzwsVBYt5gp3HJY8w" type="motHeader">
        <div xml:id="i-Bmzypzzowk2D2AGFZL9smN" type="motTitle">
          Motion till riksdagen 2016/17:167 av Jonas Sjöstedt m.fl. (V)
          Konsumentvägledning
        </div>
      </div>
      <div xml:id="i-HcLegZAmZKm8h3TxQpKbw8" type="motBody">
        <div xml:id="i-VxjjEiopsY6vVs1C3KArB1" type="motProposal" subtype="förslag">
          <head xml:id="i-58hV9pAabETx8pMrxQbno2">
            Förslag till riksdagsbeslut
          </head>
          <list xml:id="i-9t6mpCNzvwZ8nMnud2msN5" style="ol">
            <item xml:id="i-TryKYexNsDG5MVy3kCuZRu">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att kommunerna
              ska vara skyldiga att tillhandahålla konsumentvägledning och tillkännager
              detta för regeringen.
            </item>
            <item xml:id="i-7fgAifoUVNjUmhUiG9fExz">
              Riksdagen ställer sig bakom det som anförs i motionen om att
              regeringen bör vidta åtgärder för att se till att Konsumentverkets
              arbete med att utbilda och fortbilda konsumentvägledare ökar och
              tillkännager detta för regeringen.
            </item>
          </list>
        </div>
        <div xml:id="i-NJEJZuLM3YDG784gowLUYA" type="motContent">
          <head xml:id="i-RjgJ994127HM7FDvHu3yMd" type="h1">
            Stärk den kommunala konsumentvägledningen
          </head>
          <p xml:id="i-3hKCMkA9fdxySCQkjuZy9t">
            Det blir allt svårare och mer komplicerat att vara konsument.
            Trots att det finns ett omfattande konsumentskydd är konsumenterna
            ständigt i underläge. Det gäller både vid val av produkter och
            vid tvister. Avancerade metoder används för att få oss människor
            att konsumera så mycket som möjligt. Dagligen översköljs vi av
            reklam där vi uppmanas att konsumera mer av varor och tjänster.
            Marknadsföringen är ofta mycket aggressiv och vänder sig inte
            sällan till grupper av konsumenter som redan är ekonomiskt utsatta.
            Mer tekniskt avancerade produkter, fler komplicerade finansiella
            tjänster och en global marknad innebär många möjligheter, men
            ställer också konsumenten inför större utmaningar.
          </p>
          <head xml:id="i-6Z95ZjjBMb2jv9SkArHMDi" type="h2">
            Behov av kommunal konsumentvägledning
          </head>
          <p xml:id="i-JfGktMcnCssNsXmHLoTjfr">
            Fler konsumenter än någonsin tidigare har behov av stöd och hjälp
            menar Konsumentverket, bl.a. mot bakgrund av att antalet nyanlända
            och äldre blir allt fler – grupper som ofta har extra svårt att
            orientera sig på en allt mer komplex konsumentmarknad. Samtidigt
            visar Konsumentverkets statistik att kommunerna drar ned på konsumentvägledningen
            till rekordlåg nivå. Detta är en ekvation som inte går ihop.
          </p>
          <p xml:id="i-VSkmyWi7qTdU4Nzzax71ue">
            Tyvärr finns det indikationer som visar att flera kommuner tagit
            inrättandet av Hallå konsument som förevändning för att lägga
            ner den kommunala konsumentvägledningen, vilket självklart inte
            var tanken. Hallå konsument är en rikstäckande upplysningstjänst
            som samordnas av Konsumentverket. Tjänsten öppnade den 31 mars
            2015,och i den första utvärderingen som gjordes visade det sig
            att tjänsten varit en stor framgång med många besökare. Utvärderingen
            visar också att cirka 80 procent av användarna som varit i kontakt
            med Hallå konsument är nöjda med tjänsten.
          </p>
          <p xml:id="i-MuKypaYv17pxzXBcFJpnpy">
            Den nationella vägledningen kan dock aldrig ersätta det stöd
            som den kommunala verksamheten erbjuder genom sitt direkta stöd
            till konsumenter. De lokala vägledarna har kunskaper om den lokala
            situationen och ger specialiserat stöd inom ett antal områden.
            De kommunala konsumentvägledarna känner till den lokala marknaden,
            där konsumenterna bor och handlar. De kan sitta ner med konsumenter
            och ge personlig vägledning i lugn och ro. Kanske titta på ett
            krångligt avtal tillsammans med konsumenten, hjälpa till att hitta
            rätt blankett och fylla i den på rätt sätt eller ta kontakt med
            den lokala företagaren. Den typen av personligt stöd kan inte
            ges på något annat håll. En fungerande kommunal konsumentvägledning
            behövs även för att stödja konsumenter med särskilda behov, t.ex.
            personer med funktionsnedsättning eller språksvårigheter.
          </p>
          <p xml:id="i-TbupmYZEYDqF54orxunxeV">
            Konsumentverket visar i sin senaste rapport från 2016 angående
            kommunernas konsumentvägledning att elva kommuner har förlorat
            sin konsumentvägledning under det senaste året. Det betyder att
            780 000 svenskar nu helt saknar kommunal konsumentvägledning.
            Konsumentverket, som under många år kartlagt kommunernas konsumentvägledning,
            visar i sin senaste rapport att det kommunala stödet är nere på
            107 årsarbetskrafter i Sverige. För tio år sedan var det sammanlagt
            151 årsarbetskrafter i kommunerna som arbetade med konsumentvägledning.
            Så sent som förra året var siffran 125. Konsumentverket konstaterar
            att detta är en rekordlåg nivå, vilket gör att det finns anledning
            att känna en stor oro.
          </p>
          <p xml:id="i-3evXnq55xJCYGdyUKjh6vw">
            De flesta kommuner erbjuder någon form av konsumentvägledning,
            men tyvärr är denna många gånger alltför bristfällig. Enligt Sveriges
            konsumenter och Konsumentvägledarnas förening hamnar 84 av landets
            kommuner under den skamgräns som organisationerna satt upp för
            vad som är en rimlig nivå för konsumentvägledning. Dessa kommuner
            erbjuder mycket lite eller ingen konsumentvägledning över huvud
            taget. Det innebär att två miljoner konsumenter har mycket svårt
            att få stöd och hjälp. Det är mot denna bakgrund därför helt nödvändigt
            att lagstifta om införandet av en skyldighet för landets kommuner
            att tillhandahålla en god konsumentvägledning så att Sveriges
            konsumenter kan garanteras ett likvärdigt konsumentstöd över hela
            landet. Det är inte rimligt att möjligheten till god konsumentvägledning
            ska vara beroende av var i landet en bor.
          </p>
          <p xml:id="i-B4A8gwhXPW1Vkiovs5pSNL">
            Det finns i dag en skyldighet för kommunerna att tillhandahålla
            skuld- och budgetrådgivning i skuldsaneringslagen. Konsumentverket
            ska stödja och ge vägledning för den budget- och skuldrådgivning
            som kommunerna ansvarar för. Det borde mot den bakgrunden vara
            rimligt att även lagstifta om obligatorisk kommunal konsumentvägledning,
            vilken är en fråga som är starkt sammanlänkad med budget- och
            skuldrådgivningen som kommunen är skyldig att tillhandahålla.
          </p>
          <p xml:id="i-Cuf9oiZLYAvZUFjp232KeM">
            Om det går det snett med bilköpet, hantverkartjänsten m.m. och
            konsumenten inte kan hävda sina lagstadgade rättigheter, så kan
            detta resultera i nya lån som kan sluta i personliga ekonomiska
            katastrofer, skilsmässa, psykiska bekymmer, sjukskrivningar etc.,
            vilket kan bli dyrbart även för kommunerna i slutändan. Att investera
            i konsumentvägledning är en investering för framtiden som kan
            spara stora summor både för den enskilde och för samhället.
          </p>
          <p xml:id="i-4wGW9TotZCEyvsM7z6c1s8">
            Regeringen bör därför återkomma med ett förslag som innebär att
            kommunerna ska vara skyldiga att tillhandahålla konsumentvägledning.
            Detta bör riksdagen ställa sig bakom och ge regeringen till känna.
          </p>
          <head xml:id="i-BqRFsooNHWSDsNrFULHaF7" type="h1">
            Förebyggande arbete och rätt kompetens för konsumentvägledare
          </head>
          <p xml:id="i-Shby2tFpCMfJoG8aLQGsrY">
            Vänsterpartiets uppfattning är att det krävs mer långsiktiga
            satsningar för att utveckla en konsumentvägledning som kan komma
            alla konsumenter till godo. I detta arbete är det förebyggande
            arbetet av stor betydelse. FN:s riktlinjer för konsumentskydd
            är den viktigaste internationella basen för konsumentens grundläggande
            rättigheter. I dessa riktlinjer ingår bl.a. rätten till konsumentutbildning
            – att få kunskaper och färdigheter som behövs för att göra välgrundade,
            säkra val av varor och tjänster, vilket innebär bl.a. vetskap
            om grundläggande rättigheter och skyldigheter.
          </p>
          <p xml:id="i-Gmj9nspKrcqamzVCrYhM9u">
            I det förebyggande arbetet ingår en rad uppgifter som att bevaka
            den lokala marknaden och att informera näringslivet om lagar och
            regler. Konsumentvägledningen ska även samarbeta med olika aktörer
            som skolan och offentliga myndigheter, stimulera och stödja lokala
            föreningar samt arbeta med varu- och serviceförsörjningsfrågor.
          </p>
          <p xml:id="i-2B1WT6dbpY6eHajCQj9XNn">
            Genom det förebyggande arbetet kan den lokala vägledaren nå ut
            på bred front och konsumenter kan informeras och göras uppmärksamma
            på typiska fallgropar och problemområden. Med goda kunskaper om
            vad som gäller på konsumentmarknaden och vart enskilda kan vända
            sig för stöd och hjälp så kan vi stärka konsumenternas makt och
            inflytande i samhället. Det är en viktig demokratifråga. De lokala
            konsumentvägledarna är i detta sammanhang en central och viktig
            resurs, och då räcker det inte med att kommunerna avsätter några
            få timmar i veckan till konsumentvägledning. Det är i stället
            önskvärt att exempelvis förstärka konsumentinformationen i grundskolan,
            gymnasieskolan, gymnasiesärskolan samt på sfi. Särskilda insatser
            kan också göras i samarbete med föreningslivet och olika folkrörelser.
          </p>
          <p xml:id="i-65ZLJTUvkTSfhm16LqcJfn">
            Konsumentvägledningen behöver således ha ett bra innehåll och
            hålla en god kvalité. Det är därför viktigt att konsumentvägledare
            har rätt utbildning och god kompetens på området.
          </p>
          <p xml:id="i-V7vewPeyg6Uq4m4RyCcAnN">
            I många kommuner har konsumentvägledning lagts på tjänstemän
            som har andra tunga ansvarsområden eller på generalister på medborgarkontor.
            Konsumentfrågorna greppar över ett stort område som kräver hög
            kompetens, ständig uppdatering och fördjupade kunskaper, inte
            minst inom konsumenträtten där lagar och praxis ständigt förändras.
            Kommunen, som har ett skadeståndsansvar vid felaktig rådgivning,
            bör därför se seriöst på uppdraget och tillse att tillräckliga
            personella och tidsmässiga resurser avsätts för att uppdraget
            ska kunna fullgöras på ett tillfredställande sätt.
          </p>
          <p xml:id="i-KzUuqWCFRyySeofLmEy3Qz">
            Medborgarkontor kan med sina oftast generösa öppettider vara
            ett utmärkt komplement till konsumentvägledningsverksamheten,
            men erfarenheterna visar att konsumenternas frågor ofta är så
            komplicerade att det ändå måste utses någon eller några personer
            med specialistkompetens. Efter öppnandet av Hallå konsument så
            har det visat sig att de lokala konsumentvägledarna får ta emot
            betydligt fler komplicerade fall som inte kan eller har kunnat
            lösas via ett telefonsamtal.
          </p>
          <p xml:id="i-6dvdTTuBypuqNYni6Zw79X">
            Det innebär att konsumentvägledaransvaret behöver ligga på särskilda
            konsumentvägledare med adekvat utbildning. Konsumentverket erbjuder
            även utmärkta kurser, vidareutbildning och bra stöd för kommunala
            konsumentvägledare. Dock har detta urholkats på senare år så ett
            tydliggörande om att detta är ett område som Konsumentverket ska
            jobba med bör tillkomma. Regeringen bör vidta åtgärder för att
            tillse att Konsumentverkets arbete med att utbilda och fortbilda
            konsumentvägledare ökar. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-8uztVAjP9WkBpW1jq7jese" type="signatureBlock">
          <list xml:id="i-SuFVPDXBq2EJFiQZkBKRM7">
            <item xml:id="i-P3tUy4kRcCebExwteTeXZ" type="signature">
              Jonas Sjöstedt (V)
            </item>
            <item xml:id="i-NsA4ve3PfhcwKQ1E5ZqSn1" type="signature">
              Jens Holm (V)
            </item>
            <item xml:id="i-4hfhY5ALV2C2PHsvgqAnUs" type="signature">
              Maj Karlsson (V)
            </item>
            <item xml:id="i-7TF2pCov1JTzGWn39vGM9z" type="signature">
              Karin Rågsjö (V)
            </item>
            <item xml:id="i-EhbZquD4mGZkVgjmBDof7V" type="signature">
              Linda Snecker (V)
            </item>
            <item xml:id="i-6fFNmhZSyMBSonzFVt6QJj" type="signature">
              Mia Sydow Mölleby (V)
            </item>
            <item xml:id="i-QoqHFg2VLP2oiJnNrXGELM" type="signature">
              Lotta Johnsson Fornarve (V)
            </item>
          </list>
        </div>
      </div>
    </body>
  </text>
</TEI>
