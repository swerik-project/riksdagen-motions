<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00005">
  <teiHeader>
    <fileDesc>
      <titleStmt>
        <title>med anledning av prop. 2009/10:38 Fortsatt svenskt deltagande i internationella säkerhetsstyrkan i Afghanistan (ISAF)</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:38 Fortsatt svenskt deltagande i internationella säkerhetsstyrkan i Afghanistan (ISAF)</title>
          <idno type="rdwebb">GX02U5</idno>
          <rs type="number">U5</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U5/text</ref>
          <ref type="dokument_url_html">http://data.riksdagen.se/dokument/GX02U5</ref>
          <ref type="dokumentstatus_url_xml">http://data.riksdagen.se/dokumentstatus/GX02U5</ref>
          <ref type="doc">http://data.riksdagen.se/fil/F10B208B-D91B-4812-9789-2CEBBB130974</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-161v86Zs9ARBXaDTN9muCt" type="basedOn"/>
        <correspContext corresp="i-161v86Zs9ARBXaDTN9muCt">
          <ref>Proposition 2009/10:38</ref>
        </correspContext>
        <correspAction xml:id="i-QeTxCFQm6P9RoxYF4PByDZ" type="signed"/>
        <correspContext corresp="i-QeTxCFQm6P9RoxYF4PByDZ">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-JZarCz3Rzv4ypJwUAcq4t8" type="referral">
          <date when="2009-11-11"/>
        </correspAction>
        <correspAction xml:id="i-HWdGK8VyPxHkyYneSiPcu3" type="referral">
          <date when="2009-11-11"/>
        </correspAction>
        <correspAction xml:id="i-CrEBUkqQqzTNAYbdrLQvBr" type="dismissal">
          <date when="2009-11-10"/>
        </correspAction>
        <correspAction xml:id="i-N9YvXm76SLokUDaC5F6LaF" type="dismissal">
          <date when="2009-11-10"/>
        </correspAction>
        <correspAction xml:id="i-BvTK6mkkHUxVpvFSKsdj5k" type="transfer">
          <date when="2009-11-09"/>
        </correspAction>
        <correspAction xml:id="i-K8AUpUHikW3jHKBZfwBhga" type="submission">
          <date when="2009-11-09"/>
        </correspAction>
        <correspAction xml:id="i-EMZMWtnvzJ8Q7SrhoqjcuJ" type="assigned"/>
        <correspContext corresp="i-EMZMWtnvzJ8Q7SrhoqjcuJ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8FSPa1mLvKib3K4NPEi4Xf" type="motBody">
        <div xml:id="i-BEdSaMscsVxdDY2oz8diaL" type="TOC">
          <head xml:id="i-2NzcPJBKGWKEMfY6grg4Rb">
            1 Innehållsförteckning
          </head>
          <list xml:id="i-Hgwr8FwfoXzWhkDh2sRFZK">
            <item xml:id="i-VHqrwRsi52SYFdbgKEAcH4">
              2 Förslag till riksdagsbeslut 2
            </item>
            <item xml:id="i-HSFCf1L7sGxJ4Gujhsr3oJ">
              3 Inledning 2
            </item>
            <item xml:id="i-V5YoF3daJBQYD2gwQ6ukZE">
              4 Säkerhetssituationen i Afghanistan 3
            </item>
            <item xml:id="i-5sjjkAhwFdszPstp7ghi7n">
              4.1 USA bombar och dödar civilbefolkningen 3
            </item>
            <item xml:id="i-CTiHcHpNDXuuuW3XQMiuVr">
              4.2 Det afghanska självbestämmandet undergrävs 4
            </item>
            <item xml:id="i-DSz1mXViZgpDzUNFE6JF9q">
              4.3 Talibanerna stärker sin ställning 4
            </item>
            <item xml:id="i-WMBSQ9353cZusXwX7ETM8">
              5 Mänskliga rättigheter i Afghanistan 4
            </item>
            <item xml:id="i-MRP6oSpeNHUzpF5Joeaq6w">
              6 Sverige medverkar till kriget 5
            </item>
            <item xml:id="i-Ayop41iR7tu2DMi52cN9Tg">
              6.1 Sammanblandning av krigförande och fredsfrämjande insatser
              5
            </item>
            <item xml:id="i-HXyP2ruDmSHWBcXV6cuUpL">
              6.2 Regeringens proposition 6
            </item>
            <item xml:id="i-6R2bQoFYoxoVQhJdXRFL2a">
              7 Inga svenska trupper till Afghanistan 7
            </item>
            <item xml:id="i-G1ofrUXPoksZUtDLXAJAYY">
              8 Demilitarisera biståndet 8
            </item>
            <item xml:id="i-5FL7uGvBSdtZGQDfDVnk3P">
              9 Strategier för fred i Afghanistan 8
            </item>
          </list>
        </div>
        <div xml:id="i-DdcW5LqydzNTbcB9H65Vpr" type="motProposal" subtype="förslag">
          <head xml:id="i-Ag2xasJ2HFh1CERN1xQeQ">
            2 Förslag till riksdagsbeslut
          </head>
          <list xml:id="i-Bs7k2XLeMoxKE64H7L5ikP" style="ol">
            <item xml:id="i-TC2RY4XFzhSRiUbe8jvHKU">
              Riksdagen avslår regeringens proposition 2009/10:38 Fortsatt
              svenskt deltagande i den internationella säkerhetsstyrkan i Afghanistan
              (ISAF).
            </item>
            <item xml:id="i-MjkgcMzy9CptCfdEke3yVC">
              Riksdagen tillkännager för regeringen som sin mening vad som
              anförs i motionen om att hela den svenska insatsen i Afghanistan
              bör dras tillbaka och att en plan för ett sådant trupptillbakadragande
              bör upprättas.
            </item>
          </list>
        </div>
        <div xml:id="i-9LcCL17E2XQ8KSaC7PMqdF" type="motContent">
          <head xml:id="i-2ZwoiQtyqhTuQzdParkJXU" type="h1">
            3 Inledning
          </head>
          <p xml:id="i-NoKn2NSYF2B9Ykpygbydh6">
            I snart 30 år har Afghanistan härjats av krig. Gång på gång har
            detta genomfattiga land utgjort slagfältet för olika stormakters
            ekonomiska och säkerhetspolitiska ambitioner. De som fått betala
            det högsta priset är det afghanska folket genom ett oöverskådligt
            mänskligt lidande.
          </p>
          <p xml:id="i-CRJskrQcc2fgFvs4sEC7vc">
            Afghanistans historia visar att det inte finns en militär lösning
            på landets problem. Utländsk militär närvaro har gång på gång
            fördjupat och förstärkt landets konflikter. Fred kan bara byggas
            genom en inkluderande dialog och en bred försoningsprocess. Det
            kommer inte att vara en lätt process, men är en förutsättning
            om vi långsiktig vill bygga fred och demokrati i Afghanistan och
            säkra biståndsorganisationernas arbete i landet.
          </p>
          <p xml:id="i-Ayy7pbgA7zKgSN3Cbg8RcF">
            Utvecklingen i Afghanistan i dag oroar; för varje dag som går
            eskalerar våldet, blir allt grymmare och sprider sig till allt
            fler delar av landet. I våldets spår ökar antalet civila dödsoffer.
            Sverige deltar sedan 2002 i den Natoledda internationella säkerhetsstyrkan
            i Afghanistan, ISAF (International Security Assistance Force ).
            Steg för steg har antalet svenska soldater ökats, i regeringens
            proposition föreslås att upp till 855 soldater ställs till ISAF:s
            förfogande nästa år. Sammanlagt ingår drygt 71 000 soldater från
            43 länder i ISAF. Men samtidigt som de utländska insatserna successivt
            byggts ut har den fred som skulle främjas blivit alltmer avlägsen.
          </p>
          <p xml:id="i-XQq6UUwwPBEtDskSbj4nJo">
            Den 20 augusti 2009 hölls det andra president- och provinsvalet
            sedan talibanregimen föll 2001. Valfusk förekom, samtidigt som
            valdeltagandet minskade enligt Unama, FN:s civila stödmission.
            Då ingen presidentkandidat nådde upp till de 50 % som krävs för
            att vinna valet planerades en andra valomgång att genomföras den
            7 november, men denna ställdes in sedan motkandidaten Abdullah
            Abdullah beslutat sig för att inte ställa upp. Hamid Karzai har
            på nytt utropats till president, men med en uppenbart minskad
            legitimitet.
          </p>
          <p xml:id="i-RWPCxcwq7WjGCZrvd4bN4q">
            Vänsterpartiets utgångspunkt är att vi vill se en utveckling
            mot fred, demokrati och ökad respekt för de mänskliga rättigheterna
            i Afghanistan. En sådan utveckling kräver en i grunden annan strategi
            för Afghanistan än den ensidiga militära strategi som den svenska
            regeringen förespråkar.
          </p>
          <head xml:id="i-HhmUZkx9RU4qptUVwtmzta" type="h1">
            4 Säkerhetssituationen i Afghanistan
          </head>
          <p xml:id="i-5KJJwB1LsF5bQvq73HiQzc">
            De senaste åren har säkerhetsläget stadigt försämrats i Afghanistan.
            Unama (United Nations Assistance Mission in Afghanistan) beräknar
            att antalet civila dödsoffer uppgick till 2 118 personer förra
            året, vilket är det högsta antalet sedan invasionen 2001. Första
            halvåret 2009 uppgick antalet civila dödsoffer till 1 013, en
            ökning med 24 % jämfört med samma period 2008. Majoriteten av
            civila dödsfall fortsätter att uppstå i södra Afghanistan, men
            höga dödssiffror har också rapporterats i sydöstra, östra, centrala
            och västra regionerna. Civila drabbas i allt högre utsträckning
            av de väpnade konflikterna. Regeringens utredning om mänskliga
            rättigheter visar att under 2007 förlorade över 6 000 personer
            livet i strider och attentat. Samma år tvingades över 130 000
            människor fly sina hem. Den USA-ledda koalitionens bombningar
            av civilbefolkningen och attacker utförda av oppositionsgrupper
            är en del av orsaken till denna utveckling.
          </p>
          <head xml:id="i-DbFsdqw3QEPQ69L8uXHwEh" type="h2">
            4.1 USA bombar och dödar civilbefolkningen
          </head>
          <p xml:id="i-XX442ZLi9atcXejb2qEEs3">
            Under 2007 genomförde USA och deras allierade 3 752 bombanfall
            i Afghanistan, en fördubbling av antalet bombanfall sedan året
            före. Enligt Unama har antalet människor som dödats av USA-ledda
            styrkor ökat det senaste året. Under 2008 var regeringsstyrkor
            och Nato skyldiga till mer än en tredjedel av de civila dödsoffren.
            De flesta av dessa har dött som en följd av bombattacker från
            luften. Många av dem som drabbats är kvinnor och barn. Av afghanerna
            anser 77 % att Natos flygräder är oacceptabla.
          </p>
          <p xml:id="i-AFaqqoFAwen53kKZDrACX9">
            Mycket tyder på att talibanerna och andra grupper som utövar
            motstånd har en stark förankring hos lokalbefolkningen i flera
            regioner. Det blir därmed allt svårare att göra skillnad mellan
            den civila befolkningen i byarna och upprorsmännen. Detta gör
            att krigföringen mot talibanerna ofelbart drabbar civila, kanske
            till och med huvudsakligen civila.
          </p>
          <p xml:id="i-Jwe6QugbMhaSpU7UgoGf5Y">
            Som en del av kampen mot terrorismen har USA-ledda styrkor även
            medverkat till att på lösa grunder gripa, förvara och misshandla
            personer som misstänks vara inblandade i terrorism. FN och flera
            människorättsorganisationer har riktat omfattande kritik mot detta.
            USA har också medverkat till att beväpna och stötta krigsherrar
            i Afghanistan för att bekämpa talibanerna. Krigsherrarna håller
            egen trupp, upprättar egna fängelser, förtrycker godtyckligt befolkningen,
            särskilt kvinnor, samt profiterar på narkotikahandeln.
          </p>
          <p xml:id="i-ajXvJwSLDSCZxeBC2uQSH">
            Även Nato använder allt aggressivare metoder i jakten på terrorister.
            Riktlinjerna i de s.k. Rules of Engagement har av en norsk general
            beskrivits som skjut först, fråga sen. Dessa regler tillåter det
            som kallas för pre-emptive action, dvs. förebyggande åtgärder
            för att skydda soldater. I praktiken betyder det att soldater
            tillåts skjuta ned människor som ännu inte attackerat dem, ifall
            de misstänker en eventuell attack. En naturlig konsekvens av detta
            är att skott i större utsträckning riskerar att avlossas mot oskyldiga
            personer.
          </p>
          <head xml:id="i-SnVRWu6zMqhWHS99SPoPEB" type="h2">
            4.2 Det afghanska självbestämmandet undergrävs
          </head>
          <p xml:id="i-DD3Q6LLArLCXgnSvVi5Yot">
            Under amerikansk militär och politisk kontroll har den afghanska
            regeringen liten möjlighet att fatta självständiga oberoende beslut.
            USA utövar stora påtryckningar för att regeringen ska agera i
            enlighet med USA:s egenintressen. Inte heller respekteras den
            afghanska regeringens krav på att själva besluta om militära insatser,
            särskilt bombangrepp och marktruppers intrång i byar. Den afghanska
            regeringen har vid flera tillfällen vädjat till omvärlden om att
            inte genomföra flygbombningar eller tillslag mot byarna utan regeringens
            tillåtelse.
          </p>
          <p xml:id="i-G7Tt3s9r3EAAa4W2UhP6DL">
            Det är tydligt att USA:s agerande i Afghanistan underminerar
            den afghanska regeringens trovärdighet och undergräver det afghanska
            ägandeskapet för utvecklingen i landet. Kränkningen av den nationella
            suveräniteten blir så påtaglig att befolkningen drivs till talibanerna
            och andra motståndsgrupper.
          </p>
          <head xml:id="i-H1EUAhvsp3Kxc4aXG3Y2oY" type="h2">
            4.3 Talibanerna stärker sin ställning
          </head>
          <p xml:id="i-FXa9ySNacFUfzzBhXmUqRT">
            Även den brokiga oppositionen mot den utländska militära närvaron
            har dödat fler människor 2009 än tidigare. Attentat genomförs
            i hela landet, även i huvudstaden Kabul. Frågan är inte längre
            om talibanerna kommer tillbaka till makten, miljoner afghaner
            och stora delar av Afghanistan står i dag helt eller delvis under
            talibanernas kontroll.
          </p>
          <p xml:id="i-TSLSvvrhKZGBx9HMhtTu1a">
            Inställningen till talibanerna bland den afghanska befolkningen
            är tudelad. Många afghaner delar inte talibanernas ideologi, men
            upplever att deras levnadsförhållanden inte har förbättrats efter
            invasionen och ser de utländska truppstyrkorna som regelrätta
            ockupanter och inkräktare. Få saker kan ha spelat talibanrörelsen
            mer i händerna än de bristande återuppbyggnadsinsatserna och den
            utländska militärens övergrepp. OEF (Operation Enduring Freedom),
            vars arbete fullföljs av ISAF och de svenska styrkorna, kan svårligen
            beskrivas som något annat än ett misslyckade. Den USA-ledda koalitionen
            har genom sin krigföring bedrivit ett kontraproduktivt arbete
            som underlättat nyrekryteringen till talibanerna, som i dag växer
            sig starkare.
          </p>
          <head xml:id="i-CPHvfaETA1pbxqAQMk1Z2N" type="h1">
            5 Mänskliga rättigheter i Afghanistan
          </head>
          <p xml:id="i-5k9zyuTHyTkkcQAirMo8ei">
            Situationen för de mänskliga rättigheterna i Afghanistan är fortsatt
            mycket kritisk. Vissa framgångar går att skönja sedan invasionen
            2001: Fler barn går i skolan och en större del av befolkningen
            har tillgång till hälsovård i det område där de bor. Men på många
            områden har framstegen varit mycket knappa. Regeringens egen utredning,
            som heter Mänskliga rättigheter i Afghanistan 2007, ger en mycket
            allvarlig beskrivning av situationen. Under 2006 och 2007 tvingades
            200 000 barn som tidigare gick i skola att avstå utbildning på
            grund av hot och attentat från talibanrörelsen. Många väljer att
            hålla sina barn hemma av säkerhetsskäl. Afghanistan fortsätter
            därför att ha bland världens lägsta andel flickor på gymnasienivå,
            omkring 10 %. Utredningen beskriver också utomrättsliga avrättningar,
            tortyr, våldtäkter, mord, rånmord, kidnappningar, människohandel
            och diskriminering mot kvinnor som sker rutinmässigt. Drygt hälften
            av befolkningen står utan arbete och fattigdomen är fortsatt extrem.
            En majoritet av befolkningen lever under svåra förhållanden, t.ex.
            utan rent vatten. Bara 5 % av befolkningen beräknas ha tillgång
            till elektricitet. Många röster i Afghanistan kritiserar att stora
            mängder pengar läggs på militära insatser som inte förbättrar
            situationen för civilbefolkningen.
          </p>
          <p xml:id="i-6RF6JrM5RVbE4SqjfeecCz">
            Shiamuslimska kvinnors situation har försämrats avsevärt i samband
            med en kontroversiell lag som nyligen antagits. Lagen slår bl.a.
            fast att en shiamuslimsk man får vägra att ge sin hustru mat om
            hon inte ställer upp på mannens sexuella krav. Human Rights Watch
            har kritiserat lagen i mycket kraftiga ordalag och menar att den
            är barbarisk.
          </p>
          <head xml:id="i-QRwbEFuPX7fr8P4rPgx5zJ" type="h1">
            6 Sverige medverkar till kriget
          </head>
          <head xml:id="i-VzwPW7uCRj4acpExPLiRnG" type="h2">
            6.1 Sammanblandning av krigförande och fredsfrämjande insatser
          </head>
          <p xml:id="i-XPqQsSivyAdiVzRW3GoBAz">
            När den USA-ledda koalitionen angrep Afghanistan ställde sig
            den dåvarande regeringen kritisk. Den dåvarande regeringen förklarade
            med anledning av de s.k. terrorismresolutionerna 1368, 1373 och
            1378 att själva resolutionerna utgör dock enligt svensk uppfattning
            inte en tillräcklig folkrättslig grund för koalitionen att agera
            i Afghanistan (prop. 2003/04:71 s. 8).
          </p>
          <p xml:id="i-72QwAzrCjDvL67uMhrWDkS">
            Efter USA:s och de allierades intervention i Afghanistan auktoriserade
            FN:s säkerhetsråd genom resolution 1386 bildandet av en militär,
            fredsbevarande säkerhetsstyrka, International Security Assistance
            Force (ISAF), till vilken Sverige hittills bidragit. 2006 övertog
            den Natoledda ISAF-styrkan, där Sverige deltar, ansvaret för säkerheten
            i hela Afghanistan från den USA-ledda OEF. ISAF-insatsens syfte
            försköts därigenom kraftigt från det ursprungliga mandatet.
          </p>
          <p xml:id="i-BaRtB1VRg39UybX6JLPoC3">
            Kontinuerligt har riskerna för att den svenska truppen skulle
            kunna sammanblandas med de tidigare krigförande trupperna i OEF
            ökat. ISAF har till stor del övertagit den amerikanska militära
            strategin. ISAF är underställd den amerikanske generalen Stanley
            A. McChrystal, som samtidigt är överbefälhavare för de amerikanska
            trupperna i Afghanistan. Från stridande förband i OEF har 10 000-tals
            man förts över till ISAF. Ett tydligt exempel på denna sammanblandning
            var bombattackerna mot två stulna tankbilar i Kunduzprovinsen
            i början av september. Bombanfallet genomfördes av amerikanska
            plan, men på order av en tysk ISAF-överste. Så många som hundra
            afghaner kan ha dödats, många av dem civila. Hur ska man kunna
            främja fred samtidigt som man har ett långtgående samarbete tillsammans
            med en krigförande part i en konflikt?
          </p>
          <p xml:id="i-9ajTL9UysbnehmCah7WkBC">
            Ett annat exempel på Sveriges fördjupade involvering i krigföringen
            är att svenska militärofficerare tjänstgjort nära stridslinjen
            i operationer som den afghanska regeringsarmén genomfört mot oppositionsgrupper.
          </p>
          <head xml:id="i-SDXAB9NeB5Y3DPEJctuRjG" type="h2">
            6.2 Regeringens proposition
          </head>
          <p xml:id="i-9May7t65rjRUQznR8ihH7w">
            I propositionen föreslås att riksdagen medger att regeringen
            ställer en väpnad styrka om högst 855 personer till förfogande
            för deltagande i den internationella säkerhetsstyrkan i Afghanistan
            (ISAF) till utgången av december månad 2009. Den svenska styrkan
            beräknas uppgå till ca 500 personer under 2010 till en kostnad
            av 1 480 miljoner kronor. Värt att notera är att den svenska militära
            insatsen hittills kostat över 3 500 miljoner kronor.
          </p>
          <p xml:id="i-Xin5bTY9cdUywnWFD3TPNH">
            Regeringen skriver att ISAF är ett exempel på en fredsfrämjande
            insats. Huvuduppgiften för styrkan är att genom säkerhetshöjande
            insatser skapa förutsättningar för den politiska stabiliseringsprocessen
            och möjliggöra för humanitära säkerhetsinsatser. Men samtidigt
            finns det tydliga skrivningar om att de svenska styrkorna ska
            intensifiera samarbetet med USA. Det står bl.a. att Sverige och
            ISAF-styrkan omfattas av den politiska och militära plan för insatserna
            i Afghanistan som beslutades om vid Natos toppmöte i april detta
            år. Det står att ett samarbete med USA-koalitionen OEF innebär
            ett samarbete kring uppgiften att bekämpa al-Qaida och andra regeringsfientliga
            grupper i landet. Detta innebär att stödja insatser för att avväpna
            och demobilisera beväpnade grupper. I det arbetet tillåts styrkorna
            använda medel som går utöver traditionellt självförsvar för att
            genomföra säkerhetsrådets mandat.
          </p>
          <p xml:id="i-XuKoiStwXuHRTN3XTTbe4s">
            Vänsterpartiet menar att skrivningar om fredsbevarande insatser
            klingar mycket illa med skrivningar om ökat samarbete med USA.
            Som vi skrivit tidigare använder sig USA av bombningar, beskjutningar
            och förföljning av civilpersoner för att jaga terrorister, något
            som knappast kan räknas som fredsbevarande insatser.
          </p>
          <p xml:id="i-VCUNBGD3keCNspcvhfrNqo">
            Regeringen visar i sin proposition att den saknar en analys av
            händelseutvecklingen i Afghanistan. Regeringen medger att talibanrörelsen
            stärkt sin ställning, att rörelsen har kunnat rekrytera, utbilda
            och utrusta fler aktivister. Men inget tillfredsställande svar
            ges på hur detta varit möjligt. Inga förklaringar går att hitta
            kring det Vänsterpartiet visar i denna motion, nämligen att USA
            och de allierades kontraproduktiva militärstrategi skapat en grogrund
            för talibanrörelsen att rekrytera aktivister på. I stället framhäver
            regeringen behovet av fler utländska styrkor till Afghanistan.
          </p>
          <p xml:id="i-MvWwJU31Vge7kTpV5oKX1f">
            Vänsterpartiet anser därför att riksdagen bör avslå förslagen
            i regeringens proposition 2009/10:38 Fortsatt deltagande i den
            internationella säkerhetsstyrkan i Afghanistan (ISAF).
          </p>
          <head xml:id="i-3TkBQL7xBfdSu2319QP6KR" type="h1">
            7 Inga svenska trupper till Afghanistan
          </head>
          <p xml:id="i-6ZK2E8XQbVeWHzuxmp85TY">
            Vänsterpartiet anser att Sverige ska medverka till militära FN-insatser
            bara när de rymmer övertygande förutsättningar att bidra till
            fred, säkerhet och återuppbyggnad. Vänsterpartiet anser att förutsättningarna
            för detta är synnerligen dåliga i Afghanistan. I dagens läge är
            ISAF-styrkan långt ifrån att fylla sin funktion och ursprungliga
            FN-mandat, nämligen att bevara och främja fred. Det finns i dag
            ingen fredsprocess att bevara, och ISAF-insatsen kan inte beskrivas
            som en opartisk insats. Eftersom de humanitära insatserna är en
            bristvara och de militära insatserna förvärrar situationen, kan
            lösningen inte vara ytterligare förstärkning av de militära insatserna.
          </p>
          <p xml:id="i-5Y3f4thQiNs5CV43HWTmYh">
            Regeringen fastslår i propositionen att Sverige kommer att bidra
            med militär personal till utbildnings- och samverkansgrupperna,
            OMLT. I samband med detta öppnar man också för att svenska trupper
            kommer att kunna verka i andra regioner utöver det norra operationsområdet.
            Detsamma gäller den transportflygenhet som inrättas. Sannolikheten
            för att svenska trupper deltar i väpnade situationer ökar alltså
            i och med detta.
          </p>
          <p xml:id="i-imibEJRWWSAiVct7dE9Lj">
            Det är många fler än Vänsterpartiet som höjer kritiska röster
            mot de militära insatserna i Afghanistan. I ett brev till FN-organet
            Unama ifrågasätter guvernören för den folkrika Balkhprovinsen,
            Ustad Atta Muhammad Noor, Sveriges deltagande. I en intervju med
            Svenska Dagbladet säger han: Om det sker en minskning av antalet
            soldater för att få fram pengar till återuppbyggnad blir det en
            bra ekvation för både Sverige och vårt folk.
          </p>
          <p xml:id="i-7JZnP9cWPBwP6uZcsskaJd">
            Svenska Afghanistankommittén uppmanar de länder som ingår i ISAF
            att säga nej när Nato nu ber om truppförstärkning med rätt att
            kommendera trupper till uppgifter och regioner som Nato självt
            ska avgöra.
          </p>
          <p xml:id="i-VUFs7ALFKgYx6foD78LPF7">
            I Italien är 58 % emot italienska trupper i Afghanistan, i Tyskland
            är siffran 54 % och i Nederländerna motsätter sig 70 % av befolkningen
            nederländsk truppnärvaro i Afghanistan efter 2010. Till och med
            Storbritannien, som är USA:s närmast allierade, har sagt att de
            militära insatserna i Afghanistan varit ett misslyckande samtidigt
            som 68 % av befolkningen vill få hem sina trupper omedelbart eller
            inom något år. Slutligen är även det svenska folket kritiskt till
            att svenska trupper befinner sig i Afghanistan. En nyligen genomförd
            opinionsmätning gjord av Synovate på uppdrag av Rapport visar
            att 37 % inte stöder den svenska militära närvaron i Afghanistan,
            vilket innebär att det nu är fler som motsätter sig insatsen än
            är positiva till den. Afghanernas förtroende för utländska trupper
            har minskat markant de senaste åren. I dagsläget stöder endast
            37 % ISAF, en minskning med 30 procentenheter sedan 2006. Samtidigt
            vill 44 % av afghanerna se att den utländska truppnärvaron minskar.
          </p>
          <p xml:id="i-PhsKZ7aojcLtGL1MK9eHqY">
            Det tycks som om den svenska regeringen blir alltmer ensam om
            att tro att det finns en ensidig militär lösning på den komplicerade
            konflikten i Afghanistan.
          </p>
          <head xml:id="i-2ikinPvBZuATZgdYEzNQmi" type="h1">
            8 Demilitarisera biståndet
          </head>
          <p xml:id="i-N1aZPisYLFQtf2GzavYmv">
            De humanitära insatserna har i dag svårt att nå fram till behövande
            afghaner. NGO-personal kidnappas och mördas. Rädda Barnen har
            tillsammans med 27 andra större biståndsorganisationer skrivit
            ett brev till FN:s särskilda sändebud i Afghanistan där de kräver
            att de humanitära insatsernas oberoende värnas. De menar att eftersom
            humanitärt bistånd inte separerats från militära insatser, uppfattas
            hjälporganisationer lätt som en del av den amerikanska insatsen
            i Afghanistan. Det leder till att motståndsgrupper riktar våld
            mot hjälpinsatserna. Inger Guddal, chef för Rädda Barnen i Afghanistan,
            säger i ett pressmeddelande att i slutändan innebär det att hjälp
            och stöd inte når dem som behöver det bäst. I brevet till FN uppmanas
            förbundet att inrätta en demilitariserad, oberoende koordinering
            av de humanitära insatserna.
          </p>
          <p xml:id="i-E5gbcYyPAwBdzKiPv4vj4D">
            Regeringen nämner i sin proposition problematiken med att det
            humanitära läget försvårats genom att regeringsfientliga grupper
            angripit, förstört eller stulit ett stort antal konvojer och lastbilar
            med förnödenheter från FN:s livsmedelsprogram. Men för att åtgärda
            detta föreslår regeringen ett ännu närmare samarbete mellan det
            militära och det civila, drygt 25 % av det svenska utvecklingssamarbetet
            ska kopplas till de provinser där den svenska insatsen är förlagd.
            Detta står i direkt motsats till de åtgärder som bl.a. Rädda Barnen
            m.fl. vill se. Vänsterpartiet delar uppfattningen att utvecklingssamarbetet
            och de militära insatserna behöver särskiljas och att det snarast
            måste upprättas en från de militära insatserna oberoende koordinering
            av de humanitära insatserna.
          </p>
          <head xml:id="i-DW9AgU9fbNzsJuSwotZtw1" type="h1">
            9 Strategier för fred i Afghanistan
          </head>
          <p xml:id="i-PjtVaXHG48nvxbx6NCw9e5">
            Afghanistans historia visar att det inte finns en militär lösning
            på landets problem. Utländsk militär närvaro har gång på gång
            fördjupat och förstärkt landets konflikter. Fred kan bara byggas
            genom en inkluderande dialog och en bred försoningsprocess. Fortfarande
            väntar Afghanistan på ett fredsavtal efter det USA-ledda anfallet
            2001. Den militära strategi som först OEF och därefter ISAF använder
            sig av torde omöjliggöra alla försök till en freds- och försoningsprocess.
          </p>
          <p xml:id="i-A1wbRwsNUmSkc4eBJLDngA">
            Den afghanska regeringen har gjort stora ansträngningar för att
            få med talibanerna och andra motståndsgrupper i processen. Även
            flera andra stater, bl.a. Saudiarabien, har gjort försök att bistå
            en dialog mellan de olika afghanska parterna. 2007 anklagade talesmannen
            för det afghanska parlamentets försoningskommission, Sibghatullah
            Mujaddedi, de utländska trupperna för att de inte samarbetar för
            att föra processen framåt. Vänsterpartiet menar att det är mycket
            viktigt att det internationella samfundet stöder lokala initiativ
            som syftar till att skapa fred och försoning. Det torde vara svårt
            att skapa en stabil och varaktig fred utan att inkludera de största
            stridande parterna i processen. En nationell försoning mellan
            Taliban, men inte al-Qaida, har förespråkats av EU:s representant
            i landet Francesc Vedrell under de senaste åtta åren. Denna ståndpunkt
            stöds av Kai Eide som är FN:s högsta representant i landet och
            Mark Carleton-Smith som är Storbritanniens överbefälhavare i landet.
            Svenska Afghanistankommitténs tidigare generalsekreterare Bengt
            Kristiansson menar samma sak:
          </p>
          <p xml:id="i-4QbM64RAA78y4d8vrDkHtM">
            Om man bara övertar den militära strategi som USA misslyckats
            med utan förhandlingar och utan försök till fredsuppgörelse med
            talibanerna kommer man att misslyckas. Varken Nato eller FN:s
            säkerhetsråd har klargjort hur en fredsbevarande uppbyggande strategi
            ska se ut.
          </p>
          <p xml:id="i-7sxnhLvmwHJNTd1Q9E9wNH">
            Tyvärr har omvärldens stöd till dessa samtal varit begränsade,
            från svensk sida obefintligt.
          </p>
          <p xml:id="i-JnpuoERea9Rtkjj1w6vsap">
            Sverige har ett långt engagemang i Afghanistan genom vårt utvecklingssamarbete.
            Genom framför allt Svenska Afghanistankommitténs närvaro i landet
            under decennier finns det stor kunskap om den komplexa situationen
            i Afghanistan. Vänsterpartiet vill inte på något sätt minska Sveriges
            engagemang för Afghanistans folk. Vänsterpartiet vill att det
            svenska utvecklingssamarbetet med Afghanistan kraftigt utökas
            och att ett svenskt militärt tillbakadragande kombineras med att
            regeringen tar initiativ till en FN-konferens om Afghanistans
            framtid med syfte att få till stånd en bred och inkluderande freds-
            och försoningsprocess. Detta vill vi att riksdagen som sin mening
            ger regeringen till känna.
          </p>
        </div>
        <div xml:id="i-4xjFyLFRkgxfNZ9kDm4RwP" type="signatureBlock">
          <list xml:id="i-SrrHnv9CHjX13zto8Bj4e9">
            <item xml:id="i-KBxStzJwZVykjDvrK1G5TZ" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-NReN5if7qCBC3poktnokN4" who="i-M5o8cYSRJsbmZdvevomfQX" type="signature">
              Ulla Andersson (v)
            </item>
            <item xml:id="i-CESCgxNjWGxYSzmM8v6fm6" who="i-pSqD9LHdbNUrj3thRcKhS" type="signature">
              Marie Engström (v)
            </item>
            <item xml:id="i-93Eq4uBHyZGc49D7qzEEaD" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
            <item xml:id="i-FbuZky4JkanFFjrte58iyy" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
