<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0741/mot_199900_MJ_0741-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ741 pnr: v511
          </p>
          <p>
            Motion till riksdagen 1999/2000:MJ741
          </p>
          <p>
            av Stig Eriksson m.fl. (v)
          </p>
          <p>
            Havsöring
          </p>
          <p>
            Inledning
          </p>
          <p>
            Enligt konventionen om biologisk mångfald skall vi arbeta för
            att det ska finnas livskraftiga stammar av olika arter. Den havsvandrande
            öringen i de två nordligaste länen är utrotningshotad, till och
            med i större utsträckning än laxen. Öringen har sina lekområden
            i älvar, åar och mindre vattendrag. Efter att ha fötts i något
            av dessa vattendrag stannar öringen i något år, för att sedan
            vandra ut i kustregionen. När den sedan ätit upp sig i kustområdena
            och nått rätt ålder vandrar den åter upp till vattendragen för
            lek. Innan mitten av 1960-talet fanns det gott om havsöring i
            länens älvar och havsöringsstammen var livskraftig trots goda
            fångster av öring. Tyvärr har havsöringen sedan dess minskat mycket
            drastiskt så till den grad att den i dag kan sägas vara utrotningshotad.
            En stark och livskraftig havsöringsstam i älvarna är dessutom
            en viktig förutsättning för en växande fisketurism. Med en livskraftig
            öringstam och ett hållbart nyttjande av fisken som resurs kan
            fisketurismen få en positiv utveckling i länens glesbygdskommuner.
            En utveckling av en hållbar fisketurism skapar troligen många
            nya arbetstillfällen inom flera branscher, arbetstillfällen som
            i dessa kommuner kan bidra till att stoppa den kraftiga utflyttningen
            och skapa framtidstro i glesbygden.
          </p>
          <p>
            Behov av stärkt skydd
          </p>
          <p>
            Det finns inte bara en orsak till att havsöringen i de två nordliga
            länen har minskat så kraftigt, utan det handlar om flera samverkande
            faktorer. Skogsbruket genom flottningsrensningar, stora kalhyggen,
            dikningar och kanske framför allt avverkning längs vattendragen
            har påverkat reproduktionen och uppväxtområdet negativt. En oskadad
            havsöringsälv producerar smolt till ett värde av cirka 150 000
            kronor per hektar. Ytterligare en viktig faktor för nedgången
            är att kusterna har många vikar, skär, holmar och grundområden
            som gör fritidsfisket efter havsöring lättåtkomligt. Här kan det
            finnas behov av att begränsa det fria kustfisket eller införa
            en kvot på hur många fiskar man får ta, en s.k. bag limit. Till
            dessa två negativt påverkande orsaker måste också yrkesfisket
            till havs efter öring läggas, och det kan finnas anledning att
            se över detta. För att
          </p>
          <p>
            24
          </p>
          <pb facs="riksdagen-motions-pdf/data/199900/mot_199900_MJ_0741/mot_199900_MJ_0741-0002.pdf"/>
          <p>
            25
          </p>
          <p>
            stärka stammen av havsöring krävs därför en kraftfull åtgärdsplan
            som också Mot. 1999/2000 innehåller viss skärpt lagstiftning.
            En lagstiftning som innebär att den som MJ741 förorsakar fiskdöd
            som skadar allmänt fiskeintresse skall ersätta skadan. De utdömda
            böterna vid sådant brott bör tillfalla fiskevården. Vad som ovan
            anförts bör riksdagen som sin mening ge regeringen till känna.
          </p>
          <p>
            Hemställan Med hänvisning till det anförda hemställs att riksdagen
            som sin mening ger regeringen till känna vad i motionen anförts
            om förslag till en åtgärdsplan och skärpt lagstiftning som stärker
            havsöringsstammen i de två nordliga länen. Stockholm den 29 september
            1999 Stig Eriksson (v)
          </p>
          <p>
            Lennart Gustavsson (v) Siv Holma (v)
          </p>
          <p>
            Maggi Mikaelsson (v)
          </p>
          <p>
            25
          </p>
        </div>
      </div>
    </body>
  </text>
</TEI>
