<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00227">
  <teiHeader>
    <fileDesc>
      <titleStmt>
        <title>Den judiska nationalfondens avtal</title>
        <author corresp="i-8AtQfc4p9Hm5yajEXEHtE5">av Thomas Strand (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den judiska nationalfondens avtal</title>
          <idno type="rdwebb">GX02U227</idno>
          <rs type="number">U227</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U227/text</ref>
          <ref type="dokument_url_html">http://data.riksdagen.se/dokument/GX02U227</ref>
          <ref type="dokumentstatus_url_xml">http://data.riksdagen.se/dokumentstatus/GX02U227</ref>
          <ref type="doc">http://data.riksdagen.se/fil/B4E433F8-14E8-4BDE-8DCF-3BC562763775</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5qeHbXzmoz2NZpZ9dqwapP" type="signed"/>
        <correspContext corresp="i-5qeHbXzmoz2NZpZ9dqwapP">
          <note type="signatory" corresp="i-8AtQfc4p9Hm5yajEXEHtE5"/>
        </correspContext>
        <correspAction xml:id="i-MTVirHxWTHv2QWacNBqSpN" type="numbering">
          <date when="2009-10-05"/>
        </correspAction>
        <correspAction xml:id="i-6rTUtZevxJnjscRFPDXNxR" type="submission">
          <date when="2009-10-01"/>
        </correspAction>
        <correspAction xml:id="i-Nd9FCG5oNSYmsd9U31WZsx" type="transfer">
          <date when="2009-09-30"/>
        </correspAction>
        <correspAction xml:id="i-Rgyojb5GUHCx72zvRyesNx" type="assigned"/>
        <correspContext corresp="i-Rgyojb5GUHCx72zvRyesNx">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SiWTEu2May4kaHY6byWL6v">
            Förslag till riksdagsbeslut
          </head>
          <p xml:id="i-HUMv45qXWzqMp6hjRAU1ss">
            Riksdagen tillkännager för regeringen som sin mening vad som
            anförs i motionen om vikten av att den svenska regeringen i EU
            uppmärksammar avtalet mellan staten Israel och den judiska nationalfonden
            och verkar för att EU uppmanar Israels regering att omförhandla
            avtalet med den judiska nationalfonden.
          </p>
        </div>
        <div type="motContent">
          <head xml:id="i-DSgdrC7jMmXziHAC3Xmty7" type="h1">
            Motivering
          </head>
          <p xml:id="i-G4sh4gxkbXkmJVv4Eydd4j">
            Vid den femte sionistkongressen i Basel år 1901 grundades Jewish
            National Fund, JNF (hebreiska: Keren Kayemet Le-Israel, på svenska:
            Judiska nationalfonden). Dess främsta målsättning var att köpa
            upp land i Palestina för det judiska folkets räkning, men även
            att ägna sig åt nyodling och beskogning samt att utarrendera mark
            till bosättning och bostadsbyggande. Ägandet skulle vara kollektivt
            eller offentligt såtillvida att marken endast skulle kunna arrenderas
            av brukaren. Det första markområdet köptes år 1904. Skogsplantering
            blev snart en viktig aktivitet för JNF.
          </p>
          <p xml:id="i-XbtaHpmz4ywyscRjiVNH9u">
            År 1960 stiftade det israeliska parlamentet en basic law (Basic
            Law: Israel Lands) som rör ägandet av land i staten Israel. En
            basic law har grundlagsliknande karaktär. I samband med stiftandet
            av Basic law: Israel Lands slöts även ett avtal mellan staten
            Israel och Jewish National Fund den 28 november år 1961. Detta
            avtal skulle träda i kraft samma dag som Basic Law: Israel Lands
            trädde i kraft.
          </p>
          <p xml:id="i-DTvCdbR64LDFn8aNf29NEz">
            Av denna lag framgår att mark, byggnader och annat som kan vara
            fast förankrat i marken tillhörande JNF inte får säljas eller
            på annat sätt överlåtas, men att man under vissa förutsättningar
            kan göra undantag från detta i lag. Med denna lag överfördes kontrollen
            över JNF:s landområden till en statlig israelisk myndighet, Israel
            Land Administration (ILA). Områdena utgjorde då 10 % av staten
            Israels yta.
          </p>
          <p xml:id="i-EGmn1f7QwXTx2rNsSbAbzj">
            Den israeliska myndigheten ILA förvaltar all offentligt ägd jord
            i Israel som ägs antingen av israeliska staten, av JNF eller av
            landutvecklingsmyndigheten Development Authority. Sammantaget
            utgör denna offentligt ägda jord 93 % av all jord i Israel. ILA:s
            styrelse har 22 medlemmar, av vilka 12 representerar regeringen
            och 10 representerar JNF. Eftersom den offentligt ägda jorden
            inte får säljas, arrenderas den ut till brukare, normalt på 48
            eller 96 år.
          </p>
          <p xml:id="i-DjxrhYYPgzfRLCaK4tDJMF">
            Den israeliske juridikprofessorn Yifat Holzman-Gazit uppgav år
            2007 att JNF ställde flera krav vid överlåtandet av dess landområden
            till den statliga myndigheten år 1960. Ett av dessa krav var att
            mark ägd av JNF inte skulle få utarrenderas till icke-judar. Regeringen
            gick med på kraven. På senare år har förbudet mot att utarrendera
            landområden till icke-judiska medborgare varit föremål för rättsliga
            och politiska konflikter i Israel. Förbudet har kritiserats för
            att stå i strid med antidiskrimineringsbestämmelser.
          </p>
          <p xml:id="i-E9rdrQSu2MqJfL6PPq47Jp">
            Resultatet av avtalet mellan staten Israel och JNF är att icke-judiska
            israeler utestängs från de rättigheter som judiska israeler har
            till staten Israels mark och vatten. Det innebär att icke-judiska
            israeliska medborgare saknar rätt till statens resurser i samma
            utsträckning som judiska medborgare har. JNF är alltså till enbart
            för det judiska folket och inte för alla medborgare i staten Israel.
            Det ska då noteras att det finns över en miljon arabiska medborgare
            i staten Israel.
          </p>
          <p xml:id="i-4jN4G5afGH9e96R9kqjZGG">
            Staten Israel äger naturligtvis rätt att själv besluta om interna
            juridiska spörsmål rörande landägande, tillstånd för jordbruksverksamhet
            etc. Men på grund av att landet samtidigt är inbegripet i en konflikt
            om just dessa frågor får Judiska nationalfondens regelverk betydelse
            även för hur den politiska konflikten mellan israel och arabstaterna
            kan lösas. Med det regelverk som nu gäller kan de arabiska palestinier
            som flytt Israel under krig svårligen återvända. De har en mycket
            liten yta inom staten Israel att bosätta sig på eller ta i bruk
            för jordbruk, ca 7 % av landets yta. Den judiska nationalfonden
            och dess avtal med staten Israel är därmed en komponent som påverkar
            fredsarbetet i regionen.
          </p>
          <p xml:id="i-EkHH3h5YU8TN5T6EVEm5Eb">
            Den svenska regeringen bör uppmärksamma denna fråga i EU och
            verka för att EU uppmanar Israels regering att verka för att alla
            medborgare i staten Israel ska ha samma juridiska status. För
            att allas mänskliga rättigheter ska kunna försäkras, och detta
            är statens ansvar, bör statens eget regelverk inte diskriminera
            mellan olika befolkningsgrupper i landet. I en allt mer globaliserad
            värld framstår den judiska nationalfonden och avtalet med staten
            Israel som en sentida kvarleva från den tid då Europas folk ville
            skapa fördelar för ett folk på bekostnad av ett annat, och Europas
            olika nationalismer har orsakat mycket ofred och lidande på vår
            kontinent.
          </p>
          <p xml:id="i-m89vD5KFrsmsEcCsreTCJ">
            Ur ett antidiskrimineringsperspektiv måste principen vara att
            alla israeliska medborgare oavsett nationalitet, kön, religion
            och språk ska ha samma medborgerliga skyldigheter och rättigheter,
            precis såsom FN:s delningsplan 1947 föreskrev. Detta var också
            vad Israels första regering under Ben Gurion fastslog den 1415
            maj 1948. Det är dags att knyta an till detta löfte.
          </p>
          <p xml:id="i-TBmRe3edKLGj11bos54VyU">
            För att fred och säkerhet ska i uppnås i regionen bör Sveriges
            regering och EU agera för att staten Israel, med särskilt avseende
            på landägande, inför lika juridisk status för alla landets invånare.
          </p>
        </div>
        <div type="motSignatures">
          <list>
            <item xml:id="i-LRV2km93x4cYBKDo9hGkQ2" who="i-8AtQfc4p9Hm5yajEXEHtE5">
              Thomas Strand (s)
            </item>
          </list>
        </div>
      </div>
    </body>
  </text>
</TEI>
