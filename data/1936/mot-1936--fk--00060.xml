<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1936--fk--00060">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__60/mot_1936__fk__60-001.pdf"/>
      <fw xml:id="i-8hDGwbWvdnZDHyaSffkKhU">
        Motioner i Första kammaren, Nr 60. 15
      </fw>
      <div xml:id="i-3onNYdcWsUDBwENX2nXh6A" type="motHeader">
        <div xml:id="i-C6cGaE92N5yBjgjYBa9BBx" type="motTitle"/>
        <div xml:id="i-9EDNss5XGzWVFKraBUji68" type="motSubmissionInfo"/>
      </div>
      <div xml:id="i-HsNfhasNsJbMJqFFcNUVM3" type="motBody">
        <div xml:id="i-9HmDZAE4tabhnJuiRNRmJQ">
          <p xml:id="i-5RRhqGzqveWK3wh8BYHCZF">
            Nr 60.
          </p>
          <p xml:id="i-JHnQ4Z7vY6MkXVsoF1RF86">
            Av herr Lindmark m. fl., om inrättande av ett statligt gymnasium
            i Skellefteå.
          </p>
          <p xml:id="i-W1UQnZusarrW5jTqc2ESFn">
            I skrivelse till Konungen av den 6 juni 1934 ha stadsfullmäktige
            i Skellefteå i underdånighet hemställt, det täcktes Kungl. Maj:t
            att till riksdagen avlåta förslag om upprättande från och med
            höstterminen 1935 av ett statligt gym- nasium såsom påbyggnad
            till statens samrealskola i Skellefteå. Över ifrågavarande framställning
            infordrades på sin tid yttrande dels från länsstyrelsen i Umeå,
            dels från kungl. skolöverstyrelsen. I länsstyrelsens underdåniga
            yttrande av den 30 oktober 1934, till vilket vi hänvisa, erinras
            bl. a. såsom typiskt exempel på den takt, vari ökningen av lärjungar
            skett i Skellefteå och Umeå, att samrealskolan i Skellefteå under
            höstterminen 1930—1934 hade resp. 217, 267, 288, 336 och 348 elever
            samt att motsvarande siffror vid allmänna läroverket i Umeå utgjorde
            371, 505, 607, 684 och 737. Att någon avmattning av takten ej
            skett, synes därav, att elevantalet höstter- minen 1935 utgjorde
            vid samrealskolan i Skellefteå 395 och vid h. allm. läro- verket
            i Umeå 782. Med skärpa framhåller länsstyrelsen vidare, att om
            man utgår från den berättigade synpunkten, att landets ungdom
            bör ha någorlunda likartade möjligheter att komma i åtnjutande
            av högre undervisning, Västerbottens län är sämst lottat av rikets
            län ifråga om högre läroanstalter i förhållande till folkmängd
            och barnantal, vartill kommer, att redan befintliga högre skolor
            äro överbefolkade. Länsstyrelsen framhåller vidare den stora betydelsen
            av att Västerbottens län sedan många år visat sig vara det mest
            utvecklingskraftiga i landet och berör frågan om länets starka
            folkökning, som ingalunda är av tillfällig natur och enbart beroende
            på inflyttningar i samband med den påbörjade bear- betningen av
            malmfyndigheter, för vilket det faktum tydligt talar, att länets
            folkmängd sedan år 1910 eller under föga mer än två decennier
            ökats från 161,366 till 210,381 eller med mer än 30 ?/o. Slutligen
            påpekar länsstyrelsen vådan av att den kulturella utvecklingen
            ej skulle hålla jämna steg med den materiella och kanske stäckas
            genom bristande tillgång till högre skol- undervisning och tillstyrker
            bifall till stadsfullmäktiges i Skellefteå fram- ställning. Likartad
            välvillig inställning till frågan synes kungl. skolöverstyrelsen
            in- laga, och vi hänvisa till dess underdåniga yttrande av den
            30 november 1935. Den börjar med att erinra om stadens snabba
            tillväxt i fråga om folkmängd:
          </p>
          <pb facs="riksdagen-motions-pdf/data/1936/mot_1936__fk__60/mot_1936__fk__60-002.pdf"/>
          <fw xml:id="i-V2R6FejMVzLE5ZhcRwdQop">
            16 Motioner i Första kammaren, Nr 60.
          </fw>
          <p xml:id="i-3hUn7j1LLicRVgjHcLdLAH">
            1919 utgjorde den 2,838, 1928 var den ännu blott 3,764, medan
            den vid bör- jan av år 1935 stigit till 7,253 personer. »Ingen
            annan svensk stad har under det sista decenniet undergått en så
            snabb utveckling som denna&gt;, heter det. Att den snabba tillväxten
            fortfar, framgår av att under år 1935 folkmäng- den ökat med ej
            mindre än 978 personer och alltså vid årsskiftet utgjorde 8,231
            personer. Lärjungarnas i samrealskolan fördelning på de olika
            hemorterna framgår av en Översikt å sid. 24 i utredningen. Ej
            mindre än 242 elever äro från själva staden, ett kan man säga
            enastående förhållande, då man jämför det- samma med fördelningen
            på de olika hemorterna i städer jämförliga med eller överlägsna
            Skellefteå i invånarantal. Till samrealskolan i Skellefteå, fortsätter
            Ö. S., finnes alltså en livlig till- strömning av lärjungar från
            kringliggande orter, och Skellefteå är en naturlig medelpunkt
            för en stor och tättbebyggd del av Västerbottens län. Belysande
            för förhållandena inom den närmast liggande landsorten är en sådan
            omständighet, som att enbart inom Skellefteå landsförsamling finnas
            55 folkskolor, och att antalet barn i folkskolor, belägna på sådant
            avstånd från staden, att barn därifrån kunna under terminerna
            kvarbo i sina hem, utgör 2,257, därav 418 i klass 4 och 327 i
            klass 6. Då Västerbottens län med en areal på 59,148 km? — rikets
            näst största — och numera en folkmängd på 212,000 (vid årsskiftet
            över 215,000) personer endast äger ett högre allm. läroverk och
            för övrigt icke heller mer än en fristående realskola — säger
            Ö. S. vidare — synes det uppenbart, att länet är mindre väl gynnat
            i fråga om utbildningsmöjligheter vid allmänna läro- verk, och
            att utvecklingen på detta område icke hållit jämna steg med den
            allmänna ekonomiska utvecklingen inom länet. Frågan om en utökning
            av läroverksorganisationen ligger också så tillvida enkelt till,
            som Skellefteå synes vara den självskrivna platsen, därest ett
            nytt högre allmänt läroverk skall upprättas inom länet. Ingen
            annan ort kan därvid gärna tänkas komma i fråga, och läget får
            anses synnerligen lämpligt jämväl i förhållande till gymnasiestäderna
            Umeå och Luleå.
          </p>
          <p xml:id="i-8g2coNpcVTmSFuBN9PqtR5">
            Samrealskolan i Skellefteå — konstaterar Ö. S. — är f. n. rikets
            största med ett lärjungeantal av 395. Under perioden 1925—1935
            har elevantalet stigit från 224 till 395 lärjungar. — Till jämförelse
            erinras om att Kristine-
          </p>
          <p xml:id="i-WKR6KMZV7xKFbmjY3fMSNS">
            hamns samrealskola året för sin ombildning till h. allm. läroverk
            endast hade 289 elever, vilket då utgjorde det högsta antalet
            i någon samrealskola. En omständighet — säger Ö. S. — som i detta
            sammanhang förtjänar be- aktande och som sammanhänger med länets
            ovan berörda relativt ogynn- samma ställning i fråga om allmänna
            läroverk, särskilt gymnasier, är den oerhörda tillströmningen
            till h. allm. läroverket i Umeå, varigenom detta på några år vuxit
            ut till ett av landets största läroverk med ett elevantal av 782,
            därav 541 i realskolan och 241 i gymnasiet. Trots dubblering av
            första ringen å såväl latin- som reallinjen ha elever måst avvisas.
            En avlastning från h. allm. läroverket i Umeå får alltså anses
            trängande nödvändig. För gymnasiets vidkommande är det mycket
            sannolikt, att upp-
          </p>
          <pb facs="riksdagen-motions-pdf/data/1936/mot_1936__fk__60/mot_1936__fk__60-003.pdf"/>
          <fw xml:id="i-STEn9kyUwMv2z5zgdx7WKF">
            Motioner i Första kammaren, Nr 60. 17
          </fw>
          <p xml:id="i-DdZV2s8Ek3ty6r3xyEkEUB">
            rättandet av ett h. allm. läroverk i Skellefteå skulle bidraga
            till en sådan av- lastning. Det bör inte heller förbises, säger
            Ö. S., att betydande belopp under de senaste åren influtit till
            det allmänna i form av skatter från Skellefteå med omnejd, och
            att detta kan beräknas bliva fallet för åtminstone en avsevärd
            tid framåt. Under förra året lära sålunda c:a 1/2 miljon kronor
            hava till- förts statskassan i form av inkomst- och förmögenhetsskatt
            enbart från Bo- lidens gruvaktiebolag. Med tanke på de många tjänstemän,
            som äro an- ställda i dessa industricentra, synes det enligt Ö.
            S. mening billigt, att staten bereder något fördelaktigare möjligheter
            till fortsatta läroverksstudier, än vad för närvarande är fallet.
            I vad mån och huru länge den nuvarande industriella uppblomstringen
            i norra länsdelen kan komma att fortfara undandrager sig helt
            naturligt Ö. S. möjlighet att bedöma, men Ö. S. anser dock, att
            den icke bör utgöra något hinder för tillgodoseende av de uppenbara
            behov, som föreligga. Även för den händelse att en tillbakagång
            i det industriella uppsvinget skulle in- träda om ett par tiotal
            år, vilket dock ingalunda kan med säkerhet förut- ses, skulle
            samrealskolan i Skellefteå med all sannolikhet ändock komma att
            förbli en av de större i riket och i sig själv vara tillräckligt
            stor såsom underlag för ett gymnasium. Med siffror visar Ö. S.
            vidare, i vilken utsträckning lärjungar från sam- realskolan i
            Skellefteå under de sista fem åren övergått till gymnasiestudier,
            och slutar med att framhålla, att den ovanligt starka tillströmningen
            av lär- jungar till skolan, varibland en stor del från länets
            landsbygd, och länets relativt missgynnade ställning i fråga om
            högre undervisningsanstalter tala för att ett statligt gymnasium
            omedelbart inrättas i Skellefteå. I fråga om organisationen föreslår
            Ö. S., att gymnasiet bör vara dubbel- linjigt. Då Umeå h. allm.
            läroverk har fyraårigt realgymnasium, torde real- gymnasiet i
            Skellefteå lämpligen göras treårigt; för latingymnasiet vill Ö.
            S. dock föreslå fyraårig organisation. Beträffande kostnaderna
            för gymnasiet beräknas de efter fullständig ut- byggnad uppgå
            till 70,573: — kronor, i vilket belopp dock ålders- och dyr- tidstillägg
            icke äro inberäknade; kostnaderna för budgetåret 1936/1937 upp-
            gå till '21,455: — kronor. Att vi, som bygga och bo i de båda
            nordligaste länen i vårt land, med största tillfredsställelse
            hälsat förslaget om upprättandet av ett statligt gym- nasium i
            Skellefteå, torde vara självklart. Hörda myndigheter ha ju med
            en mun framhållit, att Västerbottens län med sitt ofantliga ytinnehåll
            och sin stora folkmängd är sämst lottat i fråga om högre läroanstalter.
            Att herr statsrådet och chefen för ecklesiastikdepartementet likväl
            icke an- sett sig innevarande år böra framlägga ifrågavarande
            förslag för den nu samlade riksdagen är en besvikelse, som kännes
            så mycket större, då man vid genomläsning av Bilaga till 1936
            års statsverksproposition, Åttonde huvud- titeln sid. 305—310
            finner, att herr statsrådet framlagt förslag till inrättande av
            realgymnasium vid h. allm. läroverket i Strängnäs.
          </p>
          <p xml:id="i-CG5o3vCruiiPKFHZyZkjnd">
            Bihang till riksdagens protokoll 1936. 3 saml. Nr 54—60. 2
          </p>
          <pb facs="riksdagen-motions-pdf/data/1936/mot_1936__fk__60/mot_1936__fk__60-004.pdf"/>
          <fw xml:id="i-CKMx7caZRe6Cc2yJ5Ahmwn">
            18 Motioner i Första kammaren, Nr 60.
          </fw>
          <p xml:id="i-TPZixVW2jj2PL3cdjd79UT">
            I Sörmlands län med en jordareal av endast 6,237 km? och en folkmängd
            av 188,000 invånare, med tre högre allm. läroverk och med endast
            62,666 in- vånare per högre allm. läroverk föreslås ytterligare
            utbyggnad av ett av dess läroverk, medan Västerbotten med dess
            jordareal av 55,402 km? och en folk- mängd av över 215,000 invånare
            samt med endast ett högre allm. läroverk icke nu ansetts böra
            ifrågakomma till erhållande av nytt statligt gymnasium. Skellefteå
            har sedan år 1919 nästan tredubblat sin folkmängd och har nu ej
            mindre än 8,231 invånare, alltså nära 3,500 invånare mer än Strängnäs,
            och dess samrealskola har 395 elever, alltså nära 100 elever mer
            än sam- realskola och gymnasium tillsammans i Strängnäs. För Strängnäs
            vidkommande uttalar departementschefen önskvärdheten för eleverna
            att kunna välja mellan olika linjer. Vilka möjligheter till val
            ha då eleverna i Skellefteå samrealskola? Praktiskt taget inga.
            De kunna ej ens välja ett gymnasium i samma län, ty där finns
            ej rum för dem, utan för- äldrarna måste skicka sina barn till
            enskilda högre undervisningsanstalter i Uppsala, Stockholm eller
            Lund utan möjlighet på grund av de oerhörda avstånden att få träffa
            dem någon gång under pågående lästermin, vilket åtminstone skulle
            möjliggjorts, om de unga kunde beredas plats å gymnasiet i Umeå.
            Till belysande av elevfrekvensen i de båda nu jämförda läroverken
            kun- na vi ej underlåta att återgiva följande siffror avseende
            åren 1925 Strängnäs högre allm. läroverk en ökning från 193 till
            264, Skellefteå sam- realskola en ökning från 224 till 348 elever.
            Vi för vår del ha inget att invända mot Kungl. Maj:ts förslag
            till ytterli- gare utbyggnad av gymnasiet i Strängnäs, men vi
            anse dock, att än mer bärande skäl föreligga för inrättande av
            ett statligt gymnasium i Skellefteå. I den mån en ort eller en
            landsdel vuxit till sådan betydelse, att den är jämställd med
            eller överlägsen andra orter, som sedan gammalt haft förmå- nen
            av vissa allmänna undervisningsanstalter, skulle det innebära
            ett miss- gynnande av befolkningen å nämnda ort eller i nämnda
            landsdel, om dess ungdom icke tillerkändes samma förmåner och
            samma möjligheter att skaf- fa sig högre utbildning som ungdom
            i s. k. gamla kulturcentra. Att vissa landsdelar försättas i ett
            ogynnsammare läge i berörda avseeende, om ej den principen följes,
            är enligt vårt förmenande självklart. För tillträde till såväl
            allmänna som enskilda tjänster kräves nu mera än förr utbildning
            vid högre allm. läroverk, och det ligger därför i sakens natur,
            att ungdomen i övre Norrland med nu rådande brist på dylika läroverk
            icke kan hävda sig i konkurrensen med dem, som hava förmånen att
            tillgodo- göra sig undervisningen vid högre anstalter. Att ett
            så orättvist förhållande snarast möjligt bör avhjälpas, förefaller
            oss vara rimligt. Det synes oss också vara ett riksintresse, att
            den kulturella utvecklingen i övre Norrland ställes i jämförligt
            förhållande till den materiella utveckling, som känneteck- nar
            denna landsdel. På grund av vad vi sålunda anfört, tillåta vi
            oss föreslå,
          </p>
          <pb facs="riksdagen-motions-pdf/data/1936/mot_1936__fk__60/mot_1936__fk__60-005.pdf"/>
          <fw xml:id="i-J3HMXBzHEVkPuvXKci2BZT">
            Motioner i Första kammaren, Nr 60. 19
          </fw>
          <p xml:id="i-P9FgoxrxrQ5qQ9bEAgPAgf">
            att riksdagen ville besluta inrättande från och med bud- getåret
            1936/1937 av ett statligt gymnasium i Skellefteå i en- lighet
            med den organisationsplan och inom den kostnadsram, som föreslagits
            av k. skolöverstyrelsen i dess underdåniga yttrande till Kungl.
            Maj:t av den 30 november 1935, under villkor att Skellefteå stad
            åtager sig att tillhandahålla erforder- liga undervisningslokaler
            jämte inredning och möbelutrust- ning samt bostad eller hyresersättning
            åt rektor, samt dess- utom förbinder sig att bevilja ett engångsanslag
            på minst 5,000 kronor till bestridande av kostnaderna för komplette-
            ring av undervisningsmaterielen och utvidgning av biblio- teket.
          </p>
          <p xml:id="i-CH5AnGuUtLm8U4ugyqph6m" type="date">
            Stockholm den 18 januari 1936.
          </p>
          <div xml:id="i-CHV1o3SPJH9hBUQ6wwibJQ" type="signatureBlock">
            <list xml:id="i-F8HYQpHBr8gXoRm1zTAtX9">
              <item xml:id="i-L1oxFvHRHaEuBeZSyxjWsV" who="i-GUQT4NRF9jHSr6mxy1pdd1" type="signature">
                Carl Lindmark
              </item>
              <item xml:id="i-6FmGAkoUqwJeJBh5C1XZ7f" who="i-UXRUTZDfYdtzvHei35SC2n" type="signature">
                P. Sandström
              </item>
              <item xml:id="i-4CfgT5vvMFrwsu1dKCrDC9" who="i-Pra5AmyY3ass9UYtDcqwJR" type="signature">
                O. Bergqvist
              </item>
              <item xml:id="i-3AhDtiqbTj3n2ZX2CqYdYB" who="i-P4Y3BzQFMGTuxEFP63gMh9" type="signature">
                J. M. Bäckström
              </item>
              <item xml:id="i-PPha1o2jEwN74rCjtpNp4c" who="i-WWTjh2Sq31BbC9iSJFphqg" type="signature">
                D. Hansén
              </item>
              <item xml:id="i-FnKqbFnNX78N4MaMxNSH4A" who="i-GWCWCEFyM4JFjgRacrhwXe" type="signature">
                C. I. Asplund
              </item>
              <item xml:id="i-PgwND7CQH1BT3ccPktquvD" who="i-MsNFFSyPnWMiCgQjNLn72Y" type="signature">
                N. Gabrielsson
              </item>
            </list>
          </div>
          <p xml:id="i-BQ4KLdbGR821bWsfwZm7QV">
            Evert Jonsson. C. Fr. Carlström. Karl Aug. Johanson.
          </p>
        </div>
      </div>
    </body>
  </text>
</TEI>
