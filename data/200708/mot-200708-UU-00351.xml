<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00351">
  <teiHeader>
    <fileDesc>
      <titleStmt>
        <title>Latinamerika</title>
        <author corresp="i-RZNwwHohbyBgLVVG4Dy1Bj">av Carin Runeson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Latinamerika</title>
          <idno type="rdwebb">GV02U351</idno>
          <rs type="number">U351</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U351/text</ref>
          <ref type="dokument_url_html">http://data.riksdagen.se/dokument/GV02U351</ref>
          <ref type="dokumentstatus_url_xml">http://data.riksdagen.se/dokumentstatus/GV02U351</ref>
          <ref type="doc">http://data.riksdagen.se/fil/EC27110B-AA3E-4CBA-B83F-F977861CCE58</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XR25AEtWQRgeT49xAbLokm" type="signed"/>
        <correspContext corresp="i-XR25AEtWQRgeT49xAbLokm">
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-3YAEMbZXswzuyekFnSxXSF"/>
        </correspContext>
        <correspAction xml:id="i-6VPf3YBWNataHevf9xRFyo" type="referral">
          <date when="2007-10-16"/>
        </correspAction>
        <correspAction xml:id="i-LwmfyYCNNMPYSD9a3QGKUV" type="dismissal">
          <date when="2007-10-16"/>
        </correspAction>
        <correspAction xml:id="i-AeEWzHg5ahfo6o2tp9udEG" type="numbering">
          <date when="2007-10-09"/>
        </correspAction>
        <correspAction xml:id="i-BxwpaaqaEzDAedeUiN8EF6" type="submission">
          <date when="2007-10-05"/>
        </correspAction>
        <correspAction xml:id="i-82QHna3wQDyUv1NgMNqwx6" type="transfer">
          <date when="2007-10-05"/>
        </correspAction>
        <correspAction xml:id="i-Smz7vPT1PRF9b8tPrn3JPZ" type="assigned"/>
        <correspContext corresp="i-Smz7vPT1PRF9b8tPrn3JPZ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7H1p5GDukXyk8PGt7eLNXY" type="motBody">
        <div xml:id="i-5yxRer6WRWvzywnPKrZ1en" type="motProposal" subtype="förslag">
          <head xml:id="i-Dz9qVUmqjNDMo9cBWfcJMh">
            Förslag till riksdagsbeslut
          </head>
          <list xml:id="i-6wTSjZQhRrMnTjxWWuCgEc" style="ol">
            <item xml:id="i-UgPijH3kPSZgK13oRCmvii">
              Riksdagen tillkännager för regeringen som sin mening vad som
              anförs i motionen om Colombia.
            </item>
            <item xml:id="i-XtCnu51o2k6hbrgsaBvYXC">
              Riksdagen tillkännager för regeringen som sin mening vad som
              anförs i motionen om samarbete med brasilianska organisationer
              när det gäller rättighetsfrågor.
            </item>
            <item xml:id="i-JigkjXPCgo8YisA59Sr24u">
              Riksdagen tillkännager för regeringen som sin mening vad som
              anförs i motionen om Chile.
            </item>
            <item xml:id="i-EB4CBfaX7g92QaV5c5Eh1C">
              Riksdagen tillkännager för regeringen som sin mening vad som
              anförs i motionen om Kuba.
            </item>
            <item xml:id="i-GJYUfWKjGKTVeyTwR5NvQt">
              Riksdagen tillkännager för regeringen som sin mening vad som
              anförs i motionen om Centralamerika.
            </item>
          </list>
        </div>
        <div xml:id="i-4YPnfiiMaVcx81WJQb6xAR" type="motContent">
          <head xml:id="i-BNFKLTjLSyKFWLU6Es65bH" type="h1">
            Motivering
          </head>
          <p xml:id="i-UWV3XDHLzoh7MrjBUQckp2">
            Från att ha varit diktatorernas kontinent kan man i Latinamerika
            i dag och med en tioårig backspegel se en utveckling där demokratin
            vunnit mark, och där ursprungsbefolkningen i många fall gör och
            får sin röst hörd. Detta gäller emellertid inte generellt för
            hela Central- och Sydamerika. I många fall handlar det om bräckliga
            demokratier, där den stora utmaningen är att befästa det demokratiska
            statsskicket, av egen kraft och med stöd från andra demokratiskt
            styrda länder i världssamfundet, och där inte minst Sverige och
            EU kan göra en stor och viktig insats.
          </p>
          <p xml:id="i-C8kiXxXbcpkxSaQ6TovhEa">
            I början av 1990-talet avslutades äntligen många av de inbördeskrig
            som plågat Latinamerikas länder och befolkning. Militärstyre ersattes
            av demokratiskt valda regeringar. Det institutionella våld som
            utövats av militär och polis minskade och samhällsutvecklingen
            började ta steg i rätt riktning.
          </p>
          <p xml:id="i-KoBFje25NERVPsXJg181vq">
            Det civila samhällets betydelse för demokratiseringsprocessen
            har blivit allt starkare såväl på regional som på nationell nivå,
            och i många länder har förtroendet mellan regering och det civila
            samhället ökat väsentligt.
          </p>
          <p xml:id="i-3Yeg8rbKRD7nu3TcA9Pn3G">
            Men i vissa länder, speciellt i Centralamerika samt i Colombia
            i Sydamerika, har militärdiktaturens hot och förtryck ersatts
            av hotet från kriminella grupper. Värst och mest drabbas den fattiga
            befolkningen, som inte har möjlighet att skydda sig på samma sätt
            som den mera välbeställda delen av befolkningen.
          </p>
          <p xml:id="i-A4wur1vWdH8w1bzo2674dS">
            Fortfarande finns två diktaturer kvar i den här delen av världen,
            Kuba och Haiti. Ingen annanstans är skillnaderna så stora mellan
            fattiga och rika som i Latinamerika. Levnadsstandarden skiljer
            sig inte enbart när det gäller inkomster. Allt som de rika har
            och kan tillgodoräkna sig saknar den fattiga delen av befolkningen,
            såsom mat, bra bostäder, utbildning och inte minst tillgång till
            sjuk- och hälsovård.
          </p>
          <p xml:id="i-BH47XaCw8YocqjRbZaPoHx">
            Den fattiga befolkningen saknar dessutom den makt och de resurser
            som krävs för att kunna förändra och påverka sina liv i någon
            märkbar omfattning, vilket är ett stort problem i sig eftersom
            det i sin tur skapar våld och våldsaktioner.
          </p>
          <p xml:id="i-C9jMHmPZVkqq9iggRinugU">
            Bristen på viktiga resurser och en i många fall icke synbar förbättring
            av livsvillkoren undergräver förtroendet för det demokratiska
            samhället, vilket kan gynna tillkomsten av icke demokratiska samhällsskick.
          </p>
          <head xml:id="i-GCfCHS5e7MuvAeQFR1g29C" type="h3">
            Vissa länder:
          </head>
          <head xml:id="i-W7fADbNgNKXo9aFzYQr5wp" type="h3">
            Colombia
          </head>
          <p xml:id="i-HZEL1dr5Z1jbo5xJkmGytf">
            Ett stort problem i vissa delar av Latinamerika är narkotikahandeln
            och kokaodlingen och då särskilt i Colombia. I stort sett allt
            kokain som finns att tillgå i världen framställs i den andinska
            regionen. Att få ett stopp på narkotikahandeln tycks vara näst
            intill omöjligt, bland annat med tanke på att rättsväsendet är
            ineffektivt och urholkas än mer av korruption.
          </p>
          <p xml:id="i-QZvqcmsmfqVUUmtufuXTqy">
            Frågor om demokrati, fred, mänskliga rättigheter och konflikthantering
            berör alla i Colombia, ned till det minsta lokalsamhället.
          </p>
          <p xml:id="i-WYv1oXzXTBkDB59ukrWRfL">
            Paradoxalt nog har Colombia under hela tiden som den väpnade
            konflikten i landet pågått varit en politisk demokrati, med demokratiska
            val, ett starkt civilsamhälle och ett dynamiskt kulturliv.
          </p>
          <p xml:id="i-7SkV1yJjcGhWm1yqFuFouP">
            Det största hindret för en positiv utveckling i Colombia är den
            interna väpnade konflikten och narkotikakartellernas inblandning
            i politiken. Narkotikan och narkotikahandeln är med andra ord
            såväl ett socialt problem som en finansieringskälla för de illegala
            väpnade grupperna i landet.
          </p>
          <p xml:id="i-4jPSNfgWw3NBnSH7TSJBnE">
            Colombia var på 1950-talet ett av Latinamerikas fattigaste länder.
            En social och ekonomisk modernisering av samhället höjde levnadsstandarden
            dramatiskt fram till mitten av 1990-talet. Därefter kom en tillbakagång
            med kraftigt ökad arbetslöshet och stigande fattigdom. År 2003
            beräknades ungefär två av tre colombianer vara fattiga (levde
            på mindre än två dollar om dagen). Därefter har en ny ekonomisk
            uppgång minskat andelen fattiga invånare till omkring hälften.
          </p>
          <p xml:id="i-JmzVw916wS9kpQ9rRzyCMG">
            Välfärden är ojämnt fördelad. I höglandets städer har invånarna
            det i allmänhet bättre och är friskare än folk på landsbygden
            i norr och öster. De rikaste är nästan undantagslöst vita. Klyftorna
            är också tydliga i storstäderna. Ett stort antal gatubarn överlever
            genom tiggeri, småbrott och prostitution.
          </p>
          <p xml:id="i-3CkE13BwFJALVYm86s6hHW">
            Colombia är ett av världens mest våldsdrabbade länder, främst
            på grund av inbördeskriget och brottssyndikatens produktion och
            smuggling av narkotika. Mordfrekvensen i narkotikamaffians huvudorter
            Medellín och Cali är bland den högsta i världen. Den omfattande
            brottsligheten är ofta ett större problem än inbördeskriget för
            folk i allmänhet. Näringslivet plågas av rån, utpressning och
            kidnappningar, som oftast utförs av vänstergerilla eller högermilis.
          </p>
          <p xml:id="i-SFdop3HgL9SNsS8UQcFStF">
            Våldet och kriminaliteten, såväl det organiserade som det spontana
            på gator och torg, är ett annat stort problem som väntar på en
            förändring till det bättre.
          </p>
          <p xml:id="i-T49N6hZaMMsGQqCP9TYde4">
            Colombia bryter också mot de mänskliga rättigheterna. På Colombias
            universitet pågår allvarliga kränkningar, studentledare hotas
            och mördas och ett stort antal tvingas på flykt. Enligt uppgifter
            från Sida mördas 20 människor om dagen i landet av politiska anledningar,
            vilket vi socialdemokrater inte kan acceptera och helt fördömer.
            Colombia har i många år varit ett av världens farligaste länder
            för journalister och fackligt aktiva. Här bör den svenska regeringen
            ställa tydliga krav på Colombias regering.
          </p>
          <p xml:id="i-Nis1ce7FdFwVrWGE9f4MzS">
            Vi socialdemokrater anser att en förhandlingslösning är den enda
            möjliga vägen till att uppnå fred mellan de olika grupperingarna
            i Colombia. Diplomatiska kontakter skall kombineras med ett slagkraftigt
            utvecklingsarbete. Vi bör agera såväl bilateralt som tillsammans
            med de andra medlemsstaterna i EU. Här kan också FN spela en central
            roll när det gäller fredsförhandlingarna.
          </p>
          <head xml:id="i-MZ96N5Ehn11VFrdJnzBKc2" type="h3">
            Brasilien
          </head>
          <p xml:id="i-33fLSBLZycGXisHo5ZHcyQ">
            Kontakterna mellan Sverige och Brasilien går långt tillbaka och
            har stor bredd. Exempelvis under åren av militärdiktatur på 1970-talet
            tvingades många brasilianska politiker lämna landet och gå i exil,
            en del av dem i Sverige.
          </p>
          <p xml:id="i-3awD5YNUxVS4ka2wQP8nYu">
            Under de år som gått sedan dess och fram till valet år 2002,
            då den före detta metallarbetaren Luis Inacio Lula da Silva valdes
            till landets president, har Brasilien genomgått en genomgripande
            förändring. Till skillnad från många andra latinamerikanska länder
            finns få yttre tecken på rasism i Brasilien. Men i det politiska
            och ekonomiska livet är den fattiga delen av befolkningen, framför
            allt den färgade, i praktiken utestängd. Klyftan mellan rika och
            fattiga är avsevärd. Längst ned står färgade kvinnor och högst
            upp vita män.
          </p>
          <p xml:id="i-WwoSd4gTfPN7zcoxhpVEU">
            Trots de problem som landet brottas med är Brasilien ändock kontinentens
            motor såväl ekonomiskt som politiskt.
          </p>
          <p xml:id="i-T3HoEL3PNQ6pQ298jSbxDw">
            Lula da Silva rivstartade efter valsegern 2002 med kampanjen
            Fome Zero noll svält. De många svältande skulle ha rätt till tre
            mål mat om dagen, och kampanjen fick ett starkt gensvar, inte
            bara från kyrkor och folkliga organisationer utan också från näringslivet.
            Men Fome Zero handlar inte enbart om att minska fattigdomen. Minst
            lika viktigt är att bryta lokala maffiabossars och politiska hövdingars
            makt. Brasilien är ett federalt land och centralmaktens inflytande
            är mycket litet på lokal nivå, där lokala politiker och jordägare
            ofta kontrollerar polis och rättsväsende och styr över människors
            liv. Under Lula da Silvas föregångare Cardoso genomfördes nödvändiga
            avregleringar, och Brasiliens ekonomi öppnades mot omvärlden.
            Som president har Lula da Silva aktivt verkat för att stärka Brasiliens
            roll i världen, både politiskt och som exportland. Ett led i detta
            har varit att etablera nya relationer med Ryssland, Kina, Indien
            och Sydafrika. Brasilien är ett dynamiskt land med starka fackliga
            organisationer och ett aktivt civilt samhälle, där organisationer
            under flera decennier lärt sig tänka långsiktigt och samverka
            för att uppnå viktiga politiska mål. Det civila samhället är betydligt
            mer utvecklat i städerna än på landsbygden, där fattigdomen är
            mer utbredd och mänskliga rättigheter inte lika respekterade.
            Kvinnorepresentationen i landets politiska församlingar är mycket
            låg. Frågan om jämställdhet har lyfts fram, men är inte prioriterad
            av det politiska etablissemanget.
          </p>
          <p xml:id="i-YSQ59EHW1K1mdpxicUsSqB">
            Vi socialdemokrater anser att det är viktigt att tillsammans
            med brasilianska organisationer arbeta med rättighetsfrågor och
            kapacitetsutveckling, speciellt på landsbygden och i landets fattigaste
            delar.
          </p>
          <head xml:id="i-PtRm5vAu1yBocMU7SGkkJd" type="h3">
            Chile
          </head>
          <p xml:id="i-PsWX3YpqprbXDwyCfzYd6x">
            Michele Bachelet, center-vänsterkoalitionen Concertacións kandidat,
            vann presidentvalet i Chile i januari 2006. Landet fick därmed
            sin första kvinnliga president någonsin, vilket omedelbart satte
            sina avtryck i regeringsbildningen. Bachelet utsåg en regering
            bestående av lika många kvinnor som män. Flera av de tunga ministerposterna
            gick dessutom till kvinnor, vilket har gjort Chile till en förebild
            för övriga länder i Latinamerika, när det gäller jämställdhetsfrågor.
          </p>
          <p xml:id="i-UJbj68LS4FVHsh2M8JTrmD">
            Att även fortsättningsvis stödja den positiva demokratiska utvecklingen
            i Chile är viktigt. I vissa avseenden finns stora likheter mellan
            Sverige och Chile. I båda länderna finns viktiga naturresurser
            inom skogs-, gruv- och jordbruksindustrin och båda är beroende
            av utrikeshandel. Ett utmärkt exempel på samarbete är den gemensamma
            fond som Sverige och Chile har skapat och som har till syfte att
            främja samarbete och långsiktiga affärsrelationer mellan svenska
            och chilenska små och medelstora företag. Grunden för samarbetet
            är innovation, kunskapsöverföring och kunskapsutbyte av teknologi
            och metoder.
          </p>
          <p xml:id="i-7fhETND9xG5bajerHgG1KT">
            Vi anser det viktigt att stödja projekt och samarbete som har
            som mål att öka deltagande organisationers konkurrenskraft genom
            att de gemensamt utvecklar och implementerar ny teknik.
          </p>
          <head xml:id="i-DZMV5u62ev71nESHeN7yet" type="h3">
            Kuba
          </head>
          <p xml:id="i-UFN1wgzmZGhkHYLMSFPn8D">
            Sedan revolutionen 1958 har Kuba varit diktatoriskt styrt och
            demokratiska och mänskliga rättigheter har ständigt kränkts. Kubas
            folk lider under det politiska förtrycket och av det ekonomiska
            vanstyret. Castro skyller den dåliga ekonomin på det amerikanska
            embargot. Castros regim förtrycker sina medborgare. Lojala partimedlemmar
            kan avancera i karriären, få bra utbildning och köpa varor som
            vanliga kubaner bara kan drömma om. Regimen slår ned på människors
            åsiktsyttringar och kartlägger deras kontakter med yttervärlden.
          </p>
          <p xml:id="i-6jTC81VEzgnPz1C2WzWiWJ">
            Kubas folk behöver omvärldens stöd i sin kamp för demokrati.
            Castros regim sitter kvar vid makten genom sitt eget taktiska
            manövrerande och en absurd statlig övervakning av det kubanska
            folket. Deras makt är också beroende av det faktum att många politiker
            i omvärlden har en romantiserad syn på det lilla landet som står
            upp mot den stora makten USA. Det gör dem tyvärr beredda att se
            mellan fingrarna när det gäller det politiska förtrycket i just
            Kubas fall. Socialdemokraterna i Sverige har kontakter och en
            pågående dialog med Kubas demokratiska krafter. Precis som vi
            stöder kampen för demokrati och mänskliga rättigheter överallt
            annars gör vi det också på Kuba. Omvärlden ska inte isolera Kuba.
            Människor hungrar efter kontakter och utbyte med omvärlden. Kontakter
            folk till folk och mellan organisationer är oerhört viktiga. Den
            svenska politiken måste även fortsättningsvis föras tillsammans
            med EU utifrån starka krav på mänskliga rättigheter. Vi ska bidra
            med konstruktivt och konkret stöd till de demokratiska krafterna
            och vi ska samtidigt öka kontakterna mellan folk och organisationer.
            De flesta bedömare anser att människorättsläget har försämrats
            under de senaste åren. Antalet politiska fångar är stort och enligt
            Amnesty International fanns i mars 2006 ett 70-tal samvetsfångar
            i Kubas fängelser.
          </p>
          <p xml:id="i-4VqNpjrdY91x3kt9Bo9RJj">
            Vi socialdemokrater vill att Sverige ska fortsätta verka för
            ett främjande av de mål som är definierade i EU:s gemensamma ståndpunkt
            från 1996. Sveriges kontakter med den demokratiska oppositionen
            ska inte avbrytas utan i stället breddas och fördjupas. Det är
            samtidigt viktigt att en dialog kan föras med hela det kubanska
            samhället.
          </p>
          <p xml:id="i-NHmKn2iGym6BuW9nNi2pHQ">
            Vi socialdemokrater har ett starkt engagemang för att främja
            de mänskliga rättigheterna på Kuba och att bidra till en fredlig
            övergång till ett demokratiskt samhälle med väsentligt förbättrade
            levnadsvillkor för den kubanska befolkningen.
          </p>
          <p xml:id="i-X4BYeBzebEjZEk4sRwQhrv">
            Vi vill ge fortsatt stöd till det civila samhället genom att
            fortsätta utvecklingen av kontakterna med och stödet till alla
            de aktörer som verkar för en demokratisk utveckling i Kuba.
          </p>
          <head xml:id="i-99peAbydoDYZn4Af5Tr3f1" type="h3">
            Centralamerika
          </head>
          <p xml:id="i-KE7mGz7xbzBrZKgTtNMpHd">
            Länderna i Centralamerika behöver utveckla demokratin och den
            ekonomiska utvecklingen måste gynna det stora flertalet, med tanke
            på att det är just de sociala orättvisorna som i hög grad präglar
            Centralamerika. Trots att många av de karibiska länderna är mer
            stabila demokratier än de centralamerikanska, är vissa problem
            gemensamma. Det gäller bland annat de brister som finns i rättsväsendet
            i flera av länderna, bland annat Jamaica, och en ökad tendens
            till kriminalitet och våld. Gemensamt för alla insatser inom utvecklingsarbetet
            är att de ska uppfylla kraven på hållbar utveckling för att minska
            den ekologiska sårbarheten.
          </p>
        </div>
        <div xml:id="i-L5Jq5QMuy1EmCt2zeAT4Qn" type="signatureBlock">
          <list xml:id="i-GTadaNFKTN3y83LbHDk29N">
            <item xml:id="i-CyJUHjnni6FtSi1UJQeH4n" who="i-RZNwwHohbyBgLVVG4Dy1Bj" type="signature">
              Carin Runeson (s)
            </item>
            <item xml:id="i-5N6PfenJ6JXoJcwLrFN4nb" who="i-9KG7jeGdkJDsSQQb3gKA2U" type="signature">
              Urban Ahlin (s)
            </item>
            <item xml:id="i-TM24xzYyUiuRVMj8QQNifn" who="i-DXYijt8wprzTgm7zCTJYc3" type="signature">
              Veronica Palm (s)
            </item>
            <item xml:id="i-SHgEjACk1NDWsyiXHnWo89" who="i-8Nio1rUw3hSjL6pvCGw22Y" type="signature">
              Carina Hägg (s)
            </item>
            <item xml:id="i-9eKGbr5uC8bJ9NYVNahWMX" who="i-GsygH5UJM18UkfLBHFkVdD" type="signature">
              Kent Härstedt (s)
            </item>
            <item xml:id="i-ViGdvqKtNLaLNaoRLfwgvz" who="i-Bmi9XXt8ni373cdiv3K6qx" type="signature">
              Kenneth G Forslund (s)
            </item>
            <item xml:id="i-B933aUXb8m33173sVxgN1R" who="i-FrTJne8fam41FasSB9mLUA" type="signature">
              Kerstin Engle (s)
            </item>
            <item xml:id="i-LVSKNmpn1rjr7taV4jCWDp" who="i-3YAEMbZXswzuyekFnSxXSF" type="signature">
              Olle Thorell (s)
            </item>
          </list>
        </div>
      </div>
    </body>
  </text>
</TEI>
