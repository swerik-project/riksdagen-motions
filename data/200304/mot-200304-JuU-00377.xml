<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-JuU-00377">
  <teiHeader>
    <fileDesc>
      <titleStmt>
        <title>Sänkt straffmyndighetsålder</title>
        <author corresp="i-BUYvEhrSc9gnHcd6iS4eDJ">av Allan Widman (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sänkt straffmyndighetsålder</title>
          <idno type="rdwebb">GR02Ju377</idno>
          <rs type="number">Ju377</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GR02Ju377/text</ref>
          <ref type="dokument_url_html">http://data.riksdagen.se/dokument/GR02Ju377</ref>
          <ref type="dokumentstatus_url_xml">http://data.riksdagen.se/dokumentstatus/GR02Ju377</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2EJHAw7epJJzfX4ZuzoCMM" type="signed"/>
        <correspContext corresp="i-2EJHAw7epJJzfX4ZuzoCMM">
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="referral" xml:id="i-Dph71sZG2yqd2STqX48UD">
          <date when="2003-10-15"/>
        </correspAction>
        <correspAction type="dismissal" xml:id="i-JoqmaQRMnVyrnceJtQ3ayq">
          <date when="2003-10-15"/>
        </correspAction>
        <correspAction type="submission" xml:id="i-2so8Ur4xaaMVpUoU6hXDuS">
          <date when="2003-10-07"/>
        </correspAction>
        <correspAction type="assigned" xml:id="i-3RXTmRnJfSvewX9sUJFRLc"/>
        <correspContext corresp="i-3RXTmRnJfSvewX9sUJFRLc">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ju_0377/mot_200304_Ju_0377-0001.pdf"/>
      <div type="motHeader" xml:id="i-5b12rGDqWhd4kyidGyAHde">
        <div type="motTitle" xml:id="i-HMsm2rVwZHoxoxxcaUhdPL"/>
        <div type="motSubmissionInfo" xml:id="i-2oRAK2Sky62w5n8ojGaQx1"/>
      </div>
      <div type="motBody" xml:id="i-L1zdcFXkq6HZc1Swxeb7i2">
        <div xml:id="i-hC2k8SEiZPCex8ttyr3CK">
          <p xml:id="i-HdWGPxZywxx8GZBNjr1Fuq">
            2003/04 mnr: Ju377 pnr: fp242
          </p>
          <p xml:id="i-99gdDL1pKcQETcFk4AvT2U">
            Motion till riksdagen 2003/04:Ju377
          </p>
          <p xml:id="i-JRisXaH1t2c2yszQnFH6k8">
            av Allan Widman (fp)
          </p>
          <p xml:id="i-NucobkNToH8xcNSvMbd3w5">
            Sänkt straffmyndighetsålder
          </p>
          <p xml:id="i-YSwbNuhrVeeH94UsChJv9C">
            Förslag till riksdagsbeslut
          </p>
          <p xml:id="i-PX1tNTE3cCyDW9P1L6AWWc">
            Riksdagen tillkännager för regeringen som sin mening vad i motionen
            anförs om att utreda en sänkning av den svenska straffmyndighetsåldern.
          </p>
          <p xml:id="i-VNbSrLqTUynmRmLKXEENRY">
            Motivering
          </p>
          <p xml:id="i-6WNdXt6DgyEusWhtpbT8Jw">
            År 1999 lades 10 960 brottsutredningar ned på grund av att den
            misstänkte var under 15 år. Drygt var tionde person i landet som
            misstänktes för brott var således inte straffmyndig. En hel del
            talar för att av det totala antalet brott som begås i landet svarar
            personer under 15 år för en ännu större andel. Allt oftare figurerar
            straffomyndiga också i samband med mycket grova brott. Redan för
            ett tiotal år sedan fanns intervjuundersökningar som visade att
            brottsdebuten för personer med en omfattande, kriminell karriär
            i snitt skedde upp till ett par år före straffmyndighetens inträde.
            Sverige har en förhållandevis hög straffmyndighetsålder, som gällt
            sedan 1864. Sedan dess har mycket hänt. Den sexuella mognaden,
            umgänget med droger m.m. har generation efter generation sökt
            sig allt längre ned i åldrarna. Samtidigt råder det ingen tvekan
            om att dagens tonåringar är väsentligt mer upplysta ifråga om
            samhället än då den allmänna folkskolan just etablerats. Avgörande
            vid bestämmande av straffmyndighetsålder måste vara vid vilken
            tidpunkt som ungdomar i allmänhet känner lagens gränser och kan
            överblicka konsekvenserna av ett brottsligt handlande. Beträffande
            unga lagbrytare är det mycket ofta förmögenhetsbrott och våldsbrott
            det handlar om. Och självklart känner t.ex. det helt övervägande
            antalet trettonåringar till att det inte är tillåtet att slå andra
            eller stjäla och förstöra annans egendom. Mot den bakgrunden finns
            det skäl att överväga en sänkning av straffmyndighetsåldern till
            den mognadsgrad som gäller för dagens svenska ungdomar. Fördelarna
            med en sådan sänkning är flera.
          </p>
          <pb facs="riksdagen-motions-pdf/data/200304/mot_200304_Ju_0377/mot_200304_Ju_0377-0002.pdf"/>
          <p xml:id="i-PjgLrkvhFhSRyHo4XSPLtv">
            2003/04:Ju377
          </p>
          <p xml:id="i-TN17ZonkFx9JVBJMPTjMGv">
            Viktigast torde vara att den kriminologiska forskningen i stort
            är enig om att tidiga och snabba reaktioner mot brott är de mest
            effektiva. Om unga lagöverträdare inte möter tydliga reaktioner
            är risken stor att de fortsätter sitt beteende och fastnar i ett
            kriminellt beteende. Idag gäller att så fort polisen märker att
            misstankarna i en brottsutredning riktar sig mot en person under
            femton år skall utredningen läggas ned och ärendet överlämnas
            till sociala myndigheter. Oftast handlar det då om att det sociala,
            genom samtal med familjen och den underårige, skall försöka åstadkomma
            en bättre utveckling. Även om handläggningen av sådana ärenden
            från det socialas sida varierar från kommun till kommun och tjänsteman
            till tjänsteman, finns det mycket som talar för att detta arbete
            inte bedrivs särskilt framgångsrikt. Om det kompletteras med en
            formenlig lagföring, där den unge får konfronteras med sin gärning
            och eventuella brottsoffer, torde samhällets allvarliga syn på
            brott bättre markeras. Det handlar givetvis inte om att tretton-
            eller fjortonåringar skall kastas i fängelse, men om att de inom
            ramen för en lagföring skall ta ansvar för en brottslig gärning.
            Lagföringen, med polisförhör, rättegång, konfrontation med åklagare
            och målsägande, torde ha en stark, preventiv effekt. En annan
            viktig fördel är att brottsoffrens ställning stärks. Vart tionde
            brottsoffer kommer att få bättre möjligheter till ersättning för
            den skada de lidit. Eftersom underåriga inte lagförs ankommer
            det idag på brottsoffren att styrka att de drabbats av en brottslig
            gärning och eventuellt även att fastställa gärningsmannens identitet.
            Utan hjälp från polis och åklagare, som har skyldighet att lägga
            ned varje brottsutredning där den misstänkte är underårig, är
            detta ingen enkel uppgift. Enligt Brottsoffermyndigheten leder
            detta idag till att många enskilda inte lyckas erhålla någon ersättning
            från statskassan. I så fall måste brottsoffret i särskild ordning
            väcka talan mot vårdnadshavaren eller den underårige. Här möter
            brottsoffret svårigheter och ekonomiska risker som inte har någon
            motsvarighet i fall då åklagaren väcker åtal mot straffmyndiga.
            Av stor betydelse är också det förhållandet att fler brott kommer
            att klaras upp. Alldeles bortsett från möjligheterna till ekonomisk
            kompensation är det för många brottsoffer och för allmänhetens
            tilltro till rättssamhället viktigt att gärningsmannens skuld
            klarläggs. Enligt företrädare för främst polisen förekommer det
            att en del underåriga rider på det faktum att de ej kan straffas
            eller lagföras. Detta är stötande, inte minst när det är fråga
            om allvarliga brott. Men minst lika stötande är att många ungdomar
            som idag begår brott inte möts av tydliga reaktioner. Det är inget
            mindre än vuxenvärldens svek mot deras framtid.
          </p>
          <p xml:id="i-DU5DBqQDUnLAesrbNDT9Ra">
            Stockholm den 6 oktober 2003 Allan Widman (fp)
          </p>
        </div>
      </div>
    </body>
  </text>
</TEI>
