<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-MJU-00305">
  <teiHeader>
    <fileDesc>
      <titleStmt>
        <title>Långsiktighet i fråga om inhysning av hästar</title>
        <author corresp="i-PyuBrn6sPrF8RQEvmB9xdP">av Cecilia Widegren (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:305 av Cecilia Widegren (M)</title>
          <idno type="rdwebb">H202305</idno>
          <rs type="number">305</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H202305/text</ref>
          <ref type="dokument_url_html">http://data.riksdagen.se/dokument/H202305</ref>
          <ref type="dokumentstatus_url_xml">http://data.riksdagen.se/dokumentstatus/H202305</ref>
          <ref type="docx">http://data.riksdagen.se/fil/9E61FC5C-CA03-4408-8616-BA625C9C8E85</ref>
          <ref type="pdf">http://data.riksdagen.se/fil/51995FFD-A1D2-47EF-BF03-AF9B8B35D09B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-677WPtmD1ocXtxGqfiiotZ" type="signed"/>
        <correspContext corresp="i-677WPtmD1ocXtxGqfiiotZ">
          <note type="signatory" corresp="i-PyuBrn6sPrF8RQEvmB9xdP"/>
        </correspContext>
        <correspAction xml:id="i-VfoqkTsFzNNBWtaUiaBQE1" type="submitted">
          <date when="2014-11-05"/>
          <time when="10:50:49"/>
        </correspAction>
        <correspAction xml:id="i-5Y6AFtKrK6NkZnE4dewfVd" type="referred">
          <date when="2014-11-12"/>
        </correspAction>
        <correspAction xml:id="i-CSMbUzzMHCXGSaYHLciqkH" type="assigned">
          <date when="2016-05-04"/>
          <time when="16:01:14"/>
        </correspAction>
        <correspContext corresp="i-CSMbUzzMHCXGSaYHLciqkH">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-7Kk5GjCMAH9qqRaReDWzED" type="behandlas_i"/>
        <correspContext corresp="i-7Kk5GjCMAH9qqRaReDWzED">
          <ref type="uppgift">2014/15:MJU10</ref>
          <ref type="ref_dok_id">H201MJU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU10</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:305 av Cecilia Widegren (M) Långsiktighet
          i fråga om inhysning av hästar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-WykLnxSpSU2XRAfEvA9vFS">
            Förslag till riksdagsbeslut
          </head>
          <list style="ol">
            <item xml:id="i-V4vHYrJWFDaZPyKVo2hQHf">
              Riksdagen tillkännager för regeringen som sin mening vad som
              anförs i motionen om vikten av att ge långsiktiga förutsättningar
              för hästbranschen vad gäller inhysning och väl beprövade djuromsorgskrav.
            </item>
          </list>
        </div>
        <div type="motContent">
          <head xml:id="i-A6tDDUg1BizDQSFaTkAT2S" type="h1">
            Motivering
          </head>
          <p xml:id="i-SdjmL2Jer7suPYhF3iMhNt">
            God djuromsorg och långsiktiga förutsättningar för att hålla
            t ex häst är helt avgörande för branschens fortsatta långsiktiga
            utveckling. Idag är hästintresset starkt växande, så även antalet
            hästar i Sverige.
          </p>
          <p xml:id="i-YMGCmFXQk1U4ou3338SxFr">
            Därför skulle en alltför snabb utfasning av spiltor utgöra ett
            hot för vissa ridskolors och turridningsverksamheters konkurrenskraft
            samt tvinga företag och organisationer att dra ner på eller lägga
            ner sina verksamheter. En stor andel av ridskole- och turridningsverksamheterna
            finns i närheten av en stad eller en tätort, eftersom det är där
            kunderna finns. I dessa områden kan det vara svårt och kostsamt
            att få tillgång till mer mark, och väljer djurhållaren att flytta
            sin verksamhet kan det bli svårt att möta kraven på tillgänglighet
            för kunderna.
          </p>
          <p xml:id="i-Ra3Hy8cS6zbKRZoSuXFBNu">
            Nerdragningar eller nedläggningar av ridskole- och turridningsverksamheter
            påverkar även andra människor än dem som ansvarar för eller lever
            av verksamheterna. Ridning är populärt som motion och rekreation
            och utgör ett fritidsintresse för en halv miljon svenskar. För
            barn, ungdomar och kvinnor är det den näst största idrotten, och
            ridning är också den största handikappidrotten i Sverige. Enligt
            uppgifter från Svenska Ridsportförbundet genomförs ca 5 miljoner
            ridtimmar på ridskolor varje år. Ridningen är således en viktig
            idrott ur folkhälsosynpunkt. En för snabb omställning kan påverka
            möjligheterna för barn, ungdomar, kvinnor och personer med funktionshinder
            att utöva en för dessa grupper viktig idrott och fritidssysselsättning.
          </p>
          <p xml:id="i-5Jmfwe1iavBGVEthUgA1SV">
            Sedan år 2007 gäller krav på lösgående för alla nybyggda stallar
            för nötkreatur och hästar. För hästar omfattar kravet även förprövningspliktiga
            till- och ombyggnationer av stallutrymmen. För hästar gäller vidare
            sedan den 1 augusti 2010 begränsningar i hur länge de får stå
            i spiltor. Hästar får inte hållas bundna i spilta mer än sammanlagt
            16 timmar per dygn. Djurskyddsmyndigheten reviderade sina föreskrifter
            om djurhållning inom lantbruket och om hästhållning år 2007. Myndigheten
            beslutade då om de nyss nämnda kraven på lösgående djur i nybyggda
            stallar för nötkreatur och hästar. Däremot bedömde myndigheten
            att det inte var motiverat av djurskyddsskäl att sätta en tidsgräns
            för en utfasning av de befintliga stallarna med uppbundna system.
            Djurhållarna bedömdes ha både kunskap och erfarenhet nog att kunna
            kompensera för de uppbundna systemens nackdelar med hjälp av en
            god djurskötsel.
          </p>
          <p xml:id="i-HyAW2HwohVB3LRwjZ3VDPm">
            När det gäller hästarna nämnde Djurskyddsmyndigheten att ett
            förbud mot spilta skulle kunna få stora konsekvenser för framför
            allt ridskoleverksamheten.
          </p>
          <p xml:id="i-Ut2uf61EpRMN6FVshQTqBV">
            ”Många ridskolor och turridningsverksamheter som berörs av krav
            på lösgående djur kommer att stå inför valet att investera i en
            större anläggning, dra ner på antalet hästplatser eller avveckla
            verksamheten.” ”Att bygga större kan för företagen innebära en
            förflyttning av verksamheten till icke-tätortsområden där tillgången
            till mark är större. En sådan förflyttning försämrar tillgängligheten
            för utövare av ridsporten.” ”Det är Sveriges näst största ungdomsidrott
            efter fotbollen. Många av utövarna är flickor. Ridsporten är också
            en stor handikappidrott, den har ca 4 000 utövare med funktionsnedsättning.
            (…) En neddragning eller avveckling av ridskole- och turridningsverksamheter
            kan påverka möjligheterna för barn, ungdomar, kvinnor och personer
            med funktionshinder att utöva en för dessa grupper viktig idrott
            och fritidssysselsättning. (…) Förslaget kan därmed påverka jämställdheten
            mellan kvinnor och män negativt.”
          </p>
          <p xml:id="i-QCrzmXBf7s6fFeNwqB7NY8">
            ”Eventuella nedläggningar av verksamheter på grund av kravet
            på lösgående djur kan medföra att antalet betande djur blir färre.
            Färre betande djur innebär igenväxande marker och färre öppna
            landskap.”
          </p>
          <p xml:id="i-GrcpY34FHdYfb9MgNLL1Xn">
            Flera intresseorganisationer trycker även på långsiktighet vad
            gäller inhysning av hästar. Detta gäller exempelvis Lantbrukarnas
            Riksförbund (LRF), Kungliga Skogs- och Lantbruksakademien, Svensk
            Mjölk, Svenska Djurhälsovården, Sveriges Mjölkbönder, Sveriges
            Nötköttsproducenter, Hushållningssällskapens Förbund, Brukshästorganisationernas
            Samarbetskommitté (Brunte), Hästföretagarna, Svenska Hästavelsförbundet
            och Svenska Ridsportförbundet som skriver att spiltstopp medför
            negativa konsekvenser för näringen.
          </p>
          <p xml:id="i-Az4e89EayuJmzVWHmyAjvJ">
            När det gäller hästar lyfter instanserna fram argument om näringens
            bevarande och konkurrenskraft gentemot omvärlden. Brunte och Svenska
            Hästavelsförbundet understryker att spilthållning är ett väl beprövat
            system som väl uppfyller kravet på en god djurhållning, särskilt
            med hänsyn till att hästarna numera vistas utomhus under en stor
            del av dygnet.
          </p>
          <p xml:id="i-BzEHgyZi1r1Pw4tiK1LAfX">
            Organisationerna anser vidare att det finns säkerhetsmässiga
            fördelar med spiltorna samt pekar på att minskad hästhållning
            leder till igenväxta beteshagar vilket i sin tur bl.a. påverkar
            den biologiska mångfalden negativt. Hushållningssällskapens förbund,
            Hästföretagarna och Svenska Ridsportförbundet påpekar bl.a. att
            ett förbud skulle få stora ekonomiska konsekvenser för ett stort
            antal ridskolor.
          </p>
          <p xml:id="i-TQDTAmtW1cBycB5NDDqFaX">
            Ridskolornas Riksorganisation menar att spilthållning inte behöver
            vara dåligt och lyfter också fram att hästarna vistas ute under
            stora delar av dagen. För vissa hästar, t.ex. hästar med livligt
            temperament, kan spilta minska förekomsten av stereotypier och
            vara att föredra framför box. Spilthållning har även praktiska
            fördelar för djurhållarna. Tropikföreningen Amazonas lyfter bl.a.
            fram att förslaget slår hårt mot en för flickor viktig fritidsaktivitet.
          </p>
        </div>
        <div type="motSignatures">
          <list>
            <item xml:id="i-9o5WWwMGUq5dkEF59zc4y8" who="i-PyuBrn6sPrF8RQEvmB9xdP">
              Cecilia Widegren (M)
            </item>
          </list>
        </div>
      </div>
    </body>
  </text>
</TEI>
