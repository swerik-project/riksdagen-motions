<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-ak--00084">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__84/mot_1958_a_ak__84-001.pdf"/>
      <fw xml:id="i-8gt4CpbsuDo1kZah48Lxbd">
        Motioner i Andra kammaren, nr 84 år 1958 9
      </fw>
      <div xml:id="i-EUryv9YczCubqNyZc2eBKC" type="motHeader">
        <div xml:id="i-6aSuopSx5RuWNLJtQS9FL7" type="motTitle"/>
        <div xml:id="i-HjEM5w6618xq1bTwmrreVU" type="motSubmissionInfo"/>
      </div>
      <div xml:id="i-2T5gA57fbzJjuaXwtpfRKs" type="motBody">
        <div xml:id="i-52VyJyqFfQjfUM2qqcm3Xd">
          <p xml:id="i-UCXfcQ13pz9Xn7Zcbp6JMC">
            Nr 84
          </p>
          <p xml:id="i-ABZ45vWpX2Z9HuwPB81WYe">
            Av herr Börjesson m. fl. om upphävande av varuskatten å grädd-
            glass.
          </p>
          <p xml:id="i-9YMzDsX9Tg8BxYoQYBFi2X">
            Gräddglassen, varmed enligt livsmedelsstadgan förstås glass som
            innehål- ler minst 12 procent mjölkfett, är ett högvärdigt livsmedel.
            Konsumtionen hålls emellertid nere av den höga beskattningen.
            På glassen uttas en varu- skatt, motsvarande 65 procent av beskattningsvärdet.
            Sverige är det enda land i Europa, där gräddglassen inte klassificeras
            som mejeriprodukt. Den höga glassbeskattningen har medfört, att
            allt flera fabrikanter slutat använda högklassiga mjölkprodukter
            i tillverkningen av glass och i stället övergått till andra fettämnen,
            såsom fettemulsion samt vatten. Denna utveck- ling är givetvis
            att beklaga, eftersom det måste vara önskvärt, att glassens kvalitet
            blir så hög som möjligt. Det måste även anses olyckligt, att denna
            beskattning minskar den inhemska användningen av svenska mjölkpro-
            dukter, som därigenom måste exporteras, ofta till ofördelaktiga
            priser. Det synes därför angeläget, att varuskatten på gräddglass
            snarast möjligt av- skaffas. Härför talar även det förhållandet,
            att de gällande beskattnings- bestämmelserna inte är tillämpliga
            på bl. a. färdigställda, för hushåll, restau- ranger eller matserveringar
            avsedda efterrätter, helt eller delvis bestående av glass. All
            gräddglass bör då vara fritagen från varubeskattning. När denna
            fråga behandlades vid fjolårets riksdag, framhöll bevillnings-
            utskottet, att skäl kunde föreligga att slopa varuskatten å glass.
            Men enligt utskottets mening kunde man av kontrolltekniska skäl
            icke slopa skatten på enbart gräddglassen. Utskottet hänvisade
            i sin motivering till de synpunk- ter, som 1952 års kommitté för
            indirekta skatter anfört i denna fråga. Nämnda kommitté har under
            åberopande av svårigheterna att kontrollera en beskattning å glass
            förordat, att beskattningen av glassen skall slopas. I enlighet
            med vad kommittén för indirekt beskattning föreslagit bör all
            glassbeskattning avskaffas. I nuvarande statsfinansiella läge
            synes det dock välbetänkt att dröja med en så omfattande åtgärd.
            Statsinkomsten av den samlade glasskatten kan beräknas till cirka
            12 miljoner kronor. En sådan minskning av statsinkomsterna som
            borttagande av hela glasskatten skulle innebära bör kunna företagas
            i ett större sammanhang, då statens inkomster och utgifter klart
            kan överblickas, men synes i nuvarande läge inte tillrådlig. I
            förteckningen över propositioner till årets riksdag har förslag
            rörande den indirekta beskattningen upptagits som eventuellt.
            Därest sådan proposition skulle framläggas, bör i detta sammanhang
            beslut fattas om slopande av all glassbeskattning. Av skäl som
            ovan anförts är det emellertid angeläget, att varuskatten å
          </p>
          <p xml:id="i-NnEADrt9rsAJfRKKkqBDKD">
            2 Bihang till riksdagens protokoll 1958. 4 saml. Nr 79—87
          </p>
          <pb facs="riksdagen-motions-pdf/data/1958/mot_1958_a_ak__84/mot_1958_a_ak__84-002.pdf"/>
          <fw xml:id="i-QqNtdhgVWUsXeqk4Jif66B">
            10 Motioner i Andra kammaren, nr 84 år 1958
          </fw>
          <p xml:id="i-7VgtScZmjcGwy4r8akZfbe">
            gräddglassen slopas snarast möjligt. Under förutsättning av att
            proposition om den indirekta beskattningen icke förelägges årets
            riksdag, bör beslut nu fattas om att varuskatten å gräddglassen
            skall upphöra från och med år 1959. En sådan åtgärd kan för budgetåret
            1958/59 beräknas minska statens inkomster med högst cirka tre
            miljoner kronor. Ett sådant slopande av enbart skatten på gräddglassen
            kan visserligen medföra vissa särskilda kontrolltekniska svårigheter,
            men de syns inte vara av svåröverkomlig art. Det kan erinras om
            att statens jordbruksnämnd och jordbrukets förhandlingsorganisation
            i sin prisöverenskommelse den 16 mars 1955 förutsatte, att varuskatten
            å gräddglassen kunde borttagas. Slopande av skatten på gräddglassen
            måste medföra, att antalet tillverkare, som salu- för skattepliktig
            glass, väsentligt minskas, och innebär så till vida en för- enkling
            av kontrollen. De kontrollsvårigheter, som dock kan yppa sig vid
            särskiljande av gräddglass från annan glass, kan knappast behöva
            vara något problem för någon längre tid, då det förutsättes, att
            hela glassbeskatt- ningen skall kunna avskaffas inom överskådlig
            tid i ett ur statsfinansiell synpunkt lämpligt läge. Under åberopande
            av vad ovan anförts får vi hemställa, att riksdagen måtte besluta,
            att varuskatt å gräddglass från och med den 1 januari 1959 icke
            vidare må uttagas.
          </p>
          <p xml:id="i-4kZ3mwtHy6hcXXJQB8ffUB" type="date">
            Stockholm den 22 januari 1958
          </p>
          <div xml:id="i-6krv5ezZT6jvkEpxQTn8gU" type="signatureBlock">
            <p xml:id="i-613SmAkNFSWUvNnxgcQGsW" who="unknown" type="signature">
              Fritz Börjesson Einar Gustafsson Mac P Hamrin i Kårby i Kalmar
              John Eriksson Harry Wahrendorff Harald Larsson
            </p>
          </div>
          <p xml:id="i-CdYegeWfS7P3JHqrCex1TW">
            i Bäckmora i Hedenäset
          </p>
        </div>
      </div>
    </body>
  </text>
</TEI>
