<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0030/mot_200304_MJ_0030-0001.pdf"/>
      <div type="motHeader" xml:id="i-DeiC4CVJCMHPYEaHVSfBkn">
        <div type="motTitle" xml:id="i-VvJgyZCMpEtpJFAffG1GwK"/>
        <div type="motSubmissionInfo" xml:id="i-8YowVepcVXmyHoe4XLJN3c"/>
      </div>
      <div type="motBody" xml:id="i-EiDswLSyV6hTiBdsU1U7JG">
        <div xml:id="i-7Car8ctv62DG2yTrmEG9sG">
          <p xml:id="i-VssehqKUqhUPZBKxt1v8NE">
            2003/04 mnr: MJ30 pnr: fp1182
          </p>
          <p xml:id="i-VUJsaxn6vdBf1xuP2Sh1i4">
            Motion till riksdagen 2003/04:MJ30
          </p>
          <p xml:id="i-REV5r57AedLNfUBd4pcyhJ">
            av Lennart Fremling m.fl. (fp) med anledning av prop. 2003/04:31
          </p>
          <p xml:id="i-4dQrgvZCdBXK3XZfemu16D">
            Riktlinjer för genomförande av EG:s direktiv om ett system för
            handel med utsläppsrätter för växthusgaser
          </p>
          <p xml:id="i-YKn1Cmv5v2uj3VBWauLYb2">
            Förslag till riksdagsbeslut
          </p>
          <p xml:id="i-3gRC5EGptYxo4qpbks6GR9">
            1. Riksdagen tillkännager för regeringen som sin mening vad i
            motionen anförs om att regeringen bör agera kraftfullt inom EU
            för att utsläppsrätterna skall auktioneras ut inför perioden 2008-2012.
            2. Riksdagen begär att regeringen snarast återkommer till riksdagen
            med förslag om rimlig fördelning av koldioxidutsläpp «mellan transportsektorn,
            hushållssektorn och den handlande sektorn. 3. Riksdagen tillkännager
            för regeringen som sin mening vad i motionen anförs om att regeringen
            bör sträva efter att fördelningen av gratis utsläppsrätter baseras
            på riktmärken, s.k. benchmarking, där det finns tillförlitliga
            data. 4. Riksdagen tillkännager för regeringen som sin mening
            vad i motionen anförs om att regeringen inte skall skapa någon
            ny myndighet för administrationen av utsläppsrätter, särskilt
            som myndighetsuppgifterna kan bli helt annorlunda inför kommande
            perioder.
          </p>
          <p xml:id="i-9iyGNLC2gTY2USpfX9T297">
            Motivering
          </p>
          <p xml:id="i-HpHWmvXiQ1m7DiyxEURbVy">
            Regeringens proposition 2003/04:31 innehåller bara ett enda konkret
            förslag till riksdagsbeslut. Detta avser att regeringen ska utarbeta
            och till Europeiska kommissionen överlämna en plan för fördelning
            av utsläppsrätter. Detta har vi självklart ingen invändning emot.
            Men det saknas en hel del i propositionen. Utsläppsrätter är ett
            nytt och spännande ekonomiskt styrmedel som det dock gäller att
            använda på rätt sätt. Inom Folkpartiet har vi sedan många år förespråkat
            användande av utsläppsrätter, exempelvis för att kontrollera försurning
            och övergödning. Tyvärr har vi inte fått gehör för detta inom
          </p>
          <pb facs="riksdagen-motions-pdf/data/200304/mot_200304_MJ_0030/mot_200304_MJ_0030-0002.pdf"/>
          <p xml:id="i-1m4Wx2CaQ8DJx9k7JXk83">
            2003/04:MJ30
          </p>
          <p xml:id="i-B2DAQYRWEJNfcFbjr2YG6d">
            Sverige. Vi gläds därför över att EU nu kommer att pröva ett
            system med utsläppsrätter för klimatgaser i stor skala. Dock finns
            det brister i EU:s system. En fördel med ekonomiska styrmedel
            är att den enskilde beslutsfattaren kan avgöra hur mycket denne
            kan begränsa sina utsläpp i förhållande till aktuella kostnader.
            Man behöver då inte någon komplicerad myndighetsbedömning om vem
            som bäst behöver släppa ut de skadliga ämnena. Tyvärr har EU låst
            sig för att utsläppsrätterna ska delas ut gratis efter de behov
            som varje anläggning har under första treårsperioden 2005-2007.
            Det är angeläget att regeringen agerar kraftfullt inom EU för
            att utsläppsrätterna ska auktioneras ut inför perioden 2008-2012.
            Detta bör riksdagen ge regeringen till känna. Den stora bristen
            i propositionen är att det saknas en helhetssyn om Sveriges koldioxidutsläpp.
            Utsläppen kan delas upp inom tre sektorer, nämligen den handlande
            sektorn, transportsektorn och hushållssektorn. För att ta ställning
            till hur många utsläppsrätter som ska delas ut måste regeringen
            först komma med ett förslag som visar vilka utsläpp som man bedömer
            rimliga i de tre sektorerna inom ramen för Sveriges övergripande
            klimatmål att minska utsläppen med 4 procent från 1990 till 2010.
            De utsläppsrätter som Sverige delar ut måste rimligen anses vara
            den mängd koldioxid som Sverige ska ansvara för även om en del
            av dem skulle komma att säljas till något företag i ett annat
            EU-land eller om svenska företag skulle köpa rätter som kommer
            från något annat EU-land. Innan riksdagen kan ta ställning till
            om det verkligen är acceptabelt att den handlande sektorn kan
            tillåtas öka sina utsläpp ända upp till 22 miljoner ton koldioxid
            årligen under perioden 2005-2007 måste regeringen redovisa en
            rimlig avvägning mellan den handlande sektorns utrymme och andra
            sektorers behov. Propositionen redovisar (figur 7.2) ett koldioxidutsläpp
            om 14,3 miljoner ton för den handlande sektorn 1990 och då torde
            det bli mycket svårt att nå målet att minska Sveriges totala utsläpp
            med 4 procent. Detta bör riksdagen ge regeringen till känna. Samtidigt
            som det är viktigt att klimatmålen nås kortsiktigt till 2010 och
            långsiktigt till 2050 ska vi självfallet värna om att svensk industri
            får konkurrera på rättvisa villkor med utländska företag. Därför
            är det bra att regeringen i sin bedömning anger att en fördelning
            baserad på riktmärken, s.k. benchmarking, är intressant och bör
            utredas vidare. Folkpartiet vill livligt understödja denna uppfattning
            att en fördelning baserad på riktmärken ska kunna göras när det
            är lämpligt för de sektorer där det finns tillförlitliga data.
          </p>
          <p xml:id="i-WTQD3w6veez9ktjr2J8E42">
            Detta bör riksdagen ge regeringen till känna. Regeringen avser
            att vidare bereda frågan om inrättande av en ny myndighet. Folkpartiet
            anser dock att man bör undvika att skapa nya små specialiserade
            myndigheter. Regeringen måste i detta fall fördela de olika arbetsuppgifterna
            på befintliga myndigheter. Man måste hålla i minnet att det handlar
            om en försöksperiod för de tre åren 2005-2007 och att ett system
            med auktionsförfarande, som vi hoppas på, skulle kräva en avsevärt
            mindre och annorlunda myndighetsinsats. Vidare skulle en ny myndighet,
            som bara
          </p>
          <pb facs="riksdagen-motions-pdf/data/200304/mot_200304_MJ_0030/mot_200304_MJ_0030-0003.pdf"/>
          <p xml:id="i-Raa2RCEWYjd7UqCdnPGBk7">
            2003/04:MJ30
          </p>
          <p xml:id="i-JsFKo44ZbH8kkdr8hBafcx">
            sysslade med utsläppsrätter, riskera att få en väldigt ojämn
            arbetsbelastning. Detta bör riksdagen ge regeringen till känna.
            Stockholm den 23 januari 2004
          </p>
          <p xml:id="i-16FLSH66GGjqKUedryTx3W">
            Lennart Fremling (fp) Sverker Thorén (fp) Anita Brodén (fp) Marie
            Wahlgren (fp) Heli Berg (fp)
          </p>
        </div>
      </div>
    </body>
  </text>
</TEI>
