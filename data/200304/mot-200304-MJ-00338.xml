<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0338/mot_200304_MJ_0338-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ338 pnr: s9112
          </p>
          <p>
            Motion till riksdagen 2003/04:MJ338
          </p>
          <p>
            av Siw Wittgren-Ahl och Ronny Olander (s)
          </p>
          <p>
            Fritidsodling
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av att skapa ökad klarhet om stödet till fritidsodlingen
            i framtiden.
          </p>
          <p>
            Motivering
          </p>
          <p>
            Hushållens trädgårdsodling har en lång tradition, längre tillbaka
            främst inriktad mot produktion av födoämnen för eget behov, på
            senare tid främst som en fritidssysselsättning där nytta och nöje
            på olika sätt förenas. Trädgårdar inramar en stor andel av alla
            bostäder; de utgör en viktig del av barns uppväxtmiljö och närmare
            trettio procent av tätorternas yta. Drygt 70 procent av den vuxna
            befolkningen ägnar sig åt trädgårdsarbete någon gång under året
            och det är många som har detta som sitt största fritidsintresse.
            Trädgårdsodlingen är en så självklar del av vårt samhälle att
            den under de senaste femtio åren föga uppmärksammats. Tidigare
            ideal för samhällsbyggandet i form av trädgårdsstäder och egnahemsområden
            har kommit på undantag när samhällsplaneringen inriktats mot trafikfrågor,
            örtätning av befintlig bebyggelse och ”stadsmässighet” i nya bostadsområden.
            Samtidigt har allmänhetens trädgårdsintresse och efterfrågan på
            gröna utemiljöer fortsatt att öka. Trädgårdsodling är i dag, näst
            efter promenader, den allra vanligaste fritidssysselsättningen
            utomhus. Numera finns det ett flertal forskningsresultat kring
            folkhälsofrågor som pekar på nära samband mellan hälsa och kontakt
            med natur och trädgårdar. Detta gäller studier såväl av livsstilsfrågornas
            betydelse för hälsa som av rehabilitering av sjuka människor.
            Jämsides med detta uppmärksammas även parkers och trädgårdars
            betydelse för bevarandet av den biologiska mångfalden, när jordbruksmarken
            och skogsmarken alltmer präglas av enhetliga odlingsformer.
          </p>
          <pb facs="riksdagen-motions-pdf/data/200304/mot_200304_MJ_0338/mot_200304_MJ_0338-0002.pdf"/>
          <p>
            2003/04:MJ338
          </p>
          <p>
            När det gäller trädgårdsodlingen kan dagens situation synas oproblematisk,
            eftersom fritidsodlingen är så vanligt förekommande trots att
            samhällets stöd till dess organisationer har minskat. Att fritidsodlingen
            har fått ökad popularitet och troligen också flera utövare sammanfaller
            dock i tiden med det betydande stöd som utgick under 1980-talet
            genom restitution av de s k handelsgödselavgiftsmedlen. Det finns
            ett flertal skäl för samhället att även i ortsättningen uppmärksamma
            och stödja fritidsodlingen på samma sätt som andra fritidsaktiviteter
            av liknande slag. Nya generationer behöver kunskaper även om odling.
            Längre tillbaka ingick det i folkskolans undervisning medan det
            i dag behöver ingå i olkbildningen, och efterfrågan på information
            är stor. Fritidsodlingen kan ylla en viktig funktion på vägen
            mot det eftersträvade kretsloppssamhället, ekologisk odling och
            värnandet av biologisk mångfald. Trädgårdarnas betydelse från
            folkhälsosynpunkt måste beaktas bättre i stadsplaneringen. Möjligheter
            till lokal odling ingår i miljömålet för god bebyggd miljö, och
            oloniträdgårdsverksamhet är en viktig del av ett aktivt integrationsarbete
            i bostadsområdena. Den omfattande föreningsrörelsen inom fritidsodlingen
            bör därför ges stöd liknande dem som ges andra slag av folkrörelser.
            Sedan återföringen av handelsgödselavgiftsmedel upphörde har statens
            stöd till fritidsodlingen minskat från ca 10 mkr/år till 3,5 mkr/år.
            Ändå har riksdagen sedan år 1992 vid ett flertal tillfällen uttalat
            vikten av ett fortsatt aktivt stöd för grönytor och fritidsodling,
            inklusive ett stöd till Trädgårdsodlingens = elitplantstation
            = (prop. 1992/93:170 +s. 380, 1992/93:JoU20 s. 25, prop. 1992/93:183
            s. 19, 1998/99:MJU1 s.1, 2000/01:MJU7 s. 8-9, 2002/03:MJU2 avsnitt
            26:1). Härför har sedan budgetåret 1993/94 sammanlagt 11 miljoner
            kronor funnits tillgängliga först under anslaget för Skogs- och
            jordbrukets forskningsråd (SJFR) och senare under = anslaget för
            Forskningsrådet för miljö, areella näringar, samhällsbyggande
            och miljö. Så sent som våren 2003 konstaterade miljö- och jordbruksutskottet,
            som flera gånger tidigare, att mycket av den forskning som bedrivs
            vid SLU kommer fritidsodlarna till del, men med hänsyn till odlingens
            speciella behov var det enligt utskottets mening av stor vikt
            att de informationskanaler som finns mellan forskning och praktik
            kan bibehållas och utvecklas. Utskottet ansåg det vidare vara
            ett samhällsintresse att de berörda organisationerna erhåller
            en väsentlig del av de föreslagna medlen och att det skapas förutsättningar
            för en fortsatt informations- och rådgivningsverksamhet. I budgetpropositionen
            för år 2004 (prop. 2003/04:1 Utgiftsområde 23) föreslås nu 4 250
            000 kr flyttas från anslaget 26:1 Forskningsrådet för miljö, areella
            näringar och samhällsbyggande till anslaget 6.8.3 Miljöförbättrande
            åtgärder i jordbruket. Medlen skall avse = information och rådgivningsverksamhet
            inom = fritidsodlingen och = Trädgårdsodlingens elitplantstation.
            Därmed har medlen för dessa verksamheter låsts utan närmare motivering
            och användningen av återstående medel som tidigare beräknats för
            grönytor och fritidsodlingen är oklar. Mot bakgrund av vad som
            ovan anförts om fritidsodlingens betydelse och det i förhållande
            därtill ringa stödet från staten är det angeläget att ökad
          </p>
          <pb facs="riksdagen-motions-pdf/data/200304/mot_200304_MJ_0338/mot_200304_MJ_0338-0003.pdf"/>
          <p>
            2003/04:MJ338
          </p>
          <p>
            klarhet skapas om ett fullgott stöd för fritidsodlingen i framtiden.
            Det är därför motiverat att en översyn görs av stödet till grönytesektorn
            och fritidsodlingen på samma sätt som utredningar nyligen gjorts
            av stödet till bl a friluftsorganisationerna och ridsporten.
          </p>
          <p>
            Stockholm den 1 oktober 2003 Siw Wittgren-Ahl (s) Ronny Olander
            (s)
          </p>
        </div>
      </div>
    </body>
  </text>
</TEI>
