<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00514">
  <teiHeader>
    <fileDesc>
      <titleStmt>
        <title>Gymnasieskolan</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gymnasieskolan</title>
          <idno type="rdwebb">GV02Ub514</idno>
          <rs type="number">Ub514</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub514/text</ref>
          <ref type="dokument_url_html">http://data.riksdagen.se/dokument/GV02Ub514</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub514</ref>
          <ref type="doc">http://data.riksdagen.se/fil/0F591C03-1C87-4F95-8B25-48D44B11B370</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A2cmoRf9Pmtzx8ybvuRz41" type="signed"/>
        <correspContext corresp="i-A2cmoRf9Pmtzx8ybvuRz41">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
        </correspContext>
        <correspAction xml:id="i-3XnkSdgPb4rXqgVaKvBLfz" type="referral">
          <date when="2007-10-16"/>
        </correspAction>
        <correspAction xml:id="i-VhP6oVyQnykLuTjkrVKnyL" type="dismissal">
          <date when="2007-10-16"/>
        </correspAction>
        <correspAction xml:id="i-DwBAnRnqYw79BafAgk1ziK" type="numbering">
          <date when="2007-10-09"/>
        </correspAction>
        <correspAction xml:id="i-UtdRte8rSZGivrbeVQaSfy" type="submission">
          <date when="2007-10-05"/>
        </correspAction>
        <correspAction xml:id="i-ULRL6QXU48GLvDA7xpeNQt" type="transfer">
          <date when="2007-10-05"/>
        </correspAction>
        <correspAction xml:id="i-LUVNT1fgGmod3w9vJ4427H" type="assigned"/>
        <correspContext corresp="i-LUVNT1fgGmod3w9vJ4427H">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UFTy96bnGpydKmuknfj6Qm" type="motBody">
        <div xml:id="i-RRmZbhJE3AmMZMa6qAULkJ" type="motProposal" subtype="förslag">
          <head xml:id="i-Ekd1uk4gJat5oirhf3YrCC">
            Förslag till riksdagsbeslut
          </head>
          <list xml:id="i-X6jCA9zpU3rx1jfEzvnkFK" style="ol">
            <item xml:id="i-Eak9uq4TmNsz1fqLTa7mzU">
              Riksdagen tillkännager för regeringen som sin mening vad som
              anförs i motionen om att permanenta den särskilda lärarutbildningen
              för yrkeslärare (SÄL).
            </item>
            <item xml:id="i-9oEkuNT5p2vwyH7Lyjyzdg">
              Riksdagen tillkännager för regeringen som sin mening vad som
              anförs i motionen om att lokala kurser ska kvalitetssäkras av
              Skolverket.
            </item>
            <item xml:id="i-P2XWXHEtcEjHgLnnsk9yqV">
              Riksdagen tillkännager för regeringen som sin mening vad som
              anförs i motionen om att öka kvaliteten på det individuella programmet.
            </item>
            <item xml:id="i-T8c9DrueH8UmBfvn2bpPsL">
              Riksdagen tillkännager för regeringen som sin mening vad som
              anförs i motionen om att förstärka kvaliteten på yrkesutbildningarna.
            </item>
            <item xml:id="i-CXhhdu9mCG2SbvPneKDaXL">
              Riksdagen tillkännager för regeringen som sin mening vad som
              anförs i motionen om att kärnämnen bör präglas av utbildningens
              inriktning.
            </item>
            <item xml:id="i-WUcQMSQEKVhhLAg6jVLmwv">
              Riksdagen tillkännager för regeringen som sin mening vad som
              anförs i motionen om kompetensutveckling för alla lärare som undervisar
              i matematik i gymnasieskolan.
            </item>
            <item xml:id="i-bxsUZ32qtp8bPW3ynJ39U">
              Riksdagen tillkännager för regeringen som sin mening vad som
              anförs i motionen om att även yrkeslärarna ska omfattas av statliga
              satsningar på kompetensutveckling för lärare.
            </item>
          </list>
        </div>
        <div xml:id="i-3B1omrgMG5d8BnJarSuH5J" type="motContent">
          <head xml:id="i-JVgpGXuwTcWzETppeX5xrm" type="h1">
            Vår syn på gymnasieskolan
          </head>
          <p xml:id="i-YDwxsdipVk5pkKtLT1v8Fo">
            Gymnasieskolan ska skapa förutsättningar för eleverna att tillägna
            sig och utveckla kunskaper. Genom studier skall eleverna skaffa
            sig en grund med beständiga kunskaper som utgör den gemensamma
            referensram alla i samhället behöver. Utbildningen ska främja
            elevernas utveckling till ansvarskännande människor som aktivt
            deltar i och utvecklar yrkes- och samhällslivet.
          </p>
          <p xml:id="i-XeWuXpzfyUhR1vTwA5rdBD">
            Men gymnasieskolan brottas med kvalitetsproblem och är i behov
            av förändringar för att kunna svara upp mot det moderna samhällets
            ökade kunskapskrav på breda kunskaper och hög specialisering.
            Det är centralt att fler elever slutför skolan med fullständiga
            betyg utan att kunskapskraven sänks. Alla elever skall ges möjligheter
            att slutföra sin utbildning.
          </p>
          <p xml:id="i-Pwe6Xeo9ERBTGnwfjTT8sL">
            Alla elever måste dessutom få det stöd som behövs för att nå
            målen. Det är viktigt att på ett individualiserat vis möta varje
            elevs behov av stöd för sin utveckling. Frånvaron och avhoppen
            från gymnasieskolan måste minska. Skolan har ett ansvar att se
            varje elev. Vid upprepad frånvaro har skolan ett ansvar att sätta
            in stöd och hjälp.
          </p>
          <head xml:id="i-7HweADguYpd5JcQjK589JF" type="h2">
            Historik
          </head>
          <p xml:id="i-PhSihrhPut6URvaQgAKMmn">
            Under förra mandatperioden beslutade riksdagen att en ny modern
            gymnasieskola skulle införas hösten 2007. Bland det första den
            borgerliga regeringen gjorde var att dra tillbaka den reformen.
            Vi ser nu med oro på vad en gymnasieskola med tydliga borgerliga
            förtecken kommer att innebära för ungdomars framtidsmöjligheter.
          </p>
          <p xml:id="i-FPRZ6LShpCbA9ho63BuMF1">
            Den gymnasiereform som skulle ha genomförts betonade helhet och
            fördjupning. Den byggde på elva steg för utveckling av gymnasieskolan:
          </p>
          <list xml:id="i-W25Z3qZoC6d7Yp6zV3jsGF" style="ul">
            <item xml:id="i-DSYwR1sVRL63Co87NWEFSw">
              Ämnesbetyg som ersätter dagens kursbetyg.
            </item>
            <item xml:id="i-FLy5NFyp4gct3jxZSWTsk6">
              Införande av en gymnasieexamen.
            </item>
            <item xml:id="i-NwJBQ9vmqsF1hZZsK6rdJ9">
              Ett gymnasiearbete som stärker helhetssynen i utbildningen.
            </item>
            <item xml:id="i-5nZCt2V2D8F7GpxjTSVzWR">
              Ökad kvalitet på det individuella programmet.
            </item>
            <item xml:id="i-7d5JWYkce1gMP5PhZC95tA">
              Frisökning.
            </item>
            <item xml:id="i-CMN3cCrxMc9fkS2twszb7w">
              Historia som nytt kärnämne.
            </item>
            <item xml:id="i-GH8SbDCW3aJiDcsVhy24B1">
              Förstärkt kvalitet på yrkesutbildningarna.
            </item>
            <item xml:id="i-CuJQbRYVnNC6q6MD9oCQC2">
              En modern lärlingsutbildningymnasial lärlingsutbildning.
            </item>
            <item xml:id="i-FYzkw4PgjdoAPXZaJfnNqS">
              Kärnämnen bör präglas av utbildningens inriktning.
            </item>
            <item xml:id="i-MCy74rkNbewk2kDprkyqc3">
              Större kurser för sammanhang och fördjupning.
            </item>
            <item xml:id="i-KGVq3rcsaT3WjY5e2KoJtZ">
              Lokala kurser måste kvalitetssäkras av Skolverket.
            </item>
          </list>
          <p xml:id="i-FXnwW7Wq7C6JLkV6wbzHpZ">
            Av de elva punkterna har regeringen plockat ur två förslag. Förslaget
            om frisökning till gymnasieskolan genomförs, men taget ur sitt
            sammanhang och helheten. Under hösten 2008 avser regeringen att
            införa en variant av den lärlingsutbildning som skulle ha genomförts
            redan hösten 2007. Men den gymnasiala lärlingsutbildningen måste
            hålla hög kvalitet så att den blir en intressant möjlighet för
            alla elever. Därför bör lärlingsutbildningen ha samma kunskapsmål
            som skolförlagd utbildning och ge eleverna goda kunskaper i skolans
            kärnämnen och karaktärsämnen för att eleverna ska stå sig väl
            både på arbetsmarknaden och i samhället.
          </p>
          <head xml:id="i-7tAoauTNvuA6J6WbzJ9t7w" type="h2">
            Återvändspolitik
          </head>
          <p xml:id="i-TYQp3xUX1sY44dqTzH7fmM">
            Med den gymnasieskola som regeringen har aviserat kommer ambitionerna
            att sänkas på de yrkesinriktade utbildningarna genom att kunskapskraven
            i matematik, svenska och engelska blir lägre. När inte alla gymnasieutbildningar
            ger högskolebehörighet skapas återvändsgränder i utbildningssystemet.
            Människor kan inte delas in i praktik eller teori utan har behov
            av både delarna. När regeringen, samtidigt monterar ned vuxenutbildningen
            blir dessa återvändsgränder än tydligare. En tredje del av det
            statliga stödet till komvux har försvunnit med den borgerliga
            regeringen, och det livslånga lärandet försämras nu väsentligt.
            De som gör fel val i ungdomsåren får svårt att ta igen det senare
            i livet. För oss är det en självklarhet att alla har rätt till
            fler chanser i livet. En tydligare sorteringsskola som regeringen
            förordar är ett stort hot inte bara för studieresultaten utan
            även för sammanhållningen i samhället.
          </p>
          <p xml:id="i-CgZfTfYwGRdkbTGik62oob">
            Kvaliteten i yrkesutbildningarna och de individuella programmen
            är i stort behov av kvalitetshöjning. För att öka anställningsbarheten
            i utbildningarna måste samverkan mellan skolan och arbetslivet
            förbättras. Det är helt fel väg att gå att sänka ambitionskraven.
            Fler, inte färre, måste få de kunskaper som är så viktiga för
            deras framtid.
          </p>
          <head xml:id="i-2QAs477d5G4P6rK4tXzVYQ" type="h2">
            Kraven i framtidens yrkesliv
          </head>
          <p xml:id="i-GsijY6oidv5vEHWy7JAXYv">
            I dagens gymnasieskola finns en gemensam kunskapsbas för alla
            inriktningar, både de studieförberedande utbildningarna och yrkesutbildningarna.
            För oss är detta en viktig utgångspunkt för att gymnasieskolan
            ska bli en kunskapsskola riktad till alla ungdomar. Gymnasieskolans
            utbildningar bör förmedla kunskap som förbereder för såväl anställning
            som eget företagande och ett aktivt samhällsdeltagande.
          </p>
          <p xml:id="i-449dEBMj7RBgoMDvpSVBTk">
            Arbetskraftens kunskaper och färdigheter är en allt viktigare
            förklaring till produktionsökningar och ett samhälles totala växtkraft.
            En välutbildad befolkning är en av tillväxtens drivkrafter. Sverige
            är ett kunskapssamhälle där gymnasiekompetensen har blivit den
            etablerade grundkompetensen. Det är numera en allvarlig nackdel
            och risk för utanförskap att inte inneha de kunskaper som en slutförd
            gymnasieutbildning ger. Utan en fullständig gymnasieutbildning
            är det svårt att få och behålla ett arbete.
          </p>
          <p xml:id="i-8NRMKkjhWh5GNFHByErrME">
            Utvecklingen med kraftiga strukturomvandlingar i näringslivet
            och förändringar av arbetsinnehåll och arbetsmetoder på hela arbetsmarknaden
            medför att arbetskraften har ett ständigt behov av kunskapspåfyllnad.
            För att klara sådana omställningar krävs, oavsett yrke, breda
            kunskaper i botten. Samhällets insatser på utbildningsområdet
            måste kunna svara upp till detta krav. Det är även fack och arbetsgivare
            överens om. Därför är det av central betydelse att alla gymnasieutbildningar
            har en bred gemensam kunskapsbas.
          </p>
          <head xml:id="i-BpmKWAZ11EnsXbrjEQ2Sd8" type="h2">
            Tidigare insatser
          </head>
          <p xml:id="i-XChd3vB35ZMMWQxtNS5edT">
            Alltför många saknar de kunskaper i svenska, engelska och matematik
            som behövs för att klara gymnasieskolan, och det är mycket allvarligt.
            För att möjliggöra för alla elever att nå målen krävs insatser
            i de tidiga åldrarna. Varje elev har rätt att bli sedd och få
            studiero i skolan. De elever som har behov av det ska få stödundervisning
            tidigt för att de ska klara sin utbildning och förhindra avhopp.
            Vi vill stärka läraryrkets status och professionalisering. Ett
            sätt kan vara att införa en lärarauktorisation som också öppnar
            upp för en förnyelse av arbetsorganisation och som kan ge lärare
            möjlighet till fler karriärvägar i skolan.
          </p>
          <head xml:id="i-5azmzBwqfBWxobkitevxSg" type="h2">
            Lärlingsutbildning
          </head>
          <p xml:id="i-SDGimtbTYsavxRTSxQ7YtS">
            Vårt förslag till utformning av lärlingsutbildning utgår ifrån
            att utbildningen till innehåll och mål skall motsvara skolförlagd
            utbildning men till sin uppläggning kunna skilja sig avsevärt
            på grund av att den till huvuddelen är förlagd till en eller flera
            arbetsplatser. Lärlingsutbildningen skall ge goda kunskaper i
            karaktärs- och kärnämnena för att eleverna skall stå sig väl i
            samhället och på arbetsmarknaden. För eleven kan den praktiska
            delen motivera och påvisa behov av mer praktiska men även av mer
            teoretiska kunskaper som är nödvändiga för att klara yrkesrollen.
            Det är viktigt att lärlingsutbildningen är en likvärdig utbildningsform.
            Det underlättar också övergång mellan denna och skolförlagd utbildning
            för den elev som vill eller behöver byta studieform.
          </p>
          <head xml:id="i-RgA6iZJRJo6odsWahv7KbN" type="h2">
            Individuella program
          </head>
          <p xml:id="i-AfD1tkM1pcMLWjJCorkAgi">
            Utvecklingen av det individuella programmet är inte positiv.
            Att så många elever inte är behöriga till ett nationellt program
            och att många elever som går på ett individuellt program är behöriga
            men har hoppat av sin utbildning måste åtgärdas. I första hand
            måste eleverna i grundskolan i mycket högre grad vara behöriga
            till ett nationellt program. Sedan måste det ske en mer effektiv
            uppföljning av eleverna sedan de kommit in på ett nationellt program.
            De elever som behöver stöd måste i första hand erbjudas det för
            att undvika onödiga avhopp, i andra hand byte av studieväg.
          </p>
          <p xml:id="i-3Mv4kFqBF7SpSs4QkPitvY">
            Icke behöriga elever bör erbjudas möjligheten att gå ett programinriktat
            individuellt program, PRIV, som innebär att eleven parallellt
            med att läsa in behörigheten kan gå ett nationellt program, vilket
            innebär ökad motivation och ökade förutsättningar att slutföra
            gymnasieexamen. Riksdagen har beslutat att från den 1 juli 2006
            ska elever på ett individuellt program erhålla utbildning på heltid.
            Den socialdemokratiska regeringen beslutade i budgetpropositionen
            att tillföra kommunerna 225 miljoner kronor från den 1 juli 2006
            och 450 miljoner kronor från och med den 1 januari 2007 på helårsbasis
            för att verkligen ge kommunerna förutsättningar att genomföra
            reformen. Det är ytterst angeläget att kommunerna följer upp sina
            elever för att ge dem reella förutsättningar att genomföra sin
            gymnasieutbildning.
          </p>
          <head xml:id="i-7yL7onMNDmHgDjAfiqQffs" type="h2">
            Rekrytering av yrkeslärare
          </head>
          <p xml:id="i-DTKucWCDcKYdSsrYbqo6ag">
            En viktig del i kvalitetsarbetet för den yrkesinriktade gymnasiala
            utbildningen är att säkra lärartillgången. De senaste årens examination
            av yrkeslärare har varit låg samtidigt som alltfler av de yrkesverksamma
            lärarna närmar sig pensionsåldern. Presumtiva yrkeslärare inom
            vissa gymnasieprogram har av olika skäl varit svåra att rekrytera
            till de reguljärt upplagda lärarutbildningarna. Den särskilda
            lärarutbildningen (SÄL) med lärartjänstgöring på halvtid och halvtidsstudier
            har visat sig mer attraktiv för denna lärarkategori.
          </p>
          <p xml:id="i-W9za1LfRR38PeGZf53ctwq">
            Genom statliga utbildningssatsningar får skolhuvudmän för såväl
            kommunala som fristående skolor som motsvarar gymnasieskolan en
            möjlighet att fylla vakanser och planera för de pensionsavgångar
            som följer de närmaste åren bland yrkeslärarna. Den tidigare socialdemokratiska
            regeringen genomförde särskilda satsningar på lärarutbildning
            för yrkeslärare åren 20022006. Denna satsning bör permanentas.
            Dessutom anser vi att även yrkeslärarna ska omfattas av den statliga
            satsningen på kompetensutveckling för lärare som genomförs.
          </p>
          <head xml:id="i-LVrdR3X2tDt2e2bXLTjHgX" type="h2">
            Långsiktig utbildningspolitik
          </head>
          <p xml:id="i-Je9DZ2EGVTUi8vNPWMdJJf">
            Eftersom regeringen för närvarande utreder en ny gymnasieskola
            som kommer att genomföras 2010 vet vi idag inte hur framtidens
            gymnasieskola kommer att se ut. Vi ser med oro på att regeringen
            väljer att politisera frågor som egentligen skulle behöva bredare
            politiska lösningar för att kunna verka under lång tid. Utbildningssystemet
            är av den karaktären att den måste kunna verka över många år.
            Det går inte att reformera gymnasieskolan varje gång det blir
            maktskifte i Sveriges riksdag, och därför bör gymnasieskolans
            form tas fram i breda politiska lösningar. Men oppositionen är
            inte inbjuden att vara med och forma den nya gymnasieskolan. Att
            så snabbt som möjligt kunna genomföra sin politik verkar vara
            viktigare för regeringen än elevernas behov och den demokratiska
            processen.
          </p>
        </div>
        <div xml:id="i-EZAKA5tGsiNkY4szXxcNUZ" type="signatureBlock">
          <list xml:id="i-H2Lw6nEceDKymVvNqAaM3F">
            <item xml:id="i-6pQdCQXsiRU3ZLGymfZ8jz" who="i-3pb3B2MkmEoxSvMpXK9cHQ" type="signature">
              Marie Granlund (s)
            </item>
            <item xml:id="i-2vBTsPAEFn5FeCands6b4F" who="i-Spsbo7A5zikEeUY3JEYcNV" type="signature">
              Mikael Damberg (s)
            </item>
            <item xml:id="i-CYBsAzQxQNaMqHbDfeLauq" who="i-PxnWyEEEJkswzBKdKbv36K" type="signature">
              Agneta Lundberg (s)
            </item>
            <item xml:id="i-NVmMB8umHxGyjypgkh4dvs" who="i-7AB63eqvrGXGCT1mpkEM3J" type="signature">
              Louise Malmström (s)
            </item>
            <item xml:id="i-6PxeZMkzhaU2vjTjerwwWz" who="i-KTYc2rBrcxPNyJRR5s4dQD" type="signature">
              Peter Hultqvist (s)
            </item>
            <item xml:id="i-36mpvpdLP4pFtWUbcqSc5k" who="i-8AtQfc4p9Hm5yajEXEHtE5" type="signature">
              Thomas Strand (s)
            </item>
            <item xml:id="i-GVm9T1rJFbNbSZy5LAXP1i" who="i-YG3se2hZeuEdiGKSwKyaKF" type="signature">
              Caroline Helmersson-Olsson (s)
            </item>
          </list>
        </div>
      </div>
    </body>
  </text>
</TEI>
