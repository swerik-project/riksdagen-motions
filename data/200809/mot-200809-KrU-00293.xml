<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00293">
  <teiHeader>
    <fileDesc>
      <titleStmt>
        <title>Alkohol och spelverksamhet</title>
        <author corresp="i-7BVrTrBc6AJDkYa3WEfLxy">av Jan R Andersson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkohol och spelverksamhet</title>
          <idno type="rdwebb">GW02Kr293</idno>
          <rs type="number">Kr293</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr293/text</ref>
          <ref type="dokument_url_html">http://data.riksdagen.se/dokument/GW02Kr293</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr293</ref>
          <ref type="doc">http://data.riksdagen.se/fil/987AFAE3-1A36-4B84-B639-58A1BFE327CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-89h7aRRXd5bU3SLYHoAdjt" type="signed"/>
        <correspContext corresp="i-89h7aRRXd5bU3SLYHoAdjt">
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction xml:id="i-CAixioAb2rXuzvunx3HGEh" type="numbering">
          <date when="2008-10-07"/>
        </correspAction>
        <correspAction xml:id="i-7uawA2DoD4K5iwiLqDD2eC" type="submission">
          <date when="2008-10-06"/>
        </correspAction>
        <correspAction xml:id="i-5wA6Boxf8BPhWDzGwWrXeX" type="transfer">
          <date when="2008-10-06"/>
        </correspAction>
        <correspAction xml:id="i-4VonfVVE72pJ6CYP1gUgWt" type="assigned"/>
        <correspContext corresp="i-4VonfVVE72pJ6CYP1gUgWt">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VQeE93yJxFPqTHXQknQboN">
            Förslag till riksdagsbeslut
          </head>
          <p xml:id="i-USsjBe7FoBh1ggy6rut4yv">
            Riksdagen tillkännager för regeringen som sin mening vad som
            anförs i motionen om kopplingen mellan alkoholservering och viss
            spelverksamhet.
          </p>
        </div>
        <div type="motContent">
          <head xml:id="i-Qq6qJooqx3miULZJjdH2Mc" type="h1">
            Motivering
          </head>
          <p xml:id="i-N4NAEMksC83Yv2kBQgYp9e">
            För att kunna bedriva automatspel med penningvinst måste idag
            en näringsidkare inneha rätten att servera alkohol. Det kan tyckas
            märkligt att alkohol och spel sammankopplas på det viset men kunde
            måhända vid tiden för lagens tillblivelse vara ett sätt att tillse
            att den som ansvarar för verksamheten passerat myndighetsgranskningen
            vad gäller exempelvis vandel och ekonomi.
          </p>
          <p xml:id="i-Wc26sig3a29ZbqmrrsaNy2">
            Det hindrar dock inte från att lagen i sig på ett tydligt sätt
            sammankopplar alkohol med penningspel. Tidigare regleringar stadgade
            till och med att vinster i automatspel inte fick betalas ut i
            kontanter varför valmöjligheterna för den person som vunnit mer
            eller mindre utsträckte sig till att inköpa alkohol för vinsterna.
            Även om reglerna förändrats till det bättre är den nuvarande regleringen
            inte tillfredsställande.
          </p>
          <p xml:id="i-BhUvmT1ueadzzoYYj5saSF">
            De kriterier för kontroll av näringsverksamhet som erbjuder penningspel
            är idag föråldrade och motverkar många gånger sitt syfte. Istället
            för att få kontroll på penningspel har denna verksamhet istället
            många gånger, då den inte sker på ställen med alkoholservering,
            flyttats ner i illegala lokaler där spelen många gånger kontrolleras
            av den organiserade brottsligheten.
          </p>
          <p xml:id="i-R6X57ZFkrX3esmWfQsGWKz">
            De butiker som idag är representanter för Svenska Spel och ATG
            har en mycket tydlig ekonomisk kontroll vad gäller inbetalningar
            av både olika avgifter och skatt. På samma sätt har dessa butiker
            en noggrann uppföljning av tillämpningen av ålderskontroll och
            ett strängt sanktionssystem vid försummelse av ålderskontroll.
            Dessa butiker har därmed i praktiken större krav på redovisning
            och skattekontroll än huvuddelen av landets restauranger med spelautomater.
          </p>
          <p xml:id="i-3hH1LeU1s9Cm55wVsqAQQJ">
            Genom att inte tillåta att penningspel genom automater får ske
            utanför krogmiljön har denna reglering bidragit till att skapa
            en illegal marknad för automatspel över hela landet. Detta istället
            för att tillåta seriösa handlare att erbjuda sina kunder automatspel
            i en kontrollerad miljö utan alkoholservering.
          </p>
          <p xml:id="i-SFBvhvkeSMJvc6tE5Lcqw5">
            Enligt lotterilagen ska den som ansöker om tillstånd för spel
            bland annat styrka att sökanden inte är försatt i konkurs eller
            har näringsförbud samt intyg om yrkesmässig kompetens och handlingar
            som styrker sökandens vandel. Givetvis bör de butiksägare som
            önskar erbjuda automatspel kunna möta samma krav. Men att förhindra
            automatspel utanför serveringslokaler bara för att de inte kan
            servera alkohol är inte en godtagbar reglering.
          </p>
        </div>
        <div type="motSignatures">
          <list>
            <item xml:id="i-SN2wegRUFTmcHXJrtKEJZR" who="i-7BVrTrBc6AJDkYa3WEfLxy">
              Jan R Andersson (m)
            </item>
          </list>
        </div>
      </div>
    </body>
  </text>
</TEI>
