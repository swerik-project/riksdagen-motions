<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__fk__106/mot_1959__fk__106-001.pdf"/>
      <fw xml:id="i-Rsegk2U19FmtJigqsry3iK">
        Motioner i Första kammaren, nr 106 år 1959 11
      </fw>
      <div type="motHeader" xml:id="i-6fWWKCSVVPiSvsvULxuedQ">
        <div type="motTitle" xml:id="i-VLY3azDEKoga8tszmwQ1QE"/>
        <div type="motSubmissionInfo" xml:id="i-HARQgA151CE94G7tUfMGDq"/>
      </div>
      <div type="motBody" xml:id="i-GdEcCY69VXmf1oHjZDsBt6">
        <div xml:id="i-CW13UP8wAiuQV2wbs36CoJ">
          <p xml:id="i-VKqVB6wNndY8jCPPru8Wbu">
            Nr 106
          </p>
          <p xml:id="i-D9aDhUeUGjQq4uRELXGn5">
            Av herr Ewerlöf m. fl., angående beställning av taktiska atom-
            vapen.
          </p>
          <p xml:id="i-ChMFn8Aa5KbYXh9ZxRcr8W">
            Försvarsproblemet för våra skandinaviska grannländer skiljer
            sig i ett alldeles avgörande avseende från vårt. Danmark och Norge
            har bindande ga- rantier att erhålla hjälp och understöd utifrån
            om de utsättes för angrepp. De bygger sin trygghet på solidariska
            förpliktelser och solidariska garantier, på ett integrerat västförsvar.
            Denna pricipiella skillnad är utrikespolitiskt och strategiskt
            grundläg- gande. Den förändrar däremot inte på något bestämmande
            sätt den taktiska försvarsplanering, som måste göras för att skapa
            förutsättningarna för ett regionalt motstånd, som är så starkt,
            att det kan avvärja invasionsförsök över sjön, till lands och
            i luften samt främst i syfte att vinna den tid som behövs för
            att hjälp skall hinna anlända. Inom ramen för »vapenhjälpen&gt; tillföres
            Danmark och Norge nu vapen- bärare, som dels kan medföra konventionella
            laddningar, dels alternativt taktiska atomladdningar. Det gäller
            artilleriraketer, luftvärnsrobotar och flygplan. Det är självfallet
            inte fråga om utrustning för storstrategiskt bruk utan materiel
            av utpräglat defensiv typ. Fördelarna härav är uppenbara. Personal
            kan utbildas och övningar bedrivas på samma sätt och under samma
            förutsättningar, som om ett tak- tiskt atomvapen disponerades
            — efter samma grunder som utbildnings- och träningsarbetet bedrivs
            hos den ende tänkbare motståndaren. Beredskapen för övergång i
            en kritisk situation till bruk av taktiska atomladdningar är hög.
            Försvaret kan planeras, så att högsta möjliga effekt av tillgängliga
            re- surser ernås. Vi måste vid våra bedömningar utgå från att
            vapenbärare för taktiska atomladdningar redan finns i vårt lands
            omedelbara närhet. Vårt land varken kan eller bör göra anspråk
            på någon »vapenhjälp» i fredstid. Vad som för vår del kan ifrågakomma
            är inköp på vanliga kom- mersiella villkor, under precis samma
            förutsättningar, som vi redan köper försvarsmateriel från precis
            samma säljare. Redan pågående och planerade inköp är icke förenade
            med några politiska åtaganden från vår sida, vilka på något sätt
            eller av av någon kan anses stå i strid mot vår alliansfria ut-
            rikespolitiska huvudlinje. Samma utgångspunkter bör gälla för
            förhandling- ar i syfte att få till stånd leveranser av utrustning
            av den huvudtyp Dan- mark och Norge nu får. Det sortiment moderna
            vapenbärare, som redan befinner sig i seriepro- duktion eller
            snart kan beräknas komma dit, innehåller ej få varianter, vil-
            ka väl skulle lämpa sig för våra behov och väl låta sig inpassas
            i den sven- ska försvarsorganisationen med dess rent defensiva
            målsättning. Dit hör
          </p>
          <pb facs="riksdagen-motions-pdf/data/1959/mot_1959__fk__106/mot_1959__fk__106-002.pdf"/>
          <fw xml:id="i-N2YiomEYtixaMJBfX81Tjx">
            12 Motioner i Första kammaren, nr 106 år 1959
          </fw>
          <p xml:id="i-4iQsbTUArpcFGiwNEFee63">
            flygplan med utrustning, artilleriraketer och luftvärnsrobotar.
            Gemensamt för alla dessa vapenbärare är, att de uteslutande är
            avsedda för försvaret av eget territorium — militärt synnerligen
            användbara men ej konstruerade för strategiska vedergällningsaktioner
            att de alternativt kan användas både för vanliga laddningar och
            för taktiska atomladdningar, att kostnaderna för inköp av dem
            kan beräknas bli så begränsade att de kan rymmas inom försvarets
            kostnadsramar. För ett svenskt inköp talar de skäl som förmått
            våra grannländer att in- förliva dessa vapenbärare med sin försvarsorganisation
            men därutöver framför allt tre speciella svenska skäl. Eftersom
            vi saknar garantier för hjälp från de stora demokratierna måste
            vi så snabbt som möjligt övervinna det svaghetstillstånd avsaknaden
            av ett taktiskt atomvapen skapar för vårt försvar. Eftersom vi
            vet, att genomförandet av ett eventuellt principbeslut om anskaffandet
            av ett eget atomvapen tar tid att realisera, är det angeläget
            för oss att utnyttja mellantiden till de förberedelser, som kan
            göras för att ge snabbast möjliga innehåll åt beslutet. Eftersom
            vi själva har att betala helt ut vad vårt försvar kostar, är det
            speciellt betydelsefullt för oss att nå högsta möjliga försvarsekonomi.
            Ett beslut om inköp av de vapenbärare, varom nu är fråga, föregriper
            ej ett principbeslut om atomvapnet. Det ökar endast vår handlingsfrihet
            i be- slutets stund. Frågan om vilka vapenbärartyper, som bör
            inköpas, bör självfallet närma- re utredas av de militära myndigheterna,
            vilka också på sedvanligt sätt har att ta de behövliga internationella
            kontakterna. Vi åberopar det anförda och hemställer, att riksdagen
            måtte i skrivelse till Kungl. Maj:t under- stryka vikten av att
            vederbörande myndigheter beredes till- fälle att i sina beställningar
            utomlands inrymma även va- penbärare, som dels kan medföra konventionella
            laddningar, dels taktiska atomladdningar, men självfallet under
            förut- sättning att avslut härom kan göras utan andra villkor
            än sådana som redan godtagits vid inköp av försvarsmateriel i
            utlandet.
          </p>
          <p xml:id="i-KXsq5cEbRaggPbWkCpzWMB" type="date">
            Stockholm den 27 januari 1959
          </p>
          <p xml:id="i-CrtnDRtTC2aiQwTpuUmT3G">
            K. G. Ewerlöf Ebon Andersson Carl Eskilsson Ragn. Bergh Erik
            Hagberg E. Birke Axel Mannerskantz
          </p>
        </div>
      </div>
    </body>
  </text>
</TEI>
