<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01554">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr 33 med förslag till riktlinjer 
för och organisation av samhällets konsumentpolitik m. m.</title>
        <author>av fru Nordlander m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr 33 med förslag till riktlinjer 
för och organisation av samhällets konsumentpolitik m. m.</title>
          <idno type="rdwebb">FV021554</idno>
          <rs type="number">1554</rs>
          <ref type="dokument_url_text">http://data.riksdagen.se/dokument/FV021554/text</ref>
          <ref type="dokument_url_html">http://data.riksdagen.se/dokument/FV021554</ref>
          <ref type="dokumentstatus_url_xml">http://data.riksdagen.se/dokumentstatus/FV021554</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-ipmkmecEtBhFX95RnPetM</idno>
            <name>SUNE OLSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-944NMxmCZPscEyKXknH9c1" type="signed"/>
        <correspContext corresp="i-944NMxmCZPscEyKXknH9c1">
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-ipmkmecEtBhFX95RnPetM"/>
          <note type="signatory" corresp="i-BiXbgRR8YzdywCma6BzTez"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-5wPAQ1MDLRTsW1XngYcD46"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1554/mot_1972__1554-001.pdf"/>
      <fw xml:id="i-Db54H76sn4qBdJLLxQeD9m">
        Mot. 1972:1554 6
      </fw>
      <div xml:id="i-Aq275fkiiZLDntxWqyG5ep" type="motHeader">
        <div xml:id="i-NCd1n1zoj2qSyByo4bxfCy" type="motTitle"/>
        <div xml:id="i-7uiZTswvAqjTQBtrNXSFQK" type="motSubmissionInfo"/>
      </div>
      <div xml:id="i-RjmY8ofXksvUf9YLJmqgqv" type="motBody">
        <div xml:id="i-KEnacDUPd8ghSbfZJXxqt2">
          <p xml:id="i-Bab8iMqeL2fAxxWfDAvtDA">
            Nr 1554
          </p>
          <p xml:id="i-PdoSkX8NFvx2aA66Xo4kqi">
            av fru Nordlander m. fl. i anledning av Kungl. Maj:ts proposition
            nr 33 med förslag till riktlinjer för och organisation av samhällets
            konsumentpolitik m. m.
          </p>
          <p xml:id="i-Xv8BSs9DMWTT6PvvAuZPWg">
            De statliga utredningarna om den framtida konsumentpolitiken
            möttes av stora förväntningar. Dessa förbyttes i stark besvikelse.
            En ledamot av utredningen lämnade denna och gav uttryck åt sitt
            missnöje i bl. a. en tidningsartikel rubricerad: Konsumenternas
            påverkan på produ- centen kom bort. Artikelförfattaren (Jan Odhnoff
            i Arbetet den 29.8.1971) ger i artikeln bl.a. följande omdöme:
            ”Snickrandet på konsumentverket har blivit viktigare än att utforma
            en konsumentpolitik med ett reellt konsumentinflytande bakom producentpåverkan.”
            Den nu framlagda propositionen 1972:33 ger inte anledning till
            ändrat omdöme. Utgångspunkten för utformningen av en aktiv konsumentpolitik
            måste grundas på en bedömning av konsumenternas situation i kapitalismens
            samhälle. Den kapitalistiska produktionen vägleds inte av att
            tillfredsstäl- la folkets behov utan sker för profit. Växande
            klyfta mellan produktions- kapacitet och konsumtionskraft uttrycks
            i avsättningssvårigheter. Mer och mer skräp produceras och prackas
            på konsumenterna. En växande och påkostad reklam, inklusive skilda
            slag av jippon, och andra medel för marknadsföring drar allt större
            summor. Konsumenterna får svida för merkostnaderna liksom monopolens
            växande profitkrav. De liberala trossatserna om konsumenternas
            efterfrågan som styrmedel för produk- tionen har krossats. Produktion
            av slit-och-släng-varor ökar, och en påtaglig varuförsämring har
            ägt rum.
          </p>
          <p xml:id="i-RzicwYeGSxjEt55TufoZvd">
            Målinriktning
          </p>
          <p xml:id="i-Shm5jCDgp5ShTrxZSDv33j">
            I detta läge måste såsom riktpunkt för en aktiv konsumentpolitik
            ställas bl. a. följande uppgifter: 1. att åstadkomma bättre varusortiment
            och kvaliteter, 2. att bekämpa prisstegringarna respektive att
            uppnå prissänkningar. Målinriktningen för den statliga konsumentpolitiken
            och det föreslag- na konsumentverket måste när det gäller den
            förstnämnda uppgiften vara att nå fram till den största tänkbara
            konsumentpåverkan på producenter- na. En växelverkan måste åstadkommas
            mellan å ena sidan konsumenter- na och deras erfarenheter och
            synpunkter och, å andra sidan, konsument- verkets experter och
            fackinriktade anställda i fråga om att lämna ömsesidig information.
            En vidgad skyldighet för varudeklaration har nyligen efterlysts
            i riksdagen av en kommunistisk interpellant. Ett par barnskodon
            förevisades, vilka kostat 40 kronor men var obrukbara efter
          </p>
          <pb facs="riksdagen-motions-pdf/data/1972/mot_1972__1554/mot_1972__1554-002.pdf"/>
          <fw xml:id="i-UEjNVSj8Keq5xuKZFiB8N3">
            Mot. 1972:1554 7
          </fw>
          <p xml:id="i-UoYzBQi5vQEH8UQwGt17WH">
            endast ett par veckor. Årskostnaderna för en låglönefamilj, som
            i första hand är hänvisad till att köpa de nominellt prisbilligaste
            varorna, skulle i ett fall som detta uppgå till 480 kronor för
            att hålla ett barn med skor. Behovet av en vidgad skyldighet att
            varudeklarera utbudet av varor gäller också ett område som barn-
            och tonårskläder. Detta är ett synnerligen tungt utgiftskonto
            för familjer med barn särskilt i tonårsåldrarna. I propositionen
            meddelas att sakkunnig tillkallats för utredning av vissa frågor
            i detta sammanhang. Det föreslagna konsumentverket, som föreslås
            överta uppgifterna att vidareutveckla varudeklarationsverksamhe-
            ten, måste ges resurser att genomföra en stark utvidgning av denna
            verksamhet. Det anförda äger också tillämpning på livsmedelssortimenten.
            Bland annat är här angeläget att hålla ett vaksamt öga på alla
            slag av livsmedelskosmetika. Stränga restriktioner och totalförbud
            mot alla onödiga livsmedelstillsatser är nödvändiga. Här spelar
            informationen en viktig roll. Mycket arbete läggs i dag ner på
            att köpa hem mat, förvara, laga till och servera den, ett arbete
            som ökar i och med att de allt större butiksenheterna förlänger
            vägen till butiken och ökar besväret med hemtransporter. Samhället
            har uppmanat till prismedvetenhet hos hus- hållsinköparna. Genom
            varudeklarationer och testning av en del livsmedel har man menat
            att hushållen fått hjälp med att skilja mellan olika fabrikat.
            Ingenting har gjorts exempelvis för sammanställandet av matprogram
            för en individ eller för familjen så att närings-, pris- och smakmässiga
            krav tillgodoses. Viktigt är också för hushållen att kunna överblicka
            förutsättningarna för en rationalisering av arbetet med inköp,
            transport och lagring av lisvmedel. Alltså bör man främst studera
            hur näringstillförseln bör vara för att människan skall må bra
            och fungera i samhället och utifrån detta organisera hjälpaktiviteterna.
            De väsentliga uppgifterna för konsumentpolitiken är inte enbart
            att hjälpa människor att klara detaljer vid enstaka köp utan mera
            att ge hjälp när de stora övergripande besluten skall fattas.
            Utredningen talar om fysiskt, psykiskt och socialt välbefinnande
            som målet för de åtgärder som bör vidtagas. Det är här som behovet
            av forskning kommer in. Viss form av hushållsekonomisk forskning
            har förekommit, bl.a. av Hemmens forskningsinstitut, Byggforskningsinstitutet
            och Svenska slöjdföreningen, men detta har gällt enstaka varusortiment,
            då man haft ambitionen att förmå företagen att tillrättalägga
            produkterna efter hushållens behov. Men en sammanhållen syn på
            hela problematiken har saknats. Konsu- mentutredningen betecknar
            de försök som gjorts som en öken av smalspåriga varutestningar.
            Det är forskningen som måste ligga till grund för verksamheten
            och målsättningen; därför är det viktigt att den får resurser
            så att den kan få den breda bas som är nödvändig för uppbyggnaden
            av det nya konsumentverket. Departementschefen uppskattar medelsbehovet
            till 600 000 kr. Vi tror att detta är otillräckligt men menar
            att detta inte får bli ett fixt belopp utan att det kan höjas
            i takt med behovet så att
          </p>
          <pb facs="riksdagen-motions-pdf/data/1972/mot_1972__1554/mot_1972__1554-003.pdf"/>
          <fw xml:id="i-MFEp5bVYsmYFUhs2TWjZmj">
            Mot. 1972:1554 8
          </fw>
          <p xml:id="i-4JcQnxCDop9urkyJDbTYti">
            forskningsavdelningen blir effektiv såväl för forskning och undervisning
            som för att resultaten av forskningen delges konsumenterna.
          </p>
          <p xml:id="i-DQzAHP7EUozvhVUE4ZqnwH">
            Producentpåverkan
          </p>
          <p xml:id="i-V9dpfMRNWwRK6VGwQrSJ48">
            Nästa fråga är ”producentpåverkan” — denna term kan stå som en
            samlad benämning på konsumentpolitiska åtgärder riktade till företag
            och myndigheter i avsikt att direkt påverka dem i utformningen
            av handlingsprogram, så att enskilda människors och hushålls grundläggande
            problem blir lättare att lösa. Så skrevs det i konsumentutredningens
            lägesrapport och därmed angavs en inriktning för konsumentpolitiken
            som bygger på en opinion och som riktar sig med krav till producenterna.
            Konsumenten i framtiden skulle inte bara vara en passiv mottagare
            för information utan genom det kommande konsumentverket få möjlighet
            att direkt påverka producenterna för att förbättra sin egen situation.
            Konsumenten måste få makt att hävda sina intressen gentemot producen-
            ten. Men av propositionens förslag framgår inte samma tolkning.
            Visserli- gen sägs att konsumenterna i dag ställs inför ett mycket
            stort utbud av varor och tjänster. Detta består av hundratusentals
            olika produkter och produktvarianter. Detta utbud förändras mycket
            snabbt. Nya eller i olika avseenden ändrade produkter introduceras
            ständigt på marknaden, samtidigt som gamla försvinner. De nya
            produkterna kännetecknas ofta av en ökad förädlingsgrad, vilket
            betyder att alltmer av hushållens arbete övertas av industriell
            eller liknande verksamhet. Det är profit som är första orsaken
            till utbudet av nya produkter. Den valfrihet och effektivitet
            för konsumenterna som propositionen talar om finns inte. Behovet
            av en aktiv konsumentpolitik gäller främst de konsumenter som
            låginkomstutredningen visat på: människor som är ekonomiskt, socialt
            och utbildningsmässigt svaga. Hit hör även sådana grupper som
            invandrare och handikappade. Konsumentpolitiken måste därför i
            högre grad inriktas på att tillvarata dessa svaga gruppers intressen.
            Men för att uppnå detta fordras enligt vår mening styrmedel för
            att påverka producentutbudet. Denna mening hävdas av remissinstanser
            som LO, TCO och KF, som föreslår att producentpåverkan bör ske
            i samma former som används när samhället ingriper enligt konkurrensbegräns-
            ningslagen.
          </p>
          <p xml:id="i-NpxXLCkX8zcPgvTMekNHek">
            Angående prissättning på varor
          </p>
          <p xml:id="i-EgP2AuMCciZpXnTkcggRk9">
            En central fråga är vilka insatser som kan göras för att hålla
            priserna nere. Frågan kommer in i bilden i samband med kvalitetskontroll
            och varudeklaration och kan inte skiljas bort från frågeställningarna
            i en aktiv konsumentpolitik. Likväl hävdar utredningen — liksom
            propositionen — att statens pris- och kartellnämnd bör bibehållas
            i sin fristående form. Några remissinstanser hävdar dock att ”åtminstone
            delar av den verksamhet som bedrivs vid SPK bör ingå i konsumentverket”.
            Departe-
          </p>
          <pb facs="riksdagen-motions-pdf/data/1972/mot_1972__1554/mot_1972__1554-004.pdf"/>
          <fw xml:id="i-QwLxBHN9XEZAT86y8WcQ3r">
            Mot. 1972:1554 9
          </fw>
          <p xml:id="i-VAP1ECKzkEkV4RT1HpvBvB">
            mentschefen anför att SPK:s uppgifter är av sådan art att verksamheten
            inte naturligen kan inordnas i ett konsumentverk — men tillägger:
            ”Huruvida någon del av nämndens verksamhet bör inordnas i verket
            får prövas i annat sammanhang.” Verksamheten inom SPK är praktiskt
            taget uteslutande inriktad på en registrering av prisutvecklingen.
            Även om detta är av intresse, måste ett mera aktivt agerande i
            syfte att tillgodose konsumentintresset av rimliga priser skjutas
            i förgrunden. Det är därför enligt vår mening en grundläggande
            brist att detta problemkomplex helt skjutits åt sidan. Sammanfattningsvis
            hävdas i propositionen: SPK bör vara fristående, kan inte inordnas
            i ett konsumentverk, om någon del av SPK bör inordnas i konsumentverket
            ”får prövas i annat sammanhang”. Vi är för vår del av helt motsatt
            uppfattning — det handlar här om en fråga som måste ges stor prioritet.
            Frågan om någon del av SPK bör inordnas i konsumentver- ket eller
            om formerna för en samverkan med SPK i syfte att säkerställa ett
            aktivt agerande för tillvaratagande av konsumentintresset på prisområ-
            det måste skyndsamt klarläggas.
          </p>
          <p xml:id="i-Y2A3Wjyd85drgnLppz9L4L">
            Lokal och regional förankring
          </p>
          <p xml:id="i-8g6VbWu4qMR8QKPsvbMCjL">
            Utredningen förordar att frivilliga kommunala konsumentnämnder
            inrättas. Propositionen vänder sig häremot och förordar att det
            statliga stödet till försöksverksamheten med lokala konsumentkommittéer
            bör upphöra. Den bedrivna försöksverksamheten med lokala konsumentkom-
            mittéer har många positiva sidor och understryker betydelsen av
            en lokal förankring av konsumentpolitiken. De under det första
            året inkomna 250 ärendena ökade tredje året till I 350, medan
            det under fjärde verksam- hetsårets sex månader inkom inte mindre
            än 1 700 ärenden. Arbetet inom de lokala konsumentkommittéerna
            blev således en stor framgång. Allt fler orter i landet har också
            anmält sitt intresse att få starta konsumentkommittéer. Den lokala
            konsumentverksamheten behövs som problemuppfångare och för att
            hjälpa i de enskilda fallen. Här når man också i större utsträckning
            de konsumenter som bäst behöver hjälp, låginkomsttagare, konsumenter
            med lång arbetstid, dålig utbildning och barnfamiljer och andra
            som inte har resurser att lägga ner någon större tid på att företräda
            sina intressen som konsumenter. När det emellertid gäller formerna
            för den lokalt förankrade verksam- heten hävdas det i propositionen
            att de bör ses som en uppgift för offentliga organ. Organisationen
            av en sådan verksamhet bör kommuner- na själva avgöra, och propositionen
            lämnar flera uppslag. Det finns dock anledning att misstänka att
            i praktiken ett statiskt och traditionsbundet förfarande kommer
            att tillämpas. Följden kan bli att det lokala konsumentorganet
            blir tillsatt med mönster från tillsättandet av nämnder och styrelser
            inom kommunerna, dvs. får en sammansättning motsvarande partiernas
            styrka, att rekryteringen sker inom kretsen av etablerade kommunalpolitiskt
            verksamma personer. En medverkan från kommunernas sida bör ske
            för att på grundval av erfarenheterna från
          </p>
          <pb facs="riksdagen-motions-pdf/data/1972/mot_1972__1554/mot_1972__1554-005.pdf"/>
          <fw xml:id="i-P9TxDsgNDCgr6dzW8T2ozp">
            Mot. 1972:1554 10
          </fw>
          <p xml:id="i-8cEXC53ALsMd4mYp4tz3CY">
            försöksverksamheten med de lokala konsumentkommittéerna åstadkom-
            ma från de kommunala nämnderna i övrigt fristående organ. Rekryte-
            ringen till dessa bör ske av personer som är verksamma inom konsument-
            kooperationen och övriga folkrörelser, varigenom det lokala konsument-
            organet reellt sett blir ett offentligt organ — en till kommunens
            fullmäktige knuten nämnd. Instruktioner för verksamheten bör utarbetas
            av konsumentverket, och riksdagen bör i princip uttala sig för
            ett statligt stöd åt denna verksamhet, varom förslag snarast bör
            föreläggas riksdagen för beslut. En lösning är att medel ställs
            till konsumentverkets förfogande med möjlighet för kommuner, som
            praktiskt medverkar att få i gång en lokal konsumentverksamhet,
            att ansöka om bidrag härför. En verksamhet som metodiskt byggs
            upp efter dessa linjer kommer i praktiken att få större betydelse
            än om den följder de lösliga rekommendationer som propositionen
            lämnar.
          </p>
          <p xml:id="i-GSv2kfAVy9jt1eGMiypncP">
            Hemställan
          </p>
          <p xml:id="i-Fspnyzfkv2ESWR2X9FrqhN">
            Med stöd av det anförda föreslås att riksdagen i anledning av
            Kungl. Maj:ts proposition 1972:33 måtte uttala 1. att det kommande
            konsumentverket ges en klar juridisk kompetens till aktiv konsumentpåverkan
            genom rätt att ingripa i styrningen av företagens produktplanering,
            2. att verksamheten, i syfte att vidga tillämpningen av varu-
            deklaration, ges stor prioritet inom konsumentverket och vid dess
            organisatoriska uppbyggnad, 3. att frågan om formerna för samordning
            av verksamheten inom statens pris- och kartellnämnd (SPK), eventuellt
            genom att viss del av nämndens verksamhet inordnas i konsument-
            verket i syfte att aktivt hävda konsumentintressena på prisområdet,
            med förtur upptas till prövning inom rege- ringen, 4. att den
            lokala förankringen av konsumentverket bygges ut på grundval av
            erfarenheterna av försöksverksamheten med de lokala konsumentkommittéerna
            och enligt riktlinjer, som utarbetas genom konsumentverkets försorg,
            5. att kommunerna anmodas att lämna sin medverkan för att åstadkomma
            lokala, fristående konsumentkommittéer samt att frågan om omfattningen
            av och formerna för erhållandet
          </p>
          <pb facs="riksdagen-motions-pdf/data/1972/mot_1972__1554/mot_1972__1554-006.pdf"/>
          <fw xml:id="i-3JMWeiDCt5ekWZhE8Qzptd">
            Mot. 1972:1554
          </fw>
          <p xml:id="i-S81Q5Hzu4HBEY8hF8X4MSP">
            11
          </p>
          <p xml:id="i-KsHWvwPbyCzkJ8TwV8jU7L">
            av statligt stöd för denna verksamhet upptas till skyndsam
          </p>
          <p xml:id="i-Jn95W8D4vEtXKZcx2aTpfG">
            prövning av regeringen.
          </p>
          <p xml:id="i-PrHEocqptAC5QREE1sg9ey">
            Stockholm den 4 april 1972
          </p>
          <p xml:id="i-MobooNKWcA5eRsTK66bdAi">
            KARIN NORDLANDER (vpk) C.-H. HERMANSSON (vpk)
          </p>
          <p xml:id="i-WKE7qf5KYtBF3gMQMykgy9">
            SUNE OLSSON (vpk) i Stockholm
          </p>
          <p xml:id="i-4mKazNc8F3eeMbnZHDNQ4c">
            PER ISRAELSSON (vpk)
          </p>
          <p xml:id="i-E6q62iLTED36woTHQLjQCu">
            EIVOR MARKLUND (vpk)
          </p>
          <p xml:id="i-X3wVG7B51SdWP9CtXk5q6e">
            LARS WERNER (vpk) i Tyresö
          </p>
        </div>
      </div>
    </body>
  </text>
</TEI>
