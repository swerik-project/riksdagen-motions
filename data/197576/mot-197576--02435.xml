<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--02435">
  <teiHeader>
    <fileDesc>
      <titleStmt>
        <title>med anledning av propositionen 1975/76:155 om vissa körkortsfrågor</title>
        <author>av herr Olsson i Sundsvall</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975/76:155 om vissa körkortsfrågor</title>
          <idno type="rdwebb">FZ022435</idno>
          <rs type="number">2435</rs>
          <ref type="dokument_url_text">http://data.riksdagen.se/dokument/FZ022435/text</ref>
          <ref type="dokument_url_html">http://data.riksdagen.se/dokument/FZ022435</ref>
          <ref type="dokumentstatus_url_xml">http://data.riksdagen.se/dokumentstatus/FZ022435</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TLs8xz7ZDxAEUZfAEpTgw7" type="signed"/>
        <correspContext corresp="i-TLs8xz7ZDxAEUZfAEpTgw7">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__2435/mot_197576__2435-001.pdf"/>
      <fw xml:id="i-XHxGMxJojhPsohmyBP9nrb">
        Motion 1975/76:2435
      </fw>
      <div xml:id="i-UK1ybukFaSXihxGbrzFmdQ" type="motHeader">
        <div xml:id="i-7BVmeDrMDxYAJr8y1pUW33" type="motTitle"/>
        <div xml:id="i-XeuavPD9iHKKHWvYpq5oFM" type="motSubmissionInfo"/>
      </div>
      <div xml:id="i-KcNPEkf95D9Jh8tXZ2EcsM" type="motBody">
        <div xml:id="i-CS2yFRPDUMdrcqMqJDMXAr">
          <p xml:id="i-GavgzDd7twoHyQv75cJU4Z">
            av herr Olsson i Sundsvall
          </p>
          <p xml:id="i-6Ph7VQkFV98asJZUC3dzDV">
            med anledning av propositionen 1975/76:155 om vissa körkorts-
            frågor
          </p>
          <p xml:id="i-U63MgdfoshvN7qAWxg7tXH">
            Indragning av körkort är en mycket allvarlig sak för den enskilde.
            För många är innehav av körkort en förutsättning såväl för uppehållande
            av yrke som för att på rimlig tid kunna färdas mellan bostad och
            arbetsplats. Det är därför av synnerligen stor betydelse att körkortsfrågor
            handläggs på ett sätt som ger största möjliga rättstrygghet för
            den enskilde. Spörsmålet om huruvida körkortsfrågor skall handläggas
            av allmän dom- stol eller av administrativa myndigheter och förvaltningsdomstolar
            har dis- kuterats under lång tid. Departementschefen tar i propositionen
            1975/76:155 ställning för att den nuvarande ordningen i huvudsak
            skall bibehållas, enligt vilken beslut om erhållande av körkort
            meddelas av länsstyrelse med rätt för sökanden att i avslagsfallen
            klaga till förvaltningsdomstol (kammarrätt och regeringsrätt)
            och i beslut beträffande körkortsingripande (varning eller återkallelse
            av körkort) behandlas av förvaltningsdomstolar, i första instans
            länsrätt med klagorätt till kammarrätt och regeringsrätt. Som
            skäl anförs bl.a. att det numera inte kan anses vara någon skillnad
            i rättssäkerhets- hänseende på de allmänna domstolarna och förvaltningsdomstolarna
            (s. 122). Det är emellertid inte fullt så klart som departementschefen
            vill mena, att processen vid allmän domstol i brottmål och förfarandet
            hos länsrätt i körkortsmål kan värderas helt lika. Det föreligger
            åtskilliga viktiga olikheter som kräver åtgärder, om man skall
            följa departementschefens linje vid valet mellan allmän domstol
            och förvaltningsdomstol. Då det finns övervägande skäl att låta
            körkortsärendena kvarligga hos förvaltningsmyndigheterna och inom
            förvaltningsrättskipningen, kan man inte gå förbi de brister som
            nu- varande ordning företer med så lätt hand som departementschefen
            gör. Till att börja med är det en avsevärd brist att ett tvåpartssystem
            inte tillämpas i mål om förlust av körkort. Det går inte att nå
            upp till den grad av rättssäkerhet som medborgarna kan göra anspråk
            på då det gäller för dem så viktiga frågor som förlust av körkort
            om inte ett tvåpartssystem tillämpas. Den enskilde körkortsinnehavaren
            bör i målet ha mot sig ett allmänt ombud. Som det nu är blir förvaltningsdomstolen
            nödsakad att på en gång, så att säga, föra det allmännas talan
            och vara den opartiska domarinstansen, som på ett objektivt sätt
            skall skilja mellan den enskildes och det allmännas intressen.
            Svårigheterna uppstår redan från början i återkallelsemålen, då
            det i prak- tiken ofta är samma personer som anhängiggör återkallelseärendet
            hos länsrätten och som sedan medverkar vid dömandet. Det är nämligen
          </p>
          <pb facs="riksdagen-motions-pdf/data/197576/mot_197576__2435/mot_197576__2435-002.pdf"/>
          <fw xml:id="i-7U45QJoyZwGcFASrKpsbwM">
            Mot. 1975/76:2435 12
          </fw>
          <p xml:id="i-3EpBYrdnfTHmQf3dJJbi88">
            länsstyrelsen som plockar ut vilka mål om körkortsindragningar
            som skall komma upp inför länsrätten. Då också länsrätten är integrerad
            i länsstyrelsen blir det ofta samma människor som i länsstyrelsens
            namn tar fram de ärenden som länsrätten skall bedöma och som sedan
            fungerar i länsrätten i en eller annan form. Båda funktionerna
            är nämligen förlagda till samma avdelning inom länsstyrelsen.
            Hittills framförda krav om att bryta ut länsrätterna från länsstyrelserna
            och göra dem till verkligt självständiga domstolar i stället för
            till delar av länsstyrelsen har inte gett resultat. Ett allmänt
            ombud måste därför införas i länsrätter i körkortsmål. Han skall
            där väcka talan om indragning av körkort i de fall han anser en
            sådan påföljd böra förekomma resp. yrka varning, när han anser
            denna påföljd vara tillräcklig. Han bör sedan ha klagorätt och
            kunna medverka till att en enhetlig rättstillämpning upprätthålls
            på detta viktiga område. Riksdagen bör uttala sig för att ett
            allmänt ombud snarast inrättas i körkortsmål. Den utredning som
            departementschefen omnämner (s. 124) bör påskyndas så att processen
            i länsrätter och högre förvaltningsdomstolar i körkortsmål sna-
            rast får en karaktär av tvåpartssystem, som gör det möjligt för
            domstolen att helt koncentrera sig på dömandet. Departementschefen
            betonar på många ställen angelägenheten av att de beslutande instanserna
            inskaffar ett fylligt material om körkortssökanden eller om den
            vars körkort är i fara att dras in. Jag vill gärna instämma i
            hans ord att i körkortsärende den beslutande myndigheten eller
            domstolen skall göra en totalbedömning av vederbörandes person
            och dennes lämplighet för innehav av körkort. På många håll har
            länsrätterna inte tillräckliga re- surser att lägga ned på körkortsmålen
            för att kunna leva upp till detta krav. Det fordras både tid och
            arbete att först införskaffa det material som de- partementschefen
            anser bör föreligga i körkortsmål och att sedan bearbeta det.
            Enbart den omständigheten att det sitter med nämndemän i länsrätterna
            kan inte väga upp de brister i fråga om allmänna resurser som
            tyvärr utmärker länsrätterna på många håll. Departementschefens
            förslag till körkortsreform fordrar i själva verket en upprustning
            och förstärkning av länsrätterna så att dessa får möjlighet att
            göra de utredningar som är en förutsättning för att reformen skall
            få den effekt som eftersträvas. Med hänvisning till det anförda
            hemställs att riksdagen i samband med behandlingen av propositionen
            1975/76:155 uttalar sig för införande av allmänt ombud i kör-
            kortsmål och för en förstärkning av länsrätternas utrednings-
            resurser.
          </p>
          <p xml:id="i-RqXUn88V1gfP7Pt9t8xMKu">
            Stockholm den 22 april 1976
          </p>
          <p xml:id="i-GW5owWGticJ14oEmBG1GiT">
            MARTIN OLSSON (c) i Sundsvall
          </p>
        </div>
      </div>
    </body>
  </text>
</TEI>
