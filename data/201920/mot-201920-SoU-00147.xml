<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-00147">
  <teiHeader>
    <fileDesc>
      <titleStmt>
        <title>med anledning av prop. 2018/19:145 Personlig assistans för hjälp med andning</title>
        <author corresp="i-Fnk9Zpnk5sS5WYPNBLTPx3">av Pia Steensland m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:147 av Pia Steensland m.fl. (KD)</title>
          <idno type="rdwebb">H702147</idno>
          <rs type="number">147</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H702147/text</ref>
          <ref type="dokument_url_html">http://data.riksdagen.se/dokument/H702147</ref>
          <ref type="dokumentstatus_url_xml">http://data.riksdagen.se/dokumentstatus/H702147</ref>
          <ref type="docx">http://data.riksdagen.se/fil/AA723985-60EC-4170-9FD2-E68380CB233E</ref>
          <ref type="pdf">http://data.riksdagen.se/fil/232BC483-9DA0-4E0F-B54A-8BBE572A5AF9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LoAxFkziPypgtpK4Zc7Ah7" type="basedOn"/>
        <correspContext corresp="i-LoAxFkziPypgtpK4Zc7Ah7">
          <ref>Proposition 2018/19:145</ref>
        </correspContext>
        <correspAction xml:id="i-AvEFGHSzyik595pA3FZipK" type="signed"/>
        <correspContext corresp="i-AvEFGHSzyik595pA3FZipK">
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-HjPigHCUUbP6JJ2YrjUvgj"/>
          <note type="signatory" corresp="i-JLXuQC8Bjt8suyRFj6kC3h"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-4HVudR2pe2LwME8N226Gr3" type="submitted">
          <date when="2019-09-23"/>
          <time when="17:32:29"/>
        </correspAction>
        <correspAction xml:id="i-RXs3PsbPMVfeSWD4FceSKQ" type="reviewed">
          <date when="2019-09-25"/>
          <time when="17:00:17"/>
        </correspAction>
        <correspAction xml:id="i-6YyhvhLeQR8PjEGNaAQwgS" type="dismissed">
          <date when="2019-09-26"/>
        </correspAction>
        <correspAction xml:id="i-VYXxdLfHRYZ4ZBoZv7ZpzT" type="referred">
          <date when="2019-09-27"/>
        </correspAction>
        <correspAction xml:id="i-FsufE7XvwZP5aX1toFRV49" type="assigned">
          <date when="2019-10-16"/>
          <time when="16:16:39"/>
        </correspAction>
        <correspContext corresp="i-FsufE7XvwZP5aX1toFRV49">
          <ref type="assignedTo">Socialutskottet</ref>
        </correspContext>
        <correspAction xml:id="i-HjgJ2379GQcbUvD9NP7rW4" type="behandlas_i"/>
        <correspContext corresp="i-HjgJ2379GQcbUvD9NP7rW4">
          <ref type="uppgift">2019/20:SoU3</ref>
          <ref type="ref_dok_id">H701SoU3</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU3</ref>
          <ref type="ref_dok_titel">Personlig assistans för hjälp med andning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:147 av Pia Steensland m.fl. (KD)
          med anledning av prop. 2018/19:145 Personlig assistans för hjälp
          med andning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-M8BQCtGiKsdDzcTPuFN367">
            Förslag till riksdagsbeslut
          </head>
          <list>
            <item xml:id="i-LEnFeebyB6QxkbtP65q7C3" sortKey="Yrkande 1">
              Riksdagen ställer sig bakom det som anförs i motionen om att
              samtliga grundläggande behov ska inkluderas i den av regeringen
              aviserade beredningen om ett lagförslag som ska säkerställa att
              all den tid som tillgodoser behovet andning eller sondmatning
              ska ge rätt till personlig assistans för grundläggande behov,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-8F4JSAUm6RKX77LAv97tVt" type="h1">
            Rätten till assistans i enlighet med intentionen i LSS urholkas
          </head>
          <p xml:id="i-3k6CTH3yv1ESSAVm8vGmtX">
            Intentionen med lagen om stöd och service för vissa funktionshindrade
            (LSS) är att ge personer med funktionsnedsättning förutsättningar
            att leva ett liv som andra. Från till­komsten av frihetsreformen
            LSS 1994, ökade antalet personer som beviljats assistans­ersättning
            stadigt fram till 2009. Mellan 2009 och 2015 var antalet assistansmottagare
            relativt stabilt med omkring 16 000 mottagare årligen, men från
            2016 har antalet minskat. År 2018 var antalet personer med statlig
            assistansersättning ca 14 500 personer
            <ref target="i-WGjPKwcnt74dAT7q5bVoUK">
              [1]
            </ref>
          </p>
          <p xml:id="i-3sjorR7Dd55q4gmvyxeJgv">
            Trendbrottet i utveckling av antalet assistansberättigade skedde
            efter finansminister Magdalena Anderssons (S) uttalande i media
            i oktober 2015 om att det krävdes besparingar inom assistansen
            för att klara flyktingkrisen. Strax därefter kom S/MP-regeringens
            regleringsbrev till Försäkringskassan med uppmaningen att bryta
            utvecklingen av antalet timmar inom assistansersättningen. Konsekvenserna
            av S/MP-regeringens direktiv till Försäkringskassan har varit
            förödande.
          </p>
          <p xml:id="i-EZkswEucbCzrrn8cfLqAWe">
            Försäkringskassan började efter regeringens regleringsbrev tolka
            gamla domar från Högsta förvaltningsdomstolen (HFD) mycket mer
            restriktivt än tidigare. Rättspraxis har bl.a. förskjutits så
            att endast den del av det grundläggande behovet som anses vara
            av mycket personlig eller integritetskränkande karaktär anses
            vara assistansgrundande. Rapporter från bl.a. Socialstyrelsen
            visade redan 2017 att personer med omfattande funktionsnedsättning
            inte får det stöd de behöver och har rätt till enligt LSS. Det
            är ovärdigt ett välfärdsland som Sverige.
          </p>
          <p xml:id="i-AkkosBGjUqYv4oBiWkjRYc">
            Vi kristdemokrater ser också med stor oro på Socialstyrelsens
            lägesrapport 2019, Insatser och stöd till personer med funktionsnedsättning,
            som visar att barn som förlorat kommunal och statlig personlig
            assistans i allt större utsträckning hamnar på barn­boende (tidigare
            kallat institution). Rapporten visar att 2017 var det 40 barn
            som för första gången (s.k. nybeviljande) fick beslut om en plats
            på en institution som dessförinnan hade förlorat sin assistans.
            Året före var det 15 barn. Att mista sin assistans och tvingas
            till barnboende är en oacceptabel utveckling.
          </p>
          <p xml:id="i-KAjBPwEoU2FwBgKQjF6SPx">
            Vi anser att de nedskärningar som initierades av S/MP-regeringens
            regleringsbrev till Försäkringskassan 2016 bryter mot intentionen
            med LSS, men även mot FN:s konvention om rättigheter för personer
            med funktionsnedsättning som Sverige har skrivit under och förbundit
            sig att följa. Vi kristdemokrater hävdar med bestämdhet att det
            är ytterst angeläget att vidta åtgärder för att möjliggöra för
            barn med funktions­nedsättning att bo hemma tillsammans med sin
            familj även vid stora behov av hjälp och tillsyn. Men även att
            vidta åtgärder för att i grunden återupprätta intentionen med
            LSS – återställa rättigheten för personer med funktionsnedsättning
            att leva ett självständigt liv på sina villkor och därmed kunna
            vara en fullvärdig medborgare i samhället.
          </p>
          <head xml:id="i-MzdtzJGAEJqyWUxpyU3tTa" type="h1">
            Tillkännagivandet med anledning av KD/M-budgeten krävde att andning
            och sondmatning ska anses vara grundläggande behov
          </head>
          <p xml:id="i-CinTMMxtJVWy53ykThY6TV">
            När KD/M-budgeten fick stöd i riksdagen i december 2018 togs
            ett första viktigt steg till att återupprätta intentionen med
            LSS genom att tillkännage det självklara – att regeringen skyndsamt
            skulle återkomma med lagförslag så att andning och sondmatning
            ska vara grundläggande behov (bet. 2018/19:SoU1 punkt 1 c, rskr.
            2018/19:111). Det avsattes även pengar i KD/M-budgeten för att
            säkerställa stöd till de personer som skulle få rätt till assistans
            efter att lagändringen trätt i kraft.
          </p>
          <p xml:id="i-CTSrYw8HZATdcrbHRk7YsG">
            Den aktuella propositionen Personlig assistans för hjälp med
            andning (2018/19:145), som bygger på en överenskommelse mellan
            regeringen, Centerpartiet och Liberalerna, tillgodoser endast
            delvis tillkännagivandet från KD/M-budgeten. Det är välkommet
            att andning genom den aktuella föreslagna lagändringen kommer
            att anses vara grund­läggande behov, även om det är beklagligt
            att det har tagit längre tid än beräknat att ta fram propositionen.
            Lagändringen föreslås träda i kraft den 1 november 2019 i stället
            för den 1 juli som först aviserat. Det är därtill anmärkningsvärt
            att S/MP-regeringen och dess samarbetspartier C och L ännu inte
            lyckats framställa ett lagförslag som kommer att säkerställa rätten
            till assistans vid sondmatning.
          </p>
          <p xml:id="i-TtZG4sopCVPKH1gdSE6zJq">
            Bristerna i lagförslaget angående sondmatning som presenterades
            i promemorian Behov av hjälp med andning och sondmatning (S2019/00767/FST
            ) var kända redan samma dag som förslaget presenterades. Risken
            att lagförslaget skulle permanenta rådande rättspraxis där det
            bara är den tid som det tar att koppla på och av sonden – inte
            den tid det tar att föra in näringen i kroppen – som skulle bedömas
            vara grundläggande behov påtalades omgående av oss kristdemokrater,
            men framför allt av flertalet jurister inom funktionshinderrörelsen.
            Kritiken bekräftades av remissinstanser och Lagrådet.
          </p>
          <p xml:id="i-4bM4ReGktCDKV4ayoT5Rj5">
            Av den aktuella propositionen framgår att regeringen anser att
            det saknas skäl att föra in sondmatning som ett separat grundläggande
            behov i LSS med hänvisning till att HFD-domen från 2018 likställer
            sondmatning med intag av en måltid, som är ett grundläggande behov
            enligt LSS. Vi instämmer med regeringens bedömning, samtidigt
            som det måste säkerställas att Försäkringskassan börjar bedöma
            att all tid det tar att tillgodogöra sig måltiden, oavsett hur
            näringen når kroppen, är assistansgrundande. Av propositionen
            framgår att regeringen avser att snarast bereda ett lagförslag
            som innebär att samtliga moment vid andningshjälp och sondmatning
            ska ge rätt till personlig assistans. Det är självklart bra att
            regeringen har kommit till insikt med de allvarliga bristerna
            i lagförslaget angående sondmatning, men samtidigt är vi kristdemokrater
            djupt kritiska till att regeringen och dess samarbetspartier Centerpartiet
            och Liberalerna inte lyckades presentera ett mer genomarbetat
            lagförslag från början. Med tanke på den kritikstorm som varit
            redan från samma dag som promemorian presenterades borde regeringen
            dessutom ha varit bättre förberedda när remissrundan väl var avslutad.
            Situationen är akut och det är personer med omfattande funktionsnedsättning
            som får betala ett högt pris för S/MP-regeringens senfärdighet
            och bristande hantering av ärendet.
          </p>
          <head xml:id="i-MVr2uNijWieqrrD1uAundZ" type="h1">
            Att införa särreglering i LSS av de olika grundläggande behoven
            medför risker
          </head>
          <p xml:id="i-LowQV5MJcmkyiZDHvmzXDQ">
            Det är bra att S/MP-regeringen har för avsikt att säkerställa
            att samtliga moment vid andningshjälp och sondmatning ska ge rätt
            till assistans. Samtidigt behöver påpekas att vi ser en risk med
            regeringens intention att bereda ett lagförslag som innebär att
            samtliga moment vid endast andningshjälp och sondmatning ska ge
            rätt till personlig assistans. I praktiken skulle det medföra
            att det i lagen införs en hierarkisk bedömning av de olika grundläggande
            behoven.
          </p>
          <p xml:id="i-P1szbJ3RqeFm9tzkZ3Gn8t">
            En möjlig konsekvens av att införa den av regeringen föreslagna
            särregleringen av ett grundläggande behov (andning) och ett delbehov
            (sondmatning) till det grundläggande behovet måltid är i vår mening
            att rådande rättspraxis för övriga grundläggande behov (personlig
            hygien, måltider, att klä av och på sig, att kommunicera med andra
            eller annan hjälp som förutsätter ingående kunskaper om den funktionshindrade)
            skulle permanentas. Det vore förödande.
          </p>
          <p xml:id="i-LCyuCEskog9ogL5tEwTHhq">
            Samtliga grundläggande behov är av livsnödvändig karaktär och
            bör inte värderas eller ställas mot varandra. Det är de facto
            så att rådande rättspraxis och nedbrytningen av de grundläggande
            behoven i vad som bedöms vara integritetsnära karaktär eller inte
            inte enbart har påverkat rätten till assistans vid andning och
            sondmatning utan även inskränkt rätten till assistans utifrån
            samtliga fem nuvarande grundläggande behov. Detta är något som
            även flera remissinstanser påpekade i sina svar i tidigare nämnd
            promemoria. Att Försäkringskassan efter S/MP-regeringens regleringsbrev
            för 2016 gör en striktare bedömning och uppdelning av de grundläggande
            behoven avseende vad som är integritetsnära karaktär eller inte
            har stora negativa konsekvenser för den enskilde. För att vara
            konkret innebär det exempelvis att det endast är den tid det tar
            att ta av och på kläderna närmast kroppen som räknas som grundläggande
            behov. Eller att endast den tid det tar att torka rumpan vid ett
            toalettbesök räknas, inte den tid som det faktiskt tar att utföra
            sitt behov på toaletten. Denna striktare tidsbedömning bedöms
            av flera funktionshindersorganisationer och jurister vara huvudanledningen
            till att rätten till assistansersättning urholkas och att allt
            fler personer förlorar rätten till assistans.
          </p>
          <head xml:id="i-LmbGMFWbdk1czXJdspV5oL" type="h1">
            Inga hinder för att inkludera samtliga grundläggande behov i
            regeringens aviserade beredning av lagförslag som innebär att
            samtliga moment vid andningshjälp och sondmatning ska ge rätt
            till personlig assistans
          </head>
          <p xml:id="i-8frPvjkuiRA2KkbKtAkhyL">
            Regeringen hävdar i den aktuella propositionen att det ligger
            utanför det aktuella lagstiftningsärendet att se över principen
            att behov av hjälp med grundläggande behov ska vara av integritetsnära
            karaktär för att ge rätt till personlig assistans. De hävdar vidare
            att det inte följer av riksdagens tillkännagivande att behov av
            hjälp med andning och sondmatning ska bedömas enligt andra principer
            än övriga grundläggande behov samt att det inte finns något beredningsunderlag
            för att i denna proposition lämna lagförslag i frågor som inte
            har behandlats i den remitterade promemorian. Det må så vara,
            men i den aktuella propositionen aviserar regeringen att de avser
            att snarast bereda ett nytt lagförslag som innebär att samtliga
            moment vid andningshjälp och sondmatning ska ge rätt till personlig
            assistans. Eftersom det är ett nytt lagförslag kommer det att
            genomgå en ny beredningsprocess inklusive remiss- och lagrådsförfarande.
            Vi krist­demokrater anser därmed att regeringen har all möjlighet
            att bredda beredningen av det nya lagförslaget så att det kommer
            att säkerställa att samtliga moment vid samtliga grundläggande
            behov (inte enbart andning och sondmatning) ska ge rätt till personlig
            assistans.
          </p>
          <p xml:id="i-5cAgM9j9SbyPQp7AW28QHZ">
            Situationen är akut. Människors liv och familjer trasas sönder
            när de inte får den assistans de behöver för att klara sin vardag.
            Att säkerställa att samtliga grundläggande behov ska anses vara
            av integritetsnära karaktär i sin helhet vore ett avgörande steg
            för att återupprätta intentionen med LSS. Att stödja Kristdemokraternas
            förslag om att utvidga regeringens aviserade lagförslag om att
            samtliga moment vid andningshjälp och sondmatning ska ge rätt
            till personlig assistans till att inkludera samtliga grundläggande
            behov vore avgörande för att säkerställa att Sverige följer FN:s
            konvention om rättigheter för personer med funktionsnedsättning.
          </p>
          <head xml:id="i-HN3vPTH97iq4sxBbov9zxh" type="h1">
            Personlig assistans – en social innovation som är kostnadseffektiv
            i det totala samhällsekonomiska perspektivet
          </head>
          <p xml:id="i-MWBAhDNyGQBDsf4jnaN1os">
            Regeringen motiverade de striktare direktiven i regleringsbrevet
            till Försäkringskassan 2016 med att antalet timmar inom reformen
            hade ökat kraftigt. Det finns flera logiska förklaringar till
            denna ökning. För det första medför intentionen med en rättighetslag
            som LSS en stor förändring av förutsättningarna jämfört med innan
            assistansreformen infördes. Före LSS-reformen var det ofta den
            kommunala budgetens utrymme, snarare än behovet hos den assistansberättigade,
            som styrde assistansens omfattning. Omfattningen av de insatser
            som utfördes av anhöriga före LSS, inte minst för barn med omfattande
            behov, underskattades i hög grad. Även befolkningsutvecklingen
            och utökningen av vilka som har rätt att ta del av personlig assistans
            har förändrats sedan införandet av LSS för 25 år sedan.
          </p>
          <p xml:id="i-4utgng6EfUfJGpkhggTPkc">
            Det är avgörande att se kostnaden för den personliga assistansen
            i det totala samhällsekonomiska perspektivet. Assistansen avlastar
            exempelvis anhöriga som i större omfattning kan förvärvsarbeta.
            Den anhöriges risk för sjukskrivning och psykisk ohälsa minskar
            också. Att den assistansberättigade själv i vissa fall kan förvärvsarbeta
            tack vare assistansen genererar skatteintäkter. Socialstyrelsen
            har efter en kartläggning av kostnadsutvecklingen konstaterat
            att ”personlig assistans är en insats som i mycket hög grad bidrar
            till att personer med svåra funktionsnedsättningar kan vara aktiva
            och delaktiga i samhällslivet samt själva bestämma över sitt liv.
            Många stödbehov tillgodoses av personlig assistans och insatsen
            är på många sätt kostnadseffektiv jämfört med andra insatser”.
          </p>
          <p xml:id="i-6Gj6Q4mfyiRhHLDewcgfP3">
            I dag har vi dessvärre en verklighet där personer med omfattande
            behov inte får personlig assistans och därmed förlorar det stöd
            de behöver och har rätt till enligt LSS. Livskvalitet hos personen
            med funktionsnedsättning och dennes anhöriga påverkas självklart
            negativt. Även hos syskon. Belastningen på anslaget för assistansersättningen
            i statsbudgeten minskar förvisso men samtidigt genereras kostnader
            i andra statsanslag och kommunerna får ta ett större kostnadsansvar.
          </p>
          <p xml:id="i-JGBLY7J5Roet8f3H86nhq1">
            I en nylig studie vid Linnéuniversitetet
            <ref target="i-EL5PGdLkUChGozUGTm5grN">
              [2]
            </ref>
          </p>
        </div>
        <div type="motSignatures">
          <list>
            <item xml:id="i-FKaSQUzC7qELhFUoiCMxPD" who="i-Fnk9Zpnk5sS5WYPNBLTPx3">
              Pia Steensland (KD)
            </item>
            <item xml:id="i-VEJfD7jkRKxDaSsuh3YBfE" who="i-NHqTsXnUVsZFg94vA6SKDr">
              Acko Ankarberg Johansson (KD)
            </item>
            <item xml:id="i-98zUuoXsFHCBBSKxqYUR6q" who="i-HjPigHCUUbP6JJ2YrjUvgj">
              Michael Anefur (KD)
            </item>
            <item xml:id="i-K9wK816JfWL4F3b2nyTEYq" who="i-JLXuQC8Bjt8suyRFj6kC3h">
              Gudrun Brunegård (KD)
            </item>
            <item xml:id="i-PMNMZ2Zxt8gAhmx5yMXVJj" who="i-9kL7gDrzsvgPervhw6VVyb">
              Hans Eklind (KD)
            </item>
            <item xml:id="i-XziWiqbYhvRDaz8coJ5tGE" who="i-KHxTD13x4T7QRobXtjMm4K">
              Roland Utbult (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-WGjPKwcnt74dAT7q5bVoUK">
              [1] Försäkringskassans årsredovisning 2018.
            </note>
            <note xml:id="i-EL5PGdLkUChGozUGTm5grN">
              [2] Berggren et al 2019, European Journal of Social Work. Strategier
              för besparingar i Försäkringskassans utredningar av ansökningar
              om personlig assistans – förändringar i svensk funktionshinderpolitik.
            </note>
          </noteGrp>
        </div>
      </div>
    </body>
  </text>
</TEI>
