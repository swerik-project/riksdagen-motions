<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01623">
  <teiHeader>
    <fileDesc>
      <titleStmt>
        <title>Sammansättningen av de etiska nämnderna för djurförsök, m. m.</title>
        <author>Jörn Svensson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sammansättningen av de etiska nämnderna för djurförsök, m. m.</title>
          <idno type="rdwebb">G6021623</idno>
          <rs type="number">1623</rs>
          <ref type="dokument_url_text">http://data.riksdagen.se/dokument/G6021623/text</ref>
          <ref type="dokument_url_html">http://data.riksdagen.se/dokument/G6021623</ref>
          <ref type="dokumentstatus_url_xml">http://data.riksdagen.se/dokumentstatus/G6021623</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UTsRh6SAz3iia7oAzTjwS3" type="signed"/>
        <correspContext corresp="i-UTsRh6SAz3iia7oAzTjwS3">
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1623/mot_198283__1623-001.pdf"/>
      <fw xml:id="i-3Q1Cs2GqdTqNrZSpitq4hV">
        Mot. 1982/83:1623 6
      </fw>
      <div xml:id="i-Ayf4fQ7c2KssyUHXH5HPi7" type="motHeader">
        <div xml:id="i-HzUfMAQ1NE6xiu6fDgqP5F" type="motTitle"/>
        <div xml:id="i-QLXcKEYAAwFv29xDNDvK37" type="motSubmissionInfo"/>
      </div>
      <div xml:id="i-YNTtrxGeyEnBQHGHoTnyGx" type="motBody">
        <div xml:id="i-8gtD8umvprvqUMGcTDb2cb">
          <p xml:id="i-QqsZYLiAMg6KEkq3Zwr57D">
            Motion
          </p>
          <p xml:id="i-W3hLMD3VmUqXuV2tgMQjCD">
            1982/83: 1623
          </p>
          <p xml:id="i-RhyUMgwRVZtn5zX5J7xPuB">
            Jörn Svensson Sammansättningen av de etiska nämnderna för djurförsök,
            m. m.
          </p>
          <p xml:id="i-HAaKzBDDChAsU6UCLE5i4T">
            I enlighet med riksdagsbeslut från 1978 behandlas frågor om experiment
            med djur av s.k. etiska nämnder, för vilka lantbruksstyrelsen
            utfärdar föreskrifter. Själva idén med nämnder har varit riktig.
            Den ansluter både till en allmän strävan till insyn i förvaltningen
            och till behovet av ett aktivare djurskydd. I riksdagsbeslutet
            ligger också ett indirekt erkännande av att alla försök med djur
            ställer etiska problem och har relevans till det mänskliga samhällets
            civilisatoriska värdeskala. Erfarenheter hittills av de etiska
            nämnderna är dock att de närmast får betecknas som ett fiasko.
            Förklaringen är också uppenbar: djurskyddsintres- set är underlägset
            intressen med materiella drivkrafter bakom sig — det djurforskande
            etablissemanget och de i försök inblandade affärsföretagen. Detta
            leder till missförhållanden, som kräver åtgärder.
          </p>
          <p xml:id="i-BMiBVuHYdn83ekjzvC5J7V">
            Nämnderna har praktiskt taget aldrig motsatt sig några av de
            försök de haft att ta ställning till. Detta är i sig själv — av
            rent statistiska skäl — en orimlighet. Ingenstans i myndighetssammanhang
            har en instans kunnat visa ett så ensidigt förhållningssätt. Detta
            avslöjar kontrollens ineffektivitet. Det är inte så, att nämndledamöterna
            varit alltigenom passiva. Men de som ställt krav har saknat möjlighet
            att få majoritetens gehör. Nämndernas sammansättning har en slagsida.
            Det märkliga förhållandet råder, att majoriteten av platserna
            besätts med personer, vilka för sitt levebröd är beroende av djurförsöksverksamhet.
            Också denna omständighet torde — dess bättre, får man tillägga
            — höra till sällsyntheterna i svensk förvaltningstradi- tion.
            Det är även i hög grad säreget, att i samma instans ha personer,
            vilka inom sitt anställningsområde är varandras över- resp. underordnade.
            Dylikt faller normalt under jävsbestämmelserna. Beträffande sammansättningen
            är det som att ha en arbetsdomstol med majoritet av arbetsgivare.
            Nämndernas sammansättning bör därför ändras, så att majoriteten
            utgörs av lekmän. Bland fackrepresentanterna bör dessutom finnas
            personer med mer allsidig kompetens — etologer, veterinärer eller
            personer med mer allmän kunskap om vetenskapsteoretiska sammanhang
            inom området. Representanterna för djurskyddsorganisationerna
            bör aldrig vara färre än representanterna för de med djurförsök
            arbetande.
          </p>
          <p xml:id="i-RgywzdfY3NXH17uXKU23fR">
            Ett annat egenartat förhållande noteras då det gäller nämndernas
            arbete. På framställning av läkemedelsindustrin (!) har lantbruksstyrelsen
            infört en särskild ordning (en tremannainstans) för att behandla
            nämnda industris ansökningar. Det påstådda motivet är affärssekretess.
          </p>
          <pb facs="riksdagen-motions-pdf/data/198283/mot_198283__1623/mot_198283__1623-002.pdf"/>
          <p xml:id="i-XzXEggzUVnYAXAYXXuK6o1">
            Förfarandet strider mot riksdagsbeslutet genom att införa en
            helt ny icke förutsedd ordning för handläggningen. Man får inte
            i förvaltning särbehandla vissa sökande jämfört med andra på detta
            sätt. Förfarandet strider mot grundlag och tryckfrihetsförordning,
            emedan enbart uppgifter av typ affärshemligheter får läggas under
            sekretess — dvs. inte ansökningsmaterialet i allmänhet. För uppgifter
            om affärsförhållanden, vilka omtalas i sekretess- lagen, har hela
            nämnden tystnadsplikt. Varje anledning saknas alltså att inrätta
            särskilda förfaranden för läkemedelsindustrins ansökningar. Det
            särskilda förfarandet måste sålunda här helt enkelt upphävas.
          </p>
          <p xml:id="i-UjFoVQguDLN1EL9GKB7bWf">
            Jag tar slutligen upp en tredje, mer allmän aspekt på frågan
            om djurförsök. Det hävdas från anhängarna till sådana försök,
            att försöken är mer eller mindre oundgängliga för att hindra att
            människor utsätts för påverkan från skadliga substanser. Gentemot
            ett sådant synsätt kan bl.a. två viktiga principiella invändningar
            riktas. För det första bygger synsättet på en allmänt generös
            inställning till massförekomst av sådana substanser i den mänskliga
            tillvaron. Det finns inga verkningsfulla restriktioner mot den
            ständiga ökningen av gifter och andra substanser. Det är en orimlig
            logik att mot den bakgrunden försvara djurförsöken. Frågan bör
            ställas så: Är den ständiga ökningen av substanserna relevant
            och är den inte i sig själv en fara för miljö och hälsa? Saken
            får sin belysning även genom det faktum att trots försök med djur,
            och trots annan prövning, en ökande mängd skadliga substanser
            cirkulerar i den dagliga tillvaron. Detta gäller inte minst läkemedel
            med biverkningar. De övergrepp mot djur som försöken innebär åstadkommer
            uppenbarligen inga verksamma resultat på den verklighet de påstås
            främja. Detta leder automatiskt över på en annan principiell fråga.
            Det saknas en allsidig vetenskaplig belysning av frågan huruvida
            djurs reaktioner över huvud taget är överförbara till parallella
            mänskliga förhållanden. Frågan har bedömts utifrån snäva fysiologiska
            parallelliteter mellan högre djur och människor. Detta är vetenskapsteoretiskt
            helt otillfredsställande. Endast en totalsyn, innefattande en
            mängd komplicerade genetiska och biokemiska bedömningar, kan besvara
            frågan huruvida djurförsök är relevanta. I brist på en dylik helhetssyn
            löper man risken av helt vilseledande resultat, vilkas verkningar
            för människor kan bli skadliga. Mot bakgrund av vad här anförts
            föreslås” 1. attriksdagen beslutar att hos regeringen hemställa
            om förslag till ändrad sammansättning av de djurförsöksetiska
            nämnder- na, 2. att riksdagen beslutar att hos regeringen begära
            en allsidig utredning genom oberoende experter rörande relevansen
            av djurförsöksresultat.
          </p>
          <p xml:id="i-2mER6H6MxXBCTVUMnCRQM9" type="date">
            Stockholm den 25 januari 1983
          </p>
          <div xml:id="i-B2sZQYQ8GQ8TNY4f3huKJy" type="signatureBlock">
            <p xml:id="i-TjLWgH7yWKZMnt8sBvkFWt" who="i-EQSJnvt3y9r5wULtNbkTNu" type="signature">
              JÖRN SVENSSON (vpk)
            </p>
            <p xml:id="i-6xt3FSwJGDyddmnUpiv4Gx" who="unknown" type="signature">
              " Se även motion 1982/83:1624
            </p>
          </div>
        </div>
      </div>
    </body>
  </text>
</TEI>
