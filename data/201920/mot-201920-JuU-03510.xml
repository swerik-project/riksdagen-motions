<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03510">
  <teiHeader>
    <fileDesc>
      <titleStmt>
        <title>med anledning av prop. 2019/20:109 Kamerabevakning i kollektivtrafik och apotek - ett enklare förfarande</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3510 av Linda Westerlund Snecker m.fl. (V)</title>
          <idno type="rdwebb">H7023510</idno>
          <rs type="number">3510</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023510/text</ref>
          <ref type="dokument_url_html">http://data.riksdagen.se/dokument/H7023510</ref>
          <ref type="dokumentstatus_url_xml">http://data.riksdagen.se/dokumentstatus/H7023510</ref>
          <ref type="docx">http://data.riksdagen.se/fil/22FFF045-0402-4DDB-874A-427B1F8610BF</ref>
          <ref type="pdf">http://data.riksdagen.se/fil/AD23EED6-C002-4AF9-A27E-33C9CA1434D1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-F77XRFdXvDjLgq3fqKQU2P"/>
        <correspContext corresp="i-F77XRFdXvDjLgq3fqKQU2P">
          <ref>Proposition 2019/20:109</ref>
        </correspContext>
        <correspAction xml:id="i-RQy17G9ZNs9sq3RbjKLwjt" type="signed"/>
        <correspContext corresp="i-RQy17G9ZNs9sq3RbjKLwjt">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-FvdzhviBMqEsdfDUc3FVBH">
          <date when="2020-03-19"/>
          <time when="15:09:47"/>
        </correspAction>
        <correspAction type="reviewed" xml:id="i-WiGBvn4nqXHD1wnXLFE3kU">
          <date when="2020-03-27"/>
          <time when="12:20:24"/>
        </correspAction>
        <correspAction type="dismissed" xml:id="i-4zyRepaxVbNSYuk67DNU3U">
          <date when="2020-03-30"/>
        </correspAction>
        <correspAction type="referred" xml:id="i-8s96y2ycgDRNPy2YtD4Wau">
          <date when="2020-03-31"/>
        </correspAction>
        <correspAction type="assigned" xml:id="i-Xi7ixinh71r4FpE1VyG5Fd">
          <date when="2020-06-10"/>
          <time when="16:51:26"/>
        </correspAction>
        <correspContext corresp="i-Xi7ixinh71r4FpE1VyG5Fd">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-amV9cbzmkLhPDkApgShhL"/>
        <correspContext corresp="i-amV9cbzmkLhPDkApgShhL">
          <ref type="uppgift">2019/20:JuU36</ref>
          <ref type="ref_dok_id">H701JuU36</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU36</ref>
          <ref type="ref_dok_titel">Kamerabevakning i kollektivtrafik och apotek - ett enklare förfarande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3510 av Linda Westerlund Snecker m.fl. (V) med anledning av prop. 2019/20:109 Kamerabevakning i kollektivtrafik och apotek – ett enklare förfarande</div>
      </div>
      <div type="motBody">
        <div type="motProposal" subtype="förslag">
          <head xml:id="i-EthAZaTQJPzJb4pATzJsCG">
            1 Förslag till riksdagsbeslut
          </head>
          <list style="ol">
            <item xml:id="i-RYHVkpZmC7T2fq13cG5gpU">
              Riksdagen avslår regeringens proposition 2019/20:109 Kamerabevakning
              i kollektivtrafik och apotek – ett enklare förfarande.
            </item>
            <item xml:id="i-6ChQCi8wx7yo9tPhNFbiyS">
              Riksdagen ställer sig bakom det som anförs i motionen om att
              regeringen bör göra en översyn av kamerabevakningslagen ur integritetssynpunkt
              med utgångspunkten att det som huvudregel ska krävas tillstånd
              för kamerabevakning och tillkännager detta för regeringen.
            </item>
            <item xml:id="i-FqQFdy97Z2DDg12dGUPWcX">
              Riksdagen ställer sig bakom det som anförs i motionen om att
              regeringen bör ge Datainspektionen i uppdrag att förenkla de administrativa
              rutinerna vid ansökan om tillstånd för kamerabevakning och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-YLEpM8uMZzUPfrQMMDVLGu">
            2 Inledning
          </head>
          <p xml:id="i-CKJBUELYT4HKVU8cnPrPTP">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Vi vill samtidigt
            inte försvåra de brottsbekämpande myndig­heternas arbete med att
            utreda och beivra brott. Därför är vi även angelägna om att det
            finns ett regelverk som ger ett gott skydd för Sveriges och landets
            invånares säkerhet. Det måste kunna ställas höga krav på att terrorism
            och grov brottslighet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat. I stället för att ny straffrättslig lagstiftning
            hastas igenom som under tidigare mandatperioder bör det förebyggande
            arbetet förbättras. Förutsätt­ningarna för att tillämpa befintlig
            lagstiftning ska vara goda, och lagstiftningen måste förstärkas
            där behov finns så att brottsbekämpningen blir effektiv. Samtidigt
            måste de som har till uppgift att motverka, förhindra och lagföra
            grov brottslighet få rätt resurser för att fullgöra sin uppgift.
          </p>
          <p xml:id="i-PTcg4Zeqg3a3FpNWf3R5kA">
            Varje samhälle måste ha möjlighet att använda tvångsmedel för
            att kunna utreda och beivra brott. Sådana tvångsmedel innebär
            definitionsmässigt en inskränkning i grund­läggande fri- och rättigheter,
            rättigheter som i sin tur är grundläggande för demokratin i vårt
            samhälle. Därför måste såväl lagstiftningen som de medel som lagstiftningen
            tillhandahåller omgärdas av de strängaste restriktioner. De viktigaste
            restriktionerna har vi i våra egna grundlagar och Europakonventionen
            till skydd för de mänskliga rättigheterna och grundläggande friheterna.
            När det gäller frågor om utvidgning av det straffbara området
            uppkommer frågor om behov, effektivitet och proportionalitet.
            Dessa överväganden gör sig särskilt gällande när det är fråga
            om centrala skyddsintressen som Sveriges säkerhet och grundlagsskyddade
            rättigheter såsom yttrande- och tryckfrihet och skyddet för den
            personliga integriteten. Det handlar således om att skydda den
            demokratiska rättsstaten i flera bemärkelser.
          </p>
          <p xml:id="i-Mzzd55YvsbrpSkoujvXQsR">
            Ett av fundamenten i en rättsstat är att medborgarna åtnjuter
            ett effektivt skydd mot statens maktutövning; den enskilda medborgaren
            ska vara tryggad mot statens missbruk av rättsordningen. Det primära
            värde som rättssäkerheten ska skydda är den enskildes intresse
            av självbestämmande och möjlighet till livsplanering. Rättssäkerheten
            bör i princip inte kunna åsidosättas. För att kravet på rättssäkerhet
            ska upprätthållas krävs bl.a. att lagstiftningen är av god kvalitet,
            vad gäller både straffprocessuella regler och det materiella innehållet,
            samt att rättstillämpningen är god.
          </p>
          <p xml:id="i-Frbkv7seb4mEo2YgrtbVca">
            Den andra bärande principen i vår rättsordning är proportionalitetsprincipen.
            Principen innebär att de åtgärder som det allmänna använder sig
            av för att uppnå ett visst syfte inte får vara mer betungande
            eller mer långtgående än vad som kan anses nödvändigt för att
            uppnå det eftersträvade syftet. Det ska således råda en balans
            mellan mål och medel samt vara sannolikt att det syftet uppnås
            genom vidtagna medel. Finns det möjlighet att välja mellan flera
            verksamma åtgärder ska det minst tyngande alternativet väljas.
          </p>
          <p xml:id="i-TcGFSoPZEsT9oAvWB4TTwe">
            Vi ser med stor oro på den utveckling som skett sedan början
            av 2000-talet och som i dag lett till att vi börjar närma oss
            ett övervakningssamhälle. Frågor om personlig integritet och mänskliga
            rättigheter får gång på gång stå tillbaka. Varje inskränkning
            har motiverats utifrån skenbart goda syften som effektivare brottsbekämpning
            och ett generellt ökat skydd för invånarna. Sammantaget framstår
            dock helheten av snart två decenniers skärpta lagar när det gäller
            t.ex. kamerabevakning, hemliga tvångsmedel, signalspaning, utlänningskontroll
            och åtgärder i syfte att hindra terrorism som illavarslande. Varje
            inskränkning som godtas tenderar att bereda väg för ännu fler
            och mer ingripande skärpningar. Argument i stil med att den som
            har ett rent samvete inte har något att frukta riskerar att bli
            urvattnade floskler ju fler inskränkningar av den personliga integriteten
            som accepteras. Konsekvenserna för samhällsklimatet och demokratin
            på lång sikt är svåra att överblicka.
          </p>
          <p xml:id="i-Wkon4ijcRufVR9e1JCU3xK">
            Exempel från vår samtida omvärld visar dessutom tydligt att ökad
            övervakning av människor inte leder till minskad kriminalitet.
            Snarare riskerar vissa av de genomförda åtgärderna att invagga
            oss i en falsk trygghet. I stället är det andra åtgärder som krävs
            för att bekämpa kriminalitet och terrorism. Sverige har länge
            varit ett land med lägre kriminalitet än många andra länder. Det
            är inte för att vi har haft längre straff eller fler poliser på
            gatorna. Det har däremot en direkt koppling till att vi har haft
            ett starkt välfärdssamhälle med en välfungerande omsorg och skola
            samt tillgång till arbete och bostäder. Men det gäller inte längre
            överallt. En del förorter har drabbats av öppen narkotikahandel,
            våldsbrott och organiserad kriminalitet under många år utan att
            samhället har reagerat tillräckligt. Vänsterpartiet arbetar för
            ett samhälle där ingen har anledning att se kriminalitet som en
            lösning. Kriminaliteten utnyttjar och trycker ned människor, särskilt
            i arbetarområden. Vår lösning handlar om något större och mer
            effektivt än ökad övervakning. Vi vill ge alla barn en uppväxt
            som ger dem möjligheter i livet, från förskolan till skolan och
            det första jobbet. Det handlar om att ge alla människor i vårt
            samhälle verkliga möjligheter att välja andra livsvägar än en
            kriminell bana. För den som på allvar vill minska våldet och kriminaliteten
            är grunden att bygga ett rättvist samhälle. Men det krävs också
            en politik som är effektiv i att hjälpa dem som ligger i riskzonen
            för gängkriminalitet och återföra dem som begått brott till samhället.
            Polis, räddningstjänst, kollektivtrafik, vård och annan offentlig
            service ska finnas tillgänglig även på landsbygd och i förorter.
          </p>
          <p xml:id="i-P4mrALFsaX64Ddc7dXXvz4">
            Vänsterpartiets inställning är och kommer att förbli att de mänskliga
            rättigheterna är odelbara. Dessvärre blir de mänskliga rättigheterna
            ofta ifrågasatta. Vi kommer inte att ge vika för dessa attacker,
            utan vårt mål är att ständigt försvara de friheter som är en förutsättning
            för att demokratin ska bestå och utvecklas. Vi är övertygade om
            att demokrati inte kan försvaras genom att begränsningar i de
            demokratiska rättigheterna införs. De rättigheter som generationer
            före oss slagits för att få till stånd måste i stället bevaras
            och utvecklas.
          </p>
          <head type="h1" xml:id="i-7diJhZkdBSiVDpTByNQnxK">
            3 Regeringens antiterrorpaket
          </head>
          <p xml:id="i-28NeH2oNQvbvRxDYsvhRgY">
            Regeringen har aviserat ett paket med antiterrorlagar som befinner
            sig i olika stadier i genomförandeprocessen. Terroristbrottsutredningen
            om skärpta straffskalor har presenterat ett betänkande. Nya regler
            om datalagring, om hemlig dataavläsning och om ökad tillgång till
            signalspaning har antagits av riksdagen. Riksdagen har även beslutat
            om borttagen tillståndsplikt för polisen för kamerabevakning.
            Regeringen har tillsatt en utredning som ska skärpa reglerna för
            att få medborgarskap. Vidare har en utredare fått i uppdrag att
            göra en översyn av polisens utrymme för husrannsakan utanför förunder­sökningar.
            Vid första anblicken kan dessa förslag, vart och ett för sig,
            verka helt rimliga och nödvändiga. Men enligt Vänsterpartiet måste
            samtliga redan genomförda, före­slagna och kommande åtgärder som
            syftar till att bekämpa terrorism, våldsbejakande extremism och
            annan grov kriminalitet bedömas som en helhet. Frågan vi ställer
            oss är om dessa åtgärder sammantaget är proportionella i förhållande
            till syftet och om de är effektiva för att uppnå målet.
          </p>
          <head type="h1" xml:id="i-KEvPaGeb8ttPuhf6C9dQXC">
            4 Regeringens förslag
          </head>
          <p xml:id="i-PycFgzm3qcmRj92WKTkqi8">
            Regeringen föreslår att kamerabevakningslagen (2018:1200) ändras
            så att kravet på tillstånd till kamerabevakning tas bort för bevakning
            i färdmedel som används i kollektivtrafik och för stations-, terminal-
            och hållplatsområden som används för sådan trafik. Kravet på tillstånd
            tas även bort för bevakning av vissa platser vid spårområden och
            av flygplatser. Undantagen ska gälla om bevakningen sker i brottsbekämpande
            syfte, i syfte att förhindra olyckor eller i ordningshållande
            syfte.
          </p>
          <p xml:id="i-TwWe1uyZLL8fd48EhAfkGH">
            Regeringen föreslår också att kravet på tillstånd till kamerabevakning
            tas bort för bevakning i butikslokaler där det bedrivs apoteksverksamhet.
            Undantaget ska gälla om bevakningen sker i brottsbekämpande syfte.
          </p>
          <head type="h1" xml:id="i-5hpC4zqH96XbowrdFEmDzv">
            5 Vänsterpartiets ställningstagande
          </head>
          <head type="h2" xml:id="i-Jewf8ZszbeYUdqsLLDEK1T">
            5.1 Bakgrund
          </head>
          <p xml:id="i-LniYaW6k84Fam9BNAbRqua">
            Vänsterpartiet röstade som enda parti nej till regeringens förslag
            om att införa den nya kamerabevakningslagen under våren 2018 (mot.
            2017/18:4170). Propositionen (prop. 2017/18:231 Ny kamerabevakningslag)
            syftade till att öka möjligheterna att använda kamerabevakning
            vid personbevakning samtidigt som integritetsskyddet skulle stärkas.
            Den nya lagen trädde i kraft den 1 augusti 2018 och innebär bl.a.
            att kravet på tillstånd för kamerabevakning har begränsats till
            att gälla för myndigheter och vissa andra som utför uppgifter
            av allmänt intresse. För merparten av enskilda personer och aktörer
            finns däremot inte något krav på tillstånd. Vidare innebar lagändringen
            att det blev lättare för Polismyndigheten och kommuner att få
            tillstånd till kamerabevakning på offentliga platser i brottsbekämpande
            eller trygghetsskapande syften. Polismyndigheten och Säkerhetspolisen
            fick även utökade möjligheter att använda kamerabevakning utan
            tillstånd vid risk för allvarlig brottslighet. I motionen (mot.
            2017/18:4170) anförde vi följande:
          </p>
          <p xml:id="i-N5bU2Cn4vLmaHmaz1PjzZp">
            Redan i dag finns det enligt gällande kameraövervakningslag stora
            möjligheter för polis, myndigheter och andra privata aktörer att
            använda kameraövervakning av platser dit allmänheten har tillträde.
            Huvudregeln är att det krävs tillstånd som ska meddelas om intresset
            av en sådan övervakning väger tyngre än den enskildes intresse
            av att inte bli övervakad. Det finns även möjligheter till undantag
            från tillståndsplikten för t.ex. kameraövervakning som sker för
            att öka säkerheten i trafiken eller för att minska risken för
            arbetsolyckor vid användning av maskiner eller liknande.
          </p>
          <p xml:id="i-KK7PovFf5brH4oNtSEPg3d">
            Polismyndigheten, Säkerhetspolisen eller räddningsledare har
            vidare möjlighet att bedriva kameraövervakning under högst en
            månad utan att ansökan om tillstånd gjorts. Undantaget gäller
            vid hotande eller inträffad olycka eller om det av särskild anledning
            finns risk för att allvarlig brottslighet som innebär fara för
            liv eller hälsa eller för omfattande förstörelse av egendom kommer
            att utövas på en viss plats och syftet med övervakningen är att
            förebygga eller förhindra brott.
          </p>
          <p xml:id="i-Y7MwusaEAzXGFyjqbL57Bb">
            Vidare krävs det inget tillstånd utan enbart en anmälan till
            länsstyrelsen för kameraövervakning av banklokal, lokal hos kreditmarknadsföretag,
            postkontor, uttagsautomater osv. Detta gäller även för kameraövervakning
            i en tunnelbanevagn eller av en tunnelbanestation och i parkeringshus.
            Förutsättningar för att kameraövervakning ska få ske efter anmälan
            är att den har till syfte att förebygga, avslöja eller utreda
            brott eller att förhindra olyckor.
          </p>
          <p xml:id="i-TgDy7uggWWJRLggc5XHuyx">
            Den nya kamerabevakningslagen som trädde i kraft i augusti 2018
            innebar alltså att det blev väsentligt enklare för polis och andra
            myndigheter att få tillstånd till kamera­bevakning. Vänsterpartiet
            var emot den nya lagen eftersom det redan enligt tidigare gällande
            reglering fanns goda möjligheter för polis, myndigheter och privata
            aktörer att få tillstånd till kameraövervakning av platser dit
            allmänheten har tillträde. Vi hänvisade framför allt till integritetsskäl
            för enskilda människor. Dessa skäl gör sig gällande även i dag.
            Vi står fast vid att det bästa sättet att bekämpa brottslighet
            inte är ökade möjlig­heter till kameraövervakning. Möjligen kan
            människors upplevda trygghet öka med kameraövervakning, men samtidigt
            finns det undersökningar som visar att den faktiska brottsligheten
            inte minskar med kameraövervakning. Dessutom kan kameraövervakning
            invagga människor i en falsk trygghet eftersom det sällan finns
            någon person som tittar på vad som sker i realtid. Däremot kan
            bevisning av redan begångna brott lättare säkras genom inspelningar.
            Vi anser i likhet med utredningen (SOU 2017:55) att synsättet
            att kamerabevakning endast bör vara ett komplement till andra
            brottsförebyggande åtgärder ska gälla även fortsättningsvis. Regeringen
            har dock valt att gå en annan väg.
          </p>
          <p xml:id="i-QyVs3G8vy19fzFgeNzeewT">
            Vänsterpartiet röstade i november 2019 nej till ytterligare ett
            förslag från regeringen om ändringar i kamerabevakningslagen.
            Lagändringarna gjorde att Polismyndigheten, Säkerhetspolisen,
            Kustbevakningen och Tullverket i dag får bedriva kamerabevakning
            helt utan tillstånd från Datainspektionen (mot. 2019/20:108 med
            anledning av prop. 2018/19:147 Kamerabevakning i brottsbekämpningen
            – ett enklare förfarande).
          </p>
          <head type="h2" xml:id="i-SQdwZT8JxvMfWcfHFtfcZY">
            5.2 Tillstånd för kamerabevakning bör vara huvudregel
          </head>
          <p xml:id="i-8PjUEGTPpnwVD14MW878ks">
            Regeringen föreslår i den nu aktuella propositionen ett undantag
            från tillståndskravet i kamerabevakningslagen för bevakning i
            kollektivtrafiken och på flygplatser.
          </p>
          <p xml:id="i-9EaB5JC9hZLN9LKzijapsj">
            Redan i dag finns det ett undantag från tillståndsplikt för kamerabevakning
            av tunnelbanevagnar och tunnelbanestationer (det s.k. tunnelbaneundantaget)
            enligt kamerabevakningslagen (2018:1200). Regeringen föreslår
            nu ett utökat undantag från tillståndsplikten för kamerabevakning
            av allmänna transportmedel och stationer. Vänsterpartiet anser
            inte att det s.k. tunnelbaneundantaget bör utvidgas till att gälla
            övrig kollektivtrafik.
          </p>
          <p xml:id="i-3eA3wRx7gwH9mNikdrfwY5">
            Både Advokatsamfundet, Landsorganisationen i Sverige (LO) och
            Service- och kommunikationsfacket (Seko) avstyrker eller är kritiska
            till förslaget, detta eftersom ett slopat tillståndskrav riskerar
            att leda till otillåtna integritetsintrång – särskilt eftersom
            det är aktörerna själva som ska se till att bevakningen är förenlig
            med dataskydds­regleringen. Advokatsamfundet anser att förslaget
            till stora delar sätter väsentliga rättssäkerhetsgarantier ur
            spel om det genomförs. Eventuella svårigheter med att ansöka om
            tillstånd kan enligt Advokatsamfundet inte väga tyngre än de risker
            ur ett integritets- och rättssäkerhetsperspektiv som uppstår om
            tillståndskravet tas bort. Förslaget riskerar att leda till att
            beslut om kamerabevakning fattas lättvindigt och i för stor utsträckning
            utan rättslig prövning. Datainspektionen framhåller i sitt remissvar
            den preventiva verkan som ett tillståndsförfarande medför. Eftersom
            tillståndskravet innebär att den aktör som söker tillstånd för
            kamerabevakning behöver ett förhandsbesked från myndigheten innan
            behandling av uppgifterna är tillåten kan de personer som registrerats
            vara trygga med att bevakningen är lagenlig. Vänsterpartiet delar
            inte regeringens uppfattning att ett starkt skydd för enskildas
            integritet kan upprätthållas även om tillståndsplikten tas bort.
          </p>
          <p xml:id="i-7yod5AgJXE2YZcDAfyVMUD">
            Enligt utredningen som ligger till grund för förslaget anser
            aktörerna att tillstånds­förfarandet tar tid och kräver en omfattande
            administration (SOU 2019:8 s. 75–119, prop. 2019/20:109 s. 19).
            Vänsterpartiet håller med Advokatsamfundet om att det faktum att
            tillståndsförfarandet upplevs som krångligt av aktörerna inte
            är ett tillräckligt starkt vägande skäl för att ta bort kravet
            på tillstånd. Dessutom visar forskning att den brottspreventiva
            effekt man kan uppnå med kamerabevakning varierar utifrån en mängd
            olika faktorer. Kamerabevakningen ledde till en liten men signifikant
            minskning av brottsligheten (13 procent) i försöksområdena jämfört
            med kontrollområdena i en undersökning som refereras i utredningen.
            Metoden förefaller fungera bäst för att förhindra planerade brott
            som egendomsbrott och drogbrottslighet. Men när det gäller våldsbrott
            som ofta sker under alkoholpåverkan och i affekt är metoden inte
            lika avskräckande. Störst effekt uppvisades i de områden där två
            eller flera brottsbekäm­pande åtgärder, t.ex. ökad polisnärvaro,
            sociala insatser eller förbättrad belysning, hade satts in utöver
            kamerabevakningen (34 procents minskning). I de områden där kamerabevakning
            sattes in som endast en ytterligare åtgärd uppmättes ingen signifikant
            effekt. I rapporten drogs slutsatsen att detta talar för att kamerabevakning
            får bäst effekt när den ingår i ett paket av åtgärder snarare
            än som en ensam taktik för brotts­bekämpning. Övervakning i realtid
            gav signifikant effekt med en minskning på 15 procent. För områden
            med passiv övervakning uppvisades dock ingen signifikant minskning
            av brottsligheten (SOU 2018:62 Kamerabevakning i brottsbekämpningen
            – ett enklare förfarande s. 83–84). Vi antar att resurserna för
            kamerabevakning i realtid är högst begränsade för de flesta aktörer.
            Därför kan användningen av övervaknings­kameror leda till att
            människor upplever en trygghet som helt enkelt inte existerar
            i praktiken.
          </p>
          <p xml:id="i-MuUFhPLjueHSYNNcrt6XNS">
            Förslag om att det inte ska krävas tillstånd för kamerabevakning
            på apotek saknas i utredningen (SOU 2019:8). Förslaget i propositionen
            baseras på en promemoria från Datainspektionen. Regeringen konstaterar
            att kamerabevakning som bedrivs i apotek vid utförande av uppgifter
            av allmänt intresse omfattas av den nya kamerabevaknings­lagens
            krav på tillstånd. Vidare anför regeringen att den numera upphävda
            kamera­övervakningslagen hade vissa undantag från tillståndsplikten
            bl.a. för övervakning i butikslokaler. Sådan övervakning var tillåten
            efter anmälan till länsstyrelsen om övervakningen hade till enda
            syfte att förebygga, avslöja eller utreda brott. I förarbetena
            till den nya kamerabevakningslagen ansågs tillståndskravet inte
            träffa butiksverksamhet alls eftersom sådan verksamhet inte anses
            vara av allmänt intresse. Regeringens bärande skäl för att i den
            aktuella propositionen föreslå att tillståndskravet för apotek
            tas bort är att de nu bedömer att apoteken utför uppgifter av
            allmänt intresse och att ett undantag fanns enligt den numera
            upphävda kameraövervakningslagen.
          </p>
          <p xml:id="i-YCBC1wyxanUgkAy8pPYEv8">
            Vänsterpartiet anser att kamerabevakning som huvudregel ska kräva
            tillstånd från Datainspektionen. Ett tillståndsförfarande utgör
            en garanti för att enskilda människors integritet beaktas, oavsett
            vilken aktör som ansöker om bevakningen. Dessutom är det mer rättssäkert
            att Datainspektionen fattar beslut än att respektive aktör själv
            ska avgöra om åtgärden uppfyller dataskyddsreglerna och kamerabevakningslagens
            krav eller inte.
          </p>
          <p xml:id="i-4ocUjECUuLXX9y1EyNq8Aw">
            Riksdagen bör avslå regeringens proposition 2019/20:109 Kamerabevakning
            i kollektivtrafik och apotek – ett enklare förfarande. Detta bör
            riksdagen besluta.
          </p>
          <p xml:id="i-HUDYmkLiXBicLm77EvfFUi">
            Som anförts ovan röstade Vänsterpartiet nej till den nya kamerabevakningslagen
            som inneburit stora lättnader när det gäller krav på tillstånd
            för kamerabevakning för både myndigheter och enskilda aktörer.
            Vi anser fortfarande att huvudregeln vid kamerabevakning ska vara
            att det krävs tillstånd. Kamerabevakningslagen bör därför ses
            över och ändras.
          </p>
          <p xml:id="i-5pfvckkrVrK1ejaiXiBH5d">
            Riksdagen bör göra en översyn av kamerabevakningslagen ur integritetssynpunkt
            med utgångspunkten att det som huvudregel ska krävas tillstånd
            för kamerabevakning. Detta bör riksdagen ställa sig bakom och
            ge regeringen till känna.
          </p>
          <head type="h2" xml:id="i-z2ddtw29F6LjsPyFHfQu6">
            5.3 Förenkla de administrativa rutinerna för tillstånd
          </head>
          <p xml:id="i-NSsLDysr6JaXsCYnWf94j1">
            Vänsterpartiet vill självklart inte försvåra arbetet med brottsbekämpning.
            Men vi vill inte heller att integritetsskyddet ska bli sämre genom
            att kravet på tillstånd för kamera­bevakning plockas bort på det
            sätt som regeringen nu föreslår. Enligt vår bedömning är det framför
            allt en krånglig administration och ett utdraget tillstånds­förfarande
            som gör att det uppstår problem för de aktörer som ansöker om
            tillstånd, inte själva kravet på tillstånd i sig. Regeringen konstaterar
            även att så är fallet, både i den tidigare propositionen Kamerabevakning
            i brottsbekämpningen – ett enklare förfarande (prop. 2018/19:147
            s. 19) och i den nu aktuella propositionen. Problemets kärna är
            att förfarandet är långsamt och tar stora resurser i anspråk.
          </p>
          <p xml:id="i-74i3ax38osTtJ2YGuR7twV">
            Vänsterpartiet anser därför att de administrativa rutinerna vid
            ansökan om och handläggning av tillstånd för kamerabevakning bör
            förenklas. Ett förslag är att Datainspektionen skulle kunna få
            i uppdrag att ta fram nya riktlinjer för konsekvens­bedömningar
            samt ett nytt formulär för ansökan om tillstånd som är enklare
            att fylla i än i dag. Syftet bör även vara att förkorta handläggningstiden.
            En idé är att sammankoppla ansökan om tillstånd om kamerabevakning
            med övrig administration, som det krävs att varje personuppgiftsansvarig
            hos respektive aktör gör, enligt den nya dataskydds­regleringen.
            Redan innan kamerabevakning påbörjas ska nämligen överväganden
            kring en bevaknings tillåtlighet, exempelvis vad gäller den rättsliga
            grunden och det specifika ändamålet för bevakningen, göras enligt
            den nya dataskyddsregleringen. Detsamma gäller för hur bevakningen
            ska ske, exempelvis vilken teknik som ska användas och vilket
            område som ska omfattas av bevakningen. Om kraven på vad ansökan
            ska innehålla kopplades till de krav som redan finns i den nya
            dataskyddsregleringen och som de aktuella aktörerna alltså redan
            måste tillgodose skulle hela förfarandet bli effektivare och mindre
            krångligt.
          </p>
          <p xml:id="i-FTt6HtmqxkoEzaXGbmkap4">
            Regeringen bör ge Datainspektionen i uppdrag att förenkla de
            administrativa rutinerna vid ansökan om tillstånd för kamerabevakning.
            Detta bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-QdtDVgq9X6rteRq1NrJ2rS">
              Linda Westerlund Snecker (V)
            </item>
            <item xml:id="i-NNhtYBq1CQc6SLymY5EFdM">
              Christina Höj Larsen (V)
            </item>
            <item xml:id="i-5Gac92xZB7fCr1WcBMob1j">
              Mia Sydow Mölleby (V)
            </item>
            <item xml:id="i-HDx3jqn7CDZuA8KPqjTJ7E">
              Jon Thorbjörnson (V)
            </item>
            <item xml:id="i-3ML1dHwyQcLmBuasZkrdqT">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
