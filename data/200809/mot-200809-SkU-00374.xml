<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00374">
  <teiHeader>
    <fileDesc>
      <titleStmt>
        <title>En översyn av värnskatten</title>
        <author corresp="i-WbrCkKzXDH4v9N1NB5PEQS">av Anna König Jerlmyr (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En översyn av värnskatten</title>
          <idno type="rdwebb">GW02Sk374</idno>
          <rs type="number">Sk374</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk374/text</ref>
          <ref type="dokument_url_html">http://data.riksdagen.se/dokument/GW02Sk374</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk374</ref>
          <ref type="doc">http://data.riksdagen.se/fil/BD9D6045-0320-4C4E-B0A8-506E0E2387D6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WbrCkKzXDH4v9N1NB5PEQS</idno>
            <name>Anna König Jerlmyr</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DBGJqZkd1GLwS9cEjYeidp" type="signed"/>
        <correspContext corresp="i-DBGJqZkd1GLwS9cEjYeidp">
          <note type="signatory" corresp="i-WbrCkKzXDH4v9N1NB5PEQS"/>
        </correspContext>
        <correspAction xml:id="i-GJcAr4M1WDhwHgHFY9F1jf" type="numbering">
          <date when="2008-10-07"/>
        </correspAction>
        <correspAction xml:id="i-SE5jE6sq8WKYB4HduhQ3ob" type="submission">
          <date when="2008-10-06"/>
        </correspAction>
        <correspAction xml:id="i-LZYDxDi7G9wqz6cM38TMBz" type="transfer">
          <date when="2008-10-06"/>
        </correspAction>
        <correspAction xml:id="i-M1wpesERpfyuMSjPWc5vHR" type="assigned"/>
        <correspContext corresp="i-M1wpesERpfyuMSjPWc5vHR">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LzZtX47GH6pv2hZowASwnm" type="motBody">
        <div xml:id="i-H43ZGygnmrY8DwXKLd3xA3" type="motProposal" subtype="förslag">
          <head xml:id="i-WAgbwMgSn9DSJBfAdo9RVh">
            Förslag till riksdagsbeslut
          </head>
          <p xml:id="i-AbBmtmK1eRqEZkHUCwUCn7">
            Riksdagen tillkännager för regeringen som sin mening vad som
            anförs i motionen om att regeringen bör ta initiativ till en översyn
            av värnskatten.
          </p>
        </div>
        <div xml:id="i-LaNXbbwZh8CpqVccBU8BZX" type="motContent">
          <head xml:id="i-YGXLePtwd335UUVirjnLgx" type="h1">
            Motivering
          </head>
          <p xml:id="i-QZ3AfreGVwJYdq3RF6hJHQ">
            Alliansregeringen har under de första två åren vid makten genomfört
            en rad genomgripande förändringar i syfte att göra det mer lönsamt
            att arbeta och mer attraktivt att anställa. Det är välkomna reformer
            som på sikt stärker svensk ekonomi och konkurrenskraft. För att
            möta de globala utmaningarna behöver vi fler högutbildade som
            kan arbeta fram nya innovationer inom områden som miljö, teknik
            och medicin. Då behöver vi skapa incitament för att det skall
            löna sig att utbilda sig och ett av dem kan vara att slopa den
            så kallade värnskatten.
          </p>
          <head xml:id="i-6a7i1dMFqYeCCeRsbrKFeu" type="h2">
            Bakgrund
          </head>
          <p xml:id="i-Pq3jJcdXw3m54xwtM9QKav">
            Värnskatten var en del i det paket den förra socialdemokratiska
            regeringen genomförde i syfte att sanera de offentliga finanserna.
            Dåvarande finansminister Göran Persson införde 1995 en värnskatt
            som innebar en höjning av den statliga skatten från 20 till 25
            procent under åren 1995 till 1998. Under nästkommande år, 1999,
            avskaffades värnskatten men ersattes med en höjning av den statliga
            skattesatsen med 5 procentenheter över en viss nivå. Skatten kallas
            dock fortfarande i debatten för värnskatt och så även fortsatt
            i motionen.
          </p>
          <head xml:id="i-7Xnw2QugC4NzJchkA7i4ok" type="h2">
            Svenskarnas förmögenhet
          </head>
          <p xml:id="i-ANPDsyqHBUsopPejsyKX1M">
            Den höga beskattningen i Sverige leder till att medborgarnas
            besparingar blir små, trots relativt höga inkomstnivåer. SCB:s
            statistik om befolkningens förmögenhet (2008) visar exempelvis
            att vi har två miljoner svenskar som saknar finansiella tillgångar
            överhuvudtaget. Andelen personer som har finansiella tillgångar
            över en miljon kronor är i jämförelse med andra länder låg, knappt
            400 000 personer har sådana tillgångar. Ytterligare ett par miljoner
            svenskar har mindre än 25 000 kronor på kontot. Det betyder att
            närmare hälften av invånarna i Sverige inte klarar, eller har
            svårt att klara, oförutsedda utgifter. Enbart en tredjedel har
            exempelvis finansiella tillgångar som är värda mer än 100 000
            kronor. AMF Pension och LO bekräftar i egna undersökningar samma
            sak. Bland LO-medlemmar som har en buffert har över hälften (53
            procent) tillgångar som understiger 20 000 kronor.
          </p>
          <p xml:id="i-DW1GUXfkrZgcahncRMXpBH">
            En av förklaringarna till detta kan handla om att Sverige i jämförelse
            med andra länder fortfarande har en hög marginalskatt. Den högsta
            marginalskatten i Tyskland är till exempel 47, 5 procent och gäller
            då endast inkomster som överstiger 2, 2 miljoner kronor.
          </p>
          <head xml:id="i-RFXiZ2fvHGqg1MBeP1AxKL" type="h2">
            Det ska löna sig att studera och arbeta mer
          </head>
          <p xml:id="i-P3Z5ysbGqW8kzYnFJpGd7H">
            Fackliga företrädare från både SACO och TCO har konsekvent drivit
            frågan om värnskattens avskaffande. De ser skatten som en straffskatt
            på utbildning eftersom det är många högutbildade som idag betalar
            mer än 50 procent av sin inkomst i skatt. Genom att slopa skatten,
            menar de, skulle fler få drivkrafter att studera samt att fler
            anställda skulle få incitament till att arbeta med eller ta på
            sig chefsjobb. För Sveriges framtid är det viktigt att fler utbildar
            sig för att klara globaliseringens utmaningar, som ställer krav
            på fler högutbildade samt fler som arbetar mer och längre tider.
          </p>
          <head xml:id="i-HJrVCHrQWK2KhYsgMM79gS" type="h2">
            Minskade marginalskatter ger fler i arbete
          </head>
          <p xml:id="i-6fUXjy2idU9TjFk71ZYvwV">
            De största negativa effekterna ligger sannolikt i hur höga marginalskatter
            påverkar människornas beteende. Givetvis blir effekten av arbeten
            som inte blir gjorda en stor samhällsekonomisk förlust. Höga marginalskatter
            påverkar människors avvägning mellan arbete och fritid, hur en
            person ställer sig till en extra arbetsinsats, att ta på sig ytterligare
            arbetsuppgifter, pendla till arbetet eller att välja att utbilda
            sig. Höga marginalskatter hämmar på det viset även rörligheten
            på arbetsmarknaden. Med anledning av detta är det angeläget att
            snarast se över möjligheten till att slopa värnskatten helt.
          </p>
        </div>
        <div xml:id="i-BMATTtiX29ag8sKbyVDQKq" type="motSignatures">
          <list xml:id="i-3qkZdqFTD6priwUD54AXvg">
            <item xml:id="i-46WNYVAdnPMVViFCspzUAS" who="i-WbrCkKzXDH4v9N1NB5PEQS">
              Anna König Jerlmyr (m)
            </item>
          </list>
        </div>
      </div>
    </body>
  </text>
</TEI>
