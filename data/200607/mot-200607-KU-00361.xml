<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KU-00361">
  <teiHeader>
    <fileDesc>
      <titleStmt>
        <title>Ledamotsnära stöd</title>
        <author corresp="i-UmhVhzFM3Rs65aFjMTgRvj i-GuqTA1ryPxMT4VhaTEcYK3">av Anne-Marie Pålsson och Anne Marie Brodén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ledamotsnära stöd</title>
          <idno type="rdwebb">GU02K361</idno>
          <rs type="number">K361</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GU02K361/text</ref>
          <ref type="dokument_url_html">http://data.riksdagen.se/dokument/GU02K361</ref>
          <ref type="dokumentstatus_url_xml">http://data.riksdagen.se/dokumentstatus/GU02K361</ref>
          <ref type="doc">http://data.riksdagen.se/fil/F36E061B-3000-4F33-B8AD-A33703CD9709</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GaK6R61PCkqFAsonrpbwG4" type="signed"/>
        <correspContext corresp="i-GaK6R61PCkqFAsonrpbwG4">
          <note type="signatory" corresp="i-UmhVhzFM3Rs65aFjMTgRvj"/>
          <note type="signatory" corresp="i-GuqTA1ryPxMT4VhaTEcYK3"/>
        </correspContext>
        <correspAction xml:id="i-5rLaGsXRAuHFqHtiKXF3px" type="referral">
          <date when="2006-11-07"/>
        </correspAction>
        <correspAction xml:id="i-EWvx7Cb76Enh6GeuVQ3eWc" type="dismissal">
          <date when="2006-11-07"/>
        </correspAction>
        <correspAction xml:id="i-NUtwhkvHhhV4BMtzKwzxto" type="numbering">
          <date when="2006-11-02"/>
        </correspAction>
        <correspAction xml:id="i-WJTLBmDWoXMf8dtnzoqA8p" type="submission">
          <date when="2006-10-31"/>
        </correspAction>
        <correspAction xml:id="i-b1MzFicUBesbEPUuh2rYR" type="transfer">
          <date when="2006-10-31"/>
        </correspAction>
        <correspAction xml:id="i-NjR4mk8Sd4UhiwXvVytUEU" type="assigned"/>
        <correspContext corresp="i-NjR4mk8Sd4UhiwXvVytUEU">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KGHbmVugDADaH1wBTD3k3R" type="motBody">
        <div xml:id="i-DsGM1JxSU5aJMVRiVn5K61" type="motProposal" subtype="förslag">
          <head xml:id="i-FuEwekrq5U6PJpgWTsDrNG">
            Förslag till riksdagsbeslut
          </head>
          <list xml:id="i-Kqou31ffdmbyKv64gDnVP2" style="ol">
            <item xml:id="i-XWSBkgmW7hUMEtmQ2auHzZ">
              Riksdagen tillkännager för riksdagsstyrelsen som sin mening vad
              i motionen anförs om att det ledamotsnära stödet bör utökas.
            </item>
            <item xml:id="i-BzcwpCbskLu1Fvp2Dbhx1G">
              Riksdagen tillkännager för riksdagsstyrelsen som sin mening vad
              i motionen anförs om att en utredning bör tillsättas med syfte
              att utforma regler för hur det ledamotsnära stödet kan omvandlas
              till en ledamotspeng, som ska betalas direkt till den enskilde
              riksdagsledamoten och inte som nu till partierna.
            </item>
          </list>
        </div>
        <div xml:id="i-8tXNHacZDzfZiAP2e2hCP4" type="motContent">
          <head xml:id="i-JNYfy2Qy6mcnBnExZHPqes" type="h1">
            Ledamotsnära stöd
          </head>
          <head xml:id="i-GL8btNiU7QqzgumzpWfZrn" type="h1">
            Motivering
          </head>
          <p xml:id="i-Ahuz8mVcBtLvW2qrBcXNc">
            Enligt regeringsformen 1 kap. 4 § är riksdagens uppgift att stifta
            lagar, besluta om budgeten och kontrollera den verkställande makten,
            dvs. regeringen. För detta anslog skattebetalarna förra året drygt
            1 miljard kronor. Detta belopp ska täcka lönen till 349 folkvalda
            och 625 anställda tjänstemän och omkostnader för lokaler, resor
            etc.
          </p>
          <p xml:id="i-TBH4XnAjAaBER5z7pxr4wJ">
            Att stifta lagar och besluta om budgeten är i första hand en
            fråga för de partier som utgör regeringsunderlaget, medan den
            kontrollerande funktionen primärt utövas av oppositionspartiernas
            företrädare i riksdagen. Konstitutionsutskottets granskning, frågor
            och interpellationer till statsråden är exempel på hur denna kontrollfunktion
            kan utövas. Men kontrollen utövas också genom en noggrann analys
            av de förslag som regeringen lägger fram för beslut i riksdagen.
          </p>
          <p xml:id="i-FrUbfy2HtdPAZsEU2voUbi">
            Kontrollfunktionen är i själva verket central för demokratins
            funktionssätt, men mera sällan massmedialt intressant. Det är
            kanske en förklaring till att det i dagsläget satsas för lite
            resurser på detta. I stället används riksdagen, av partierna och
            de valda ombuden, mera som en plattform för att föra ut sin egen
            politik. Det stora antalet motioner som årligen väcks ger klara
            belägg för detta.
          </p>
          <p xml:id="i-YMPmP4udpCNs44FVJBz17j">
            För att kontrollfunktionen ska kunna utföras på ett meningsfullt
            och effektivt sätt måste mera ekonomiska resurser anslås. Balansen
            mellan den verkställande och den kontrollerande makten är nämligen
            i dag minst sagt skev. Enligt siffror från riksdagens utredningstjänst
            arbetar i Regeringskansliet för närvarande ca 5 400 personer motsvarande
            heltid till en sammanlagd kostnad av ca 5 ½ miljarder kronor.
            Den verkställande makten regeringen förfogar således över fem
            gånger mera resurser än den kontrollerande makten riksdagen.
          </p>
          <p xml:id="i-7FpQrHTZLbV7kmAAwtotqG">
            I verkligheten är skillnaden mycket större, ty hälften av riksdagens
            ledamöter tillhör i praktiken samma familj som regeringen. Om
            det kan antas att riksdagens tjänstemän servar riksdagsmännen
            i samma proportion som partierna finns representerade i riksdagen,
            innebär det att knappt 500 personer ska övervaka och kontrollera
            en regering som förfogar över minst tio gånger större resurser.
            Om också alla andra resurser som regeringen har till sitt förfogande
            universitet och högskolor, myndigheter och verk etc. räknas in
            framstår oppositionens den kontrollerande partens underläge än
            tydligare.
          </p>
          <p xml:id="i-8ABT3widxSNqKkE99X4GLo">
            Riksdagens ledamöter saknar förvisso inte resurser men de som
            skapats för detta ändamål, det s.k. ledamotsnära stödet, är för
            litet. Den ökning av anslaget som riksdagen beslutade om under
            förra mandatperioden är visserligen välkommen men inte tillräcklig.
          </p>
          <p xml:id="i-23jAx8TLAJL8RUmrHQwWX3">
            För att resursförstärkningen ska få full effekt, är det också
            angeläget att resurserna följer den enskilde riksdagsmannen. Att
            som i dag betala ut stödet i sin helhet till de enskilda partierna
            är ingen bra lösning, ty det innebär att frågan om hur stödet
            ska disponeras bestäms på central nivå (partiet) och inte av den
            som ska ta del av det (riksdagsledamoten). Den enskilde riksdagsmannen
            har behov av olika stöd. En likriktning av detta riskerar att
            minska hans/hennes möjligheter att fullgöra sitt uppdrag på bästa
            sätt.
          </p>
          <p xml:id="i-Bz1ig5bjcR5MwNU5XNBDtQ">
            Som jämförelse kan exempelvis nämnas Tyskland. En tysk parlamentariker
            får ett stöd som räcker till att avlöna två heltidsanställda tjänstemän
            samt bestrida allmänna utgifter om drygt 300 000400 000 kr per
            år. Med sådana resurser ges helt andra förutsättningar för den
            enskilde ledamoten att göra något vettigt i sin granskning.
          </p>
          <p xml:id="i-PYqUXSfSynA2bZbUppycvM">
            Över huvud taget kan det synas egendomligt att den enskilde riksdagsledamoten
            som är betrodd att stifta lagar och fatta andra viktiga beslut
            med stor räckvidd för både landet som helhet och den enskilde
            individen inte ges ett eget budgetansvar för hur de tilldelade
            resurserna i ledamotsstödet ska användas.
          </p>
          <p xml:id="i-83sjY39MotZ29baZV4C2AQ">
            Därutöver kan man peka på en annan olägenhet med den nuvarande
            ordningen. Den uppstår som följd av att partiets intressen inte
            nödvändigtvis överensstämmer med innehållet i det uppdrag som
            riksdagsmännen givits av grundlagen. Motstridiga intressen finns
            i alla organisationer och är inte unikt för politiken. Partiets
            primära intresse är att vinna väljarnas förtroende, något som
            lättare uppnås via populära utspel än genom kontroll av regeringens
            lagförslag på områden som inte är massmedialt intressanta. Alltså
            kan det finnas en risk för att resurser satsas för det förra snarare
            än på det senare.
          </p>
          <p xml:id="i-KWBLPsi33Q4tMugVwoURct">
            En individuell dispositionsrätt av ledamotsstödet kan dock missbrukas;
            tjänster köps av närstående privata resor eller för att nämna
            två exempel. Regler för hur detta får användas måste därför utformas.
            Även andra problem kan uppstå som följd av denna ordning. Om en
            riksdagsman anställer en handläggare, vem ska då påföras arbetsgivaransvaret
            och hur skall anställningskontraktet se ut? Också frågan om hur
            genuint gemensamma funktioner inom partiet ska finansieras kräver
            en lösning. Innan en ledamotspeng införs, måste därför formerna
            för denna utredas.
          </p>
          <p xml:id="i-CvLrgrcxHqBx3LEzkeGkWZ">
            Mot bakgrund av vad som ovan sagts bör det ledamotsnära stödet
            omvandlas till en ledamotspeng. Men innan detta kan ske måste
            formerna för detta utredas och fastläggas. Stödet bör också ökas,
            och den årliga merkostnaden för detta kan förslagsvis finansieras
            genom en motsvarande neddragning i partistödet och anslaget till
            Regeringskansliet.
          </p>
          <p xml:id="i-4fj7u4m8mCS3YwsAsFyN8N">
            Den sammantagna effekten av dessa åtgärder är en förstärkning
            av riksdagsmannens ställning och riksdagens kontrollmakt. Man
            kan också räkna med en allmän vitalisering av riksdagens arbete
            i stort.
          </p>
        </div>
        <div xml:id="i-QpjvgngdRRVc11hL6DPqut" type="motSignatures">
          <list xml:id="i-NGVKmuMEe1KDLrkh3Xshbn">
            <item xml:id="i-VxHa9qGPmJw7w171qdmh8V" who="i-UmhVhzFM3Rs65aFjMTgRvj">
              Anne-Marie Pålsson (m)
            </item>
            <item xml:id="i-XejdxqM8DoeQbkJkL2gAQG" who="i-GuqTA1ryPxMT4VhaTEcYK3">
              Anne Marie Brodén (m)
            </item>
          </list>
        </div>
      </div>
    </body>
  </text>
</TEI>
