<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0294/mot_200102_MJ_0294-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            30
          </p>
          <p>
            2001/02 mnr: MJ294 pnr: fp449
          </p>
          <p>
            Motion till riksdagen 2001/02:MJ294
          </p>
          <p>
            av Harald Nordlund (fp)
          </p>
          <p>
            Tributyltenn
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om ett totalförbud mot TBT och andra tennorganiska
            föreningar när det gäller användning på båtar, trävaror, textilier
            eller andra varor. 2. Riksdagen tillkännager för regeringen som
            sin mening vad som i motionen anförs om ett totalförbud mot TBT
            vad gäller såväl påmålning som krav på att samtliga skepp bör
            avlägsna redan påmålad TBT före år 2003.
          </p>
          <p>
            Stoppa spridningen av TBT i EU
          </p>
          <p>
            TBT, tributyltenn, tillhör den grupp av föreningar som har prioriterats
            för avveckling enligt tidigare regeringsuppdrag. Sverige har,
            genom Kemikalieinspektionens försorg, också lyckats reducera användningen
            kraftigt inom landet. Problemet med TBT, liksom för de flesta
            långlivade miljögifter, är dessvärre inte över om vi inte lyckas
            stoppa spridningen internationellt. Att ämnet är långlivat och
            samtidigt slår mot immunsystemet och ger störningar i kroppens
            hormonsystem är skäl nog för ett kraftfullt agerande. Den huvudsakliga
            spridningen sker via den internationella sjöfarten där TBT har
            målats på båtarnas skrov för att förhindra påväxt. TBT används
            också som konserveringsmedel inom trä- och textilindustrin. Den
            tyska regeringen föreslog i september år 2000 ett förbud mot TBT
            inom EU. Då ingen reaktion kom från kommissionens sida togs initiativ
            till ett nationellt tyskt förbud i februari i år. Kommissionen
            stoppade dock initiativet i juni med hänsyn till reglerna om varors
            fria rörlighet. Förra året stoppades också ett liknande belgiskt
            initiativ angående förbud mot TBT- användning på fartyg.
          </p>
          <pb facs="riksdagen-motions-pdf/data/200102/mot_200102_MJ_0294/mot_200102_MJ_0294-0002.pdf"/>
          <p>
            2001/02:MJ294
          </p>
          <p>
            Elanders Gotab, Stockholm 2001
          </p>
          <p>
            De nuvarande begränsningarna mot TBT är begränsade till fartyg
            under 25 meter. För större fartyg diskuteras nu regler från International
            Maritime Organisation, IMO. Ett förbud mot påmålning med TBT föreslås
            gälla från 2003 och fartyg målade med TBT ska inte tillåtas segla
            efter 2008. Med tanke på de allvarliga effekter som redan nu kan
            konstateras och hur mycket TBT som kommer att tillföras naturen
            fram till 2008 är IMO:s förslag för tamt. I och med att många
            länder motsätter sig förslaget är det dessutom osäkert om det
            överhuvudtaget går igenom. Den svenska regeringen bör därför öppet
            stödja de tyska och belgiska ini- tiativen om nationella förbud
            och föreslå ett förbud inom hela EU. Japan har redan ett nationellt
            förbud och verkningsfulla alternativ till TBT finns.
          </p>
          <p>
            Stockholm den 2 oktober 2001 Harald Nordlund (fp)
          </p>
        </div>
      </div>
    </body>
  </text>
</TEI>
