<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00420">
  <teiHeader>
    <fileDesc>
      <titleStmt>
        <title>Försäljning av levande djur</title>
        <author corresp="i-UFTZBKNRWWLXUXAtcCcVfH">av Tina Ehn (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försäljning av levande djur</title>
          <idno type="rdwebb">GW02C420</idno>
          <rs type="number">C420</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C420/text</ref>
          <ref type="dokument_url_html">http://data.riksdagen.se/dokument/GW02C420</ref>
          <ref type="dokumentstatus_url_xml">http://data.riksdagen.se/dokumentstatus/GW02C420</ref>
          <ref type="doc">http://data.riksdagen.se/fil/72B03BC1-F2B8-44B8-8C8C-85A6799465F1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RER6DhkwkKDBKib7vMHeuF" type="signed"/>
        <correspContext corresp="i-RER6DhkwkKDBKib7vMHeuF">
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-3uUj2f2wjfaXqq52fgWKcf" type="numbering">
          <date when="2008-10-08"/>
        </correspAction>
        <correspAction xml:id="i-YZ63Fv336F4F8g7eVYGoZn" type="submission">
          <date when="2008-10-07"/>
        </correspAction>
        <correspAction xml:id="i-Pw3Ur6kcksPD5gNbbDLFaY" type="transfer">
          <date when="2008-10-06"/>
        </correspAction>
        <correspAction xml:id="i-T67zUdpjJpNjYFXzK9kXKZ" type="assigned"/>
        <correspContext corresp="i-T67zUdpjJpNjYFXzK9kXKZ">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3SyPhRgxfAJKcLjr2NyjSL" type="motBody">
        <div xml:id="i-Jk4aMAE2Z9dsD9t3TiMctu" type="motProposal" subtype="förslag">
          <head xml:id="i-WtNkBPJiY3rzRmHX8KXb9c">
            Förslag till riksdagsbeslut
          </head>
          <p xml:id="i-CAdfGGY5VWJiGa1FLNdnRM">
            Riksdagen tillkännager för regeringen som sin mening vad som
            anförs i motionen om att regeringen ser över köplagen och konsumentköplagen
            så att regler för försäljning av levande djur skiljs från regler
            för försäljning av andra varor.
          </p>
        </div>
        <div xml:id="i-183z1etAHHVJMFJn825jAx" type="motContent">
          <head xml:id="i-9fXGGQ5V42ocFwWU5onz6o" type="h1">
            En levande landsbygd viktigt
          </head>
          <p xml:id="i-LbxBrSecAwhbrs4p9QQFkb">
            Att landsbygden ska leva är alla överens om. Att hästen utgör
            ett komplement till andra lantbruksdjur är nog även det alla överens
            om. Därför har det satsats på hästföretagandet från statsmakterna
            och många kommuner försöker hänga på hästtrenden och kalla sig
            hästkommun. Mindre gårdar annonseras ofta ut som hästgårdar och
            säljs antingen till entusiaster, som har hästar som hobby, eller
            till människor som på ett eller annat sätt försöker leva på sina
            hästar. Man vill att företagen med anknytning till häst ska bli
            fler. Det kan röra sig om företag som erbjuder turridning, företag
            som producerar foder, företag som utbildar hästar eller företag
            som säljer hästar genom egen avel. Det är om det senare försäljning
            av hästar som denna motion handlar.
          </p>
          <head xml:id="i-VgTZXvq8zrW89whbQ3T1w9" type="h1">
            Häst en vara?
          </head>
          <p xml:id="i-7fhVLM14AiWG4chTVmMosM">
            Att sälja levande djur är inte som att sälja andra varor. Det
            levande är föränderligt på ett helt annat sätt än en pryl. Tillverkningen
            tar tid och produkten påverkas högst påtagligt av köparen. De
            lagar som finns är skrivna för varor, ofta massproducerade, där
            fel kan avhjälpas och en ny likadan vara kan lämnas i utbyte.
            Så är inte fallet med levande djur.
          </p>
          <p xml:id="i-Mz9SThkSzu8hSUrYfYYNhP">
            Trots detta är det samma lagar och regler som gäller för djur
            som för döda ting. Och det är till och mer komplicerat än så om
            jag som näringsidkare säljer till en privatperson gäller konsumentköplagen,
            men om jag säljer till en annan näringsidkare gäller köplagen.
            Och reglerna är högst påtagligt olika. Samma vara olika regler.
            Om en privatperson säljer en häst gäller köplagen. Det är bara
            då en näringsidkare säljer till en privatperson, som konsumentköplagen
            gäller. Det här är ett skäl att många, som bedriver avel, är så
            angelägna om att ha avelsverksamheten som hobby, även om man har
            turridning eller hästutbildning i företag. Man fasar för konsumentköplagen.
          </p>
          <head xml:id="i-KCiVS4qWNVU3pXWrH3aYeg" type="h1">
            Vad skiljer lagarna åt?
          </head>
          <p xml:id="i-4eKzDtxegmi5xeV58FWNay">
            Köplagen är dispositiv, det vill säga den kan till alla delar
            förhandlas bort. Jag kan i ett kontrakt/avtal sälja med förbehåll
            eller i befintligt skick. Konsumentköplagen däremot är minimitvingande,
            vilket innebär att ett kontrakt/avtal aldrig kan ge köparen sämre
            villkor än vad lagen ger. Men den största skillnaden handlar om
            hävande av köpet vid så kallade dolda fel.
          </p>
          <p xml:id="i-Gznx8ZtPvu6KqnRnMxM5sD">
            I Konsumentköplagen sägs:
          </p>
          <p xml:id="i-7Vm64kwcEbVTD5io5dVkMj">
            20 § Frågan om varan är felaktig skall bedömas med hänsyn till
            dess beskaffenhet när den överlämnades. Säljaren svarar för fel
            som har funnits vid denna tidpunkt, även om felet visar sig senare.
          </p>
          <p xml:id="i-GRF3a8J5urymC3jdsrW5Me">
            20 a § Ett fel som visar sig inom sex månader efter det att varan
            avlämnades skall anses ha funnits vid avlämnandet, om inte annat
            visas eller detta är oförenligt med varans beskaffenhet.
          </p>
          <p xml:id="i-2kFS9keidiHufyeDzRVX6L">
            23 § 3 Reklamerar köparen inte inom tre år från det att han har
            tagit emot varan, förlorar han rätten att åberopa felet, om inte
            annat följer av en garanti eller liknande utfästelser.
          </p>
          <p xml:id="i-Bh7Y21nwJGemzNBiNZ6P1g">
            I konsumentköplagen ligger bevisbördan under första halvåret
            helt på säljaren, som måste kunna visa att felet inte förelåg,
            då hästen såldes. Men säljaren kan tvingas svara för fel, som
            det inte gick att upptäcka vid tiden för försäljningen i upp till
            tre år efter köpetillfället. Det här kallas dolda fel. Bevisbördan
            ligger även på köparen och en tvist får avgöras i domstol.
          </p>
          <p xml:id="i-JFqLSLyx1qPj1Y53vrjN2r">
            I Köplagen sägs:
          </p>
          <p xml:id="i-MoprfAK5bFsr1ZXhE4eRtx">
            21 § Frågan om varan är felaktig skall bedömas med hänsyn till
            dess beskaffenhet när risken för varan går över på köparen. Säljaren
            svarar för fel som har funnits vid denna tidpunkt även om felet
            visar sig först senare.
          </p>
          <p xml:id="i-UnhFbQhRwYtbk3rL5WS9bn">
            32 § 2 stycket. Reklamerar köparen inte inom två år från det
            att han tagit emot varan, förlorar han rätten att åberopa felet,
            om inte annat följer av en garanti eller liknande utfästelse.
          </p>
          <p xml:id="i-MRixH35YG6LnmeMn4mnVKf">
            Någon regel om sex månader som i konsumentköplagen finns inte.
            För dolda fel ansvarar säljaren upp till två år.
          </p>
          <p xml:id="i-LVq8JdEDNs4PJJbakrb237">
            Idag säljs alla hästar, om säljaren är det minsta seriös, med
            ett veterinärintyg, där en veterinär besiktigat hästen, lyssnat
            på hjärta/lungor och gjort böjprov på benen för att utreda eventuella
            svagheter/hältor. Man har gått igenom hästen från topp till tå
            med andra ord. Gårdsbesiktningen har i rättsfall visat sig inte
            räcka. Inte ens röntgen av ben, rygg m.m. hittar alla fel.
          </p>
          <p xml:id="i-ENddphdUKa18z7VmV97Hvc">
            Om felet bedöms ha funnits vid försäljningen hävs köpet. I dessa
            fall kan köparen dessutom begära ersättning från säljaren för
            utlägg under de tre åren, om hästen bedömts inte kunnat användas
            till det den var avsedd till. Det kan röra sig om kostnader för
            inackordering, foder, hovslageri, veterinärvård m.m. och bli oerhört
            kostsamt för säljaren. Här är ski llnader mot andra varor myck
            et stor. En vara har aldrig omkostnader som en levande varelse
            i omvårdnad m.m. Till detta kommer utlägg för det juridiska, även
            motpartens kostnader.
          </p>
          <head xml:id="i-Vc9Th1gZpSuiDWL4JaUP5k" type="h1">
            Orimliga krav på säljaren
          </head>
          <p xml:id="i-Tgxx4g7zAFTAm35pkr71PV">
            Konsumentköplagen ger en näringsidkare en orimlig ansvarsbörda.
            I ett hästföretag är marginalerna ofta små och vem vågar sälja
            en häst och investera vidare om jag vet att köpet kan hävas inom
            tre år. Det hinner hända mycket med en häst på grund av nya ägare
            redan efter sex månader, för att inte tala om flera år! Som säljare
            har man inte kunnat påverka hur hästen ridits eller hanterats.
            Det ökande antalet tvister visar att många konsumenter är medvetna
            om styrkan i konsumentköplagen och utnyttjar den, om man av olika
            skäl inte är nöjd med hästen. Det handlar ofta om stora pengar
            och mycket känslor.
          </p>
          <p xml:id="i-NJ63ccyjSdXtKv9Fx9N28E">
            Lagen gäller dessutom lika för alla näringsidkare, trots att
            skillnaderna kan vara mycket stora. En kanske vill satsa på kvalitet
            och bara ha ett fåtal fina ston, föda upp unghästar och sälja
            dem vid tre fyra års ålder precis inridna, kanske för mer än 100
            000 kronor styck. En annan kanske importerar och säljer 50 hästar
            per år och har en helt annan ekonomi och möjlighet. Den lilla
            seriösa hästuppfödaren riskerar att tvingas in i en svart verksamhet.
            Man vågar helt enkelt inte utsättas för konsumentköplagen. Som
            näringsidkare känner man sig inte bara chanslös, utan även rättslös.
          </p>
          <head xml:id="i-GRJdhzBmanUpJyDr7n3c77" type="h1">
            Djur är inte varor
          </head>
          <p xml:id="i-3wHaq5kmjcoQo4rVXet2FL">
            Att i lagens mening jämställa djur med andra varor får orimliga
            konsekvenser. Om regeringen menar allvar med att hästföretagen
            ska blomstra måste detta ändras. Att kunna återlämna en häst efter
            så lång tid som tre år är inte skäligt. För mycket kan ha hänt
            och som näringsidkare står man en oproportionerlig risk.
          </p>
          <p xml:id="i-HYr9usAeL5YdwubLwWbnto">
            Det finns naturligtvis oseriösa hästhandlare, vilket innebär
            att det måste finnas ett skydd för köpare av häst. Det är fullt
            rimligt och nödvändigt. Men skillnaden mellan reglerna då näringsidkare
            säljer till privatperson och alla andra fall är för stor. Risken
            att vara näringsidkare blir orimlig. Dessutom är det inte rimligt
            att samma regler ska gälla för näringsidkare, som säljer få hästar
            och näringsidkare med betydligt större verksamhet. Man kanske
            ska låta köplagen gälla för näringsidkare, som säljer färre än
            fem hästar per år? Idag finns en betydande svart sektor inom hästförsäljningen
            och konsumentköplagen gör inte att fler vill vara vita. Det är
            för stora risker med att lyda under konsumentköplagen.
          </p>
          <p xml:id="i-DUmTuMqQ9jKSx8M9GbnsiS">
            Jag anser att försäljning av hästar och andra djur inte kan jämställas
            med försäljning av varor, döda ting. Dessutom är skillnaderna
            i köplagen och konsumentköplagen för stora och inte anpassade
            till levande djur. Försäljning av djur måste regleras separat
            i lagstiftningen.
          </p>
        </div>
        <div xml:id="i-M1yHebiZT4qEDmECZror3x" type="signatureBlock">
          <list xml:id="i-Sq5VtNcZ5HDd4qgCxHy2og">
            <item xml:id="i-3UZ4PpGatbdCiChdWhqw7V" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
