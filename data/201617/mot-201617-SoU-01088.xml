<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-01088">
  <teiHeader>
    <fileDesc>
      <titleStmt>
        <title>Vård i tid och tid i vården</title>
        <author corresp="i-L3xspgThUxUN1YtSDqcmk8">av Barbro Westerholm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1088 av Barbro Westerholm m.fl. (L)</title>
          <idno type="rdwebb">H4021088</idno>
          <rs type="number">1088</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4021088/text</ref>
          <ref type="dokument_url_html">http://data.riksdagen.se/dokument/H4021088</ref>
          <ref type="dokumentstatus_url_xml">http://data.riksdagen.se/dokumentstatus/H4021088</ref>
          <ref type="docx">http://data.riksdagen.se/fil/00C1FEDA-F77D-4F46-A76B-29F808FF38B5</ref>
          <ref type="pdf">http://data.riksdagen.se/fil/47BF008F-5ECB-4005-88FC-1330BABDBAE7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Cu3w9hm73nEKzYFSLkY1GE" type="signed"/>
        <correspContext corresp="i-Cu3w9hm73nEKzYFSLkY1GE">
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-UbgZDZPBynu5dutQ3jCsDn"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-BhPGs956LpB44p4mH3kmm8" type="submitted">
          <date when="2016-10-03"/>
          <time when="16:17:16"/>
        </correspAction>
        <correspAction xml:id="i-BQ6vW8fEh4kHehZ19bUF7h" type="reviewed">
          <date when="2016-10-04"/>
          <time when="02:44:36"/>
        </correspAction>
        <correspAction xml:id="i-BYD1z9y61vbxj929Ar7b8i" type="referred">
          <date when="2016-10-14"/>
        </correspAction>
        <correspAction xml:id="i-37NrQznMrAX4Uv74qxRPxF" type="assigned">
          <date when="2018-06-11"/>
          <time when="16:25:59"/>
        </correspAction>
        <correspContext corresp="i-37NrQznMrAX4Uv74qxRPxF">
          <ref type="assignedTo">Socialutskottet</ref>
        </correspContext>
        <correspAction xml:id="i-RQCxN4YPEYUg7E3vM5TVGh" type="behandlas_i"/>
        <correspContext corresp="i-RQCxN4YPEYUg7E3vM5TVGh">
          <ref type="uppgift">2016/17:UbU15</ref>
          <ref type="ref_dok_id">H401UbU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU15</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Gxma1M3dZemzPQF1rGfUpJ" type="behandlas_i"/>
        <correspContext corresp="i-Gxma1M3dZemzPQF1rGfUpJ">
          <ref type="uppgift">2016/17:SoU6</ref>
          <ref type="ref_dok_id">H401SoU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU6</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MRG4Uw7V1tfopk1DkXB4JR" type="behandlas_i"/>
        <correspContext corresp="i-MRG4Uw7V1tfopk1DkXB4JR">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Cp6R2LFYoTNWiqHbnUemtV" type="behandlas_i"/>
        <correspContext corresp="i-Cp6R2LFYoTNWiqHbnUemtV">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Hz48gFUxqyZadBbwSDeFh" type="behandlas_i"/>
        <correspContext corresp="i-Hz48gFUxqyZadBbwSDeFh">
          <ref type="uppgift">2016/17:SoU1</ref>
          <ref type="ref_dok_id">H401SoU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:1088 av Barbro Westerholm m.fl.
          (L) Vård i tid och tid i vården
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-3r7cYoUpQ4fbPw2Xe9eDq6">
            Förslag till riksdagsbeslut
          </head>
          <list style="ol">
            <item xml:id="i-PdKXf5h5WRQiJEamGSEMDq">
              Riksdagen ställer sig bakom det som anförs i motionen om att
              valfriheten i hälso- och sjukvården bör öka och tillkännager detta
              för regeringen.
            </item>
            <item xml:id="i-JDHz94yS4Rb7tfNWSzkBHT">
              Riksdagen ställer sig bakom det som anförs i motionen om principer
              för specialdestinerade statsbidrag till landsting och regioner
              och tillkännager detta för regeringen.
            </item>
            <item xml:id="i-BushFJRXg5QvveqjSNULij">
              Riksdagen ställer sig bakom det som anförs i motionen om att
              särläkemedel som godkänts av EMA bör komma patienter i Sverige
              till del och tillkännager detta för regeringen.
            </item>
            <item xml:id="i-URm4exU5S9yxKKgnXQJfFJ">
              Riksdagen ställer sig bakom det som anförs i motionen om att
              införa regionala psykiatricentrum och tillkännager detta för regeringen.
            </item>
            <item xml:id="i-QeTzF2MxcBvLsZMsjcCYXP">
              Riksdagen ställer sig bakom det som anförs i motionen om att
              införa en undersköterskeexamen och tillkännager detta för regeringen.
            </item>
            <item xml:id="i-BZfDCPw6ruLYBD5sgN5Ppm">
              Riksdagen ställer sig bakom det som anförs i motionen om att
              införa karriärtjänster för specialistsjuksköterskor och tillkännager
              detta för regeringen.
            </item>
            <item xml:id="i-LNEVPi1aeUSAkQCdx2mSMz">
              Riksdagen ställer sig bakom det som anförs i motionen om skärpning
              av lagstiftningen om läkarlegitimation och tillkännager detta
              för regeringen.
            </item>
            <item xml:id="i-DDZmpP7qdyhkXzzGsnoH5c">
              Riksdagen ställer sig bakom det som anförs i motionen om att
              införa en förnyad kömiljard och tillkännager detta för regeringen.
            </item>
            <item xml:id="i-PpFXsRw6P8jcHqKUA64Xwf">
              Riksdagen ställer sig bakom det som anförs i motionen om en investeringsfond
              för vårdens digitala infrastruktur och tillkännager detta för
              regeringen.
            </item>
            <item xml:id="i-VCh3V94LiWLMJGTTmTogep">
              Riksdagen ställer sig bakom det som anförs i motionen om att
              avbryta omlokaliseringen av E-hälsomyndigheten och tillkännager
              detta för regeringen.
            </item>
            <item xml:id="i-6UDqcGTjEo6tf8hUh7YotP">
              Riksdagen ställer sig bakom det som anförs i motionen om att
              psykiska sjukdomar läggs till den uppräkning av sjukdomar i kap.
              5 i patientsäkerhetslagen som begränsar rätten för andra än sjukvårdens
              legitimationsyrken att ge vård och behandling och tillkännager
              detta för regeringen.
            </item>
            <item xml:id="i-xm1rDYDgiqmiEWVteR4A8">
              Riksdagen ställer sig bakom det som anförs i motionen om att
              ta bort undantaget i läkemedelslagen som möjliggör försäljningstillstånd
              för vissa antroposofiska preparat och tillkännager detta för regeringen.
            </item>
            <item xml:id="i-HqAgfFWmzoCeqsvfmz32Fz">
              Riksdagen ställer sig bakom det som anförs i motionen om nationella
              riktlinjer för behandling av svårläkta sår och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-Hnc4PcNhAfouDfA8KdYpdQ" type="h1">
            Värna valfriheten och stoppa stopplagen
          </head>
          <p xml:id="i-FSVsw64yMqY8zMEjZs6YQA">
            Liberalers utgångspunkt är att människor har olika önskningar
            och behov. En av liberalers viktigaste uppgifter är därför att
            värna och utveckla valfriheten. På hälso- och sjukvårdens område
            har makten de senaste decennierna förflyttas från politiker och
            byråkrater till patienterna. Alliansregeringen införde en skyldighet
            för landsting och regioner att införa valfrihet i primärvården,
            och strävan bör vara att öka valfriheten också i den specialiserade
            vården.
          </p>
          <p xml:id="i-kSE5bEUGmq4JHh798mWa8">
            Denna valfrihet hotas nu på punkt efter punkt. Sammantaget skulle
            de olika förslag som aviserats om vinstbegränsningar, stopplagar
            och allt krångligare regelverk i praktiken omöjliggöra företagande
            i välfärden. Redan innan förslagen blivit verklighet innebär de
            att nyföretagande stoppas och investeringar i välfärden går förlorade.
            Drivkraften att förbättra verksamheterna försvinner.
          </p>
          <p xml:id="i-MuWRNSJMYuqpNbhU4j4yMP">
            Oseriösa aktörer ska inte ha vinstbegränsningar, de ska inte
            finnas i välfärden alls. Kraven ska vara höga och tillsynen skarp.
            Det viktiga är kvaliteten, inte driftsformen.
          </p>
          <p xml:id="i-48Pa7yJm4bwtgQp4HKCFCv">
            Vården mår bra av att det finns flera olika aktörer och olika
            lösningar för hur man kan organisera och driva sjukvård. Det gäller
            även på sjukhusnivå.
          </p>
          <p xml:id="i-DbP4TR7676tT3dezjSbBEK">
            Regeringens aviserade förbud mot att upphandla universitetssjukhus
            är förbryllande och djupt oroande samtidigt. Det är förbryllande,
            eftersom inget landsting föreslagit att något universitetssjukhus
            ska drivas privat. Det är djupt oroande, eftersom det aviserade
            förslaget utgår från en vårdstruktur som inte längre finns, och
            skulle tvinga hälso- och sjukvården att vrida klockan tillbaka.
            Begreppet ”universitetssjukhus” är numera missvisande. Hela vårdkedjan
            eller nätverket runt patienten måste involveras i forskning och
            utbildning. Flera landsting har till exempel akademiska vårdcentraler.
          </p>
          <p xml:id="i-9dZeNohq8KbigAzsUNsXqD">
            En stor grupp patienter som förr behövde sjukhusvård kan nu vårdas
            hemma med ASIH – avancerad sjukvård i hemmet. Vård var tidigare
            högspecialiserad och utvecklades på universitetssjukhus men är
            i dag mer ”vanlig” sjukvård som kan ges på många andra sjukhus
            eller i den specialiserade öppenvården. Patienterna har blivit
            allt mer medaktörer i vården och vård flyttas från slutenvården
            på universitets- och akutsjukhus till hemmen och till öppenvården.
            Det är en utveckling som gynnar patienterna och den bör få fortsätta,
            inte slås sönder av otidsenliga stopplagar.
          </p>
          <head xml:id="i-Y6qcUnKFrBDh9ib5QKRbZv" type="h1">
            Nationell samordning och styrning
          </head>
          <p xml:id="i-SFyS5kmfuc27n44xbKKNSq">
            Svensk hälso- och sjukvård håller en god kvalitet i internationella
            jämförelser och ligger i topp när det gäller medicinska resultat.
            Svenskarna kan glädjas åt en hälso- och sjukvård i internationell
            toppklass. Vi har fyra gånger fler läkare än på 1970-talet, och
            fler välutbildade sjuksköterskor än någonsin tidigare. De åstadkommer
            goda resultat: vårdkvalitet och patientsäkerhet är bland de högsta
            i världen. Medicinska och tekniska landvinningar gör att många
            kan gå hem samma dag som de opererats istället för att stanna
            flera dagar på sjukhus.
          </p>
          <p xml:id="i-WRecMQZgjsb3eGmT992kdC">
            Det finns dock betydande utmaningar för dagens sjukvård att klara
            likvärdigheten och den långsiktiga finansieringen. En åldrande
            befolkning, nya effektiva och kostsamma behandlingar och behovet
            av stora satsningar på medicinsk-teknisk utveckling betyder att
            det kan vara problematiskt för regioner och landsting att fullt
            ut finansiera denna vård. Svårigheterna blir särskilt tydliga
            i de mindre landsting och regioner där befolkning och skatteunderlag
            minskar.
          </p>
          <p xml:id="i-fHPax2vFhgcFtyB84477P">
            Ibland beror bristande likvärdighet mindre på olika förutsättningar
            och resurser, och mer på att olika landsting och regioner gör
            olika prioriteringar. Icke desto mindre kan vissa skillnader i
            likvärdighet vara svåra att försvara. Vilken sida en länsgräns
            man bor på bör inte innebära att man får olika god vård.
          </p>
          <p xml:id="i-Ewk1xZYsjAtkddcuzestE1">
            Regeringen har på senare år, oavsett politisk färg, försökt öka
            likvärdigheten och jämlikheten i vården genom att steg för steg
            stärka den nationella styrningen och samordningen. Liberalerna
            är och har varit pådrivande för detta, både i regering och i opposition.
            Samtidigt driver vi på i de enskilda landstingen för den politik
            vi anser vara viktig.
          </p>
          <p xml:id="i-QbagVaxXPSk5CddCUqtveE">
            Nationell styrning har dock inte alltid den genomslagskraft som
            regering och riksdag vill ge sken av. Sett från landstingens håll
            går den statliga styrningen ibland på tvärs med lokala prioriteringar,
            och innebär ett oönskat dubbelkommando. Det skapar också i längden
            ett demokratiproblem – vem ska väljarna rösta bort om de är missnöjda
            med den sjukvård de får, regeringen eller den lokala landstingsmajoriteten?
          </p>
          <p xml:id="i-Hb9TFkhchXVRzQFNUhEKTY">
            Liberalernas slutsats av detta är att det behövs en bred och
            förutsättningslös diskussion om dagens ansvarsfördelning mellan
            stat, landsting och kommuner är ändamålsenlig, om hela eller delar
            av sjukvården bör förstatligas eller om en ny regionindelning
            kan förbättra förutsättningarna att möta framtidens utmaningar
            för sjukvården.
          </p>
          <p xml:id="i-3eDpJTKpTMj9xKFBB6xUzy">
            Regeringen gör dock något helt annat. Den förstatligar ansvaret
            för bidrag till glasögon för 8–19-åringar, medan bidrag till glasögon
            till yngre barn, och för all del ansvaret för alla andra hjälpmedel
            fortfarande är landstingens ansvar. Ansvaret för mammografi förstatligas,
            men andra lika medicinskt välmotiverade screeningprogram är valfria
            för landstingen. Den enda övergripande tanke som kan anas i detta
            är att det är tämligen publikfriande förslag. I längden underminerar
            det både effektivitet och legitimitet, och risken är att det är
            direkt skadligt för möjligheterna att styra sjukvården.
          </p>
          <p xml:id="i-9jiEmqwS1PRENdSFEhZwUR">
            Öronmärkta statsbidrag kan vara motiverade om de handlar om sådant
            som kan vara svårt för särskilt mindre landsting och regioner
            att klara på egen hand – till exempel sådant som handlar om samordning
            över organisatoriska och geografiska gränser eller om kompetenslyft,
            metodutveckling och erfarenhetsutbyte. Däremot säger Liberalerna
            nej till specialdestinerade statsbidrag som bara handlar om att
            förstatliga en uppgift där vissa landsting (en del av dem med
            rödgrönt styre) inte prioriterat som den rödgröna regeringen tycker
            att de ska. Vilka öronmärkta statsbidrag vi säger nej till framgår
            av vår budgetmotion.
          </p>
          <head xml:id="i-QseaeEzQ1vxuzoKW64T7sK" type="h1">
            Tillgång till särläkemedel
          </head>
          <p xml:id="i-7duSt9b28jxn2V6o6TD6jo">
            Ett område där det är tydligt att det behövs mer av nationell
            – och internationell – samordning är för behandling av sällsynta
            sjukdomar, och för tillgången till särläkemedel.
          </p>
          <p xml:id="i-S6n61iyqNN8VAocvSKnAhp">
            Under åren 2007–2013 satsade EU 620 miljoner euro på forskning
            om sällsynta sjukdomar och har därutöver satsat betydande belopp
            för godkännandeprocessen för särläkemedel. Det har gett tydliga
            resultat. En rapport från EU-kommissionen visar att under de första
            åren efter millennieskiftet godkändes 4–5 särläkemedel varje år,
            jämfört med drygt 10 läkemedel per år de senaste åren.
          </p>
          <p xml:id="i-LwqA922ehr2s8Zc8j1AzyA">
            Det innebär dock inte nödvändigtvis att dessa läkemedel kommer
            svenska patienter till del. Ett läkemedel som godkänts av den
            Europeiska läkemedelskontrollen EMA kan bedömas som hälsoekonomiskt
            olönsamt av Tandvårds- och läkemedelsförmånsverket, TLV, eller
            landstingens expertgrupp NT-rådet i Sverige. Utöver det lidande
            som drabbar svårt sjuka patienter som inte får ta del av effektiva
            läkemedel är detta inkonsekvent i ett EU-perspektiv.
          </p>
          <p xml:id="i-wSVUwWNDaWsZacBcHaLCe">
            Frågan om särläkemedel har utretts av Läkemedels- och apoteksutredningen
            som i SOU 2014:87 föreslog tre alternativa vägar för att komma
            till rätta med problemet med för höga kostnader för läkemedel
            avsedda för svåra sjukdomstillstånd hos små patientgrupper.
          </p>
          <p xml:id="i-Xf6z9yhrRNcRHU5XnMUjfQ">
            Idag ligger årskostnaderna för särläkemedel strax under miljarden
            att jämföra med totala kostnaden för receptförskrivna läkemedel
            som ligger runt 26 miljarder. Samtidigt uppskattas kostnaderna
            för felanvändning av läkemedel ligga på minst 10 miljarder årligen.
          </p>
          <p xml:id="i-PyQkAwUHhLXtiprBj4fPwA">
            Det är viktigt att vi får en snabb lösning för hur särläkemedel
            som godkänts av EMA ska kunna komma patienter i Sverige till del.
          </p>
          <head xml:id="i-CCkFKa2AkZTvjggMdTnzJU" type="h1">
            Regionala psykiatricentrum
          </head>
          <p xml:id="i-KpHds8p6wNZ4vykxJoKiLA">
            De regionala cancercentrumen, RCC, är ett bra exempel på hur
            staten samt landsting och regioner kan samverka för att lösa uppgifter
            där de enskilda landstingen och regionerna är för små. RCC är
            landstingens och regionernas kunskapsorganisation inom cancerområdet.
            Med utgångspunkt i den nationella cancerstrategin, och inom tio
            gemensamma insatsområden, arbetar RCC tillsammans med landsting
            och regioner för en mer patientfokuserad, jämlik och effektiv
            cancervård.
          </p>
          <p xml:id="i-5yGnJwzdNaaXrZL6cuWtMy">
            Denna modell bör kunna vara förebild också för hur andra områden
            i hälso- och sjukvården kan stärkas. Det gäller inte minst psykiatrin
            där liknande arbetssätt har utvecklats inom ett begränsat område
            inom den specialiserade psykiatrin, nämligen utveckling av vården
            för personer med självskadebeteenden.
          </p>
          <p xml:id="i-MDasm34camiJ9myB6wsN2X">
            Vi föreslår att en nationell psykiatristrategi tas fram där regionala
            psykiatricentrum förs samman i en nationell samordning. Centraliserad
            vårdutveckling vid psykiatriska centrum förbättrar förutsättningarna
            för jämlik vård för personer med psykiatriska diagnoser, för rättssäkerheten,
            patientsäkerheten samt en god och samlad utveckling av vården.
          </p>
          <p xml:id="i-LvqRf4HWg4oEL9HhDMALUy">
            Syftet med centrumbildningar är bland annat att stimulera forskning,
            implementering av nya metoder och metodstöd, utrangering av föråldrade
            metoder och behandlingar samt stimulera patientsäkerhetsarbetet.
          </p>
          <p xml:id="i-2Zq6dEmDykxvEcVcodZARF">
            Den nationella cancerstrategin visar därtill på möjligheterna
            att åtgärda brister som ojämlik vård och fragmentiserade vårdkedjor,
            vilket även drabbar personer som har psykiatriska diagnoser.
          </p>
          <head xml:id="i-GpyLriPJRJyZRMhHoQ6Eyg" type="h1">
            Vård i tid och tid i vården
          </head>
          <p xml:id="i-4y9fXJWtyfUsZAB6cY4L79">
            Samtidigt som vården ger goda resultat, måste vi bli bättre på
            tillgänglighet och bemötande. Vi har fler läkare och sjuksköterskor
            per capita än genomsnittet i OECD-länderna, men vi ligger i botten
            för antalet besök per läkare. Samtidigt upplever patienter, läkare
            och sjuksköterskor tidsbrist och trängsel. Det finns helt enkelt
            för lite tid i vården till just vård och patienter.
          </p>
          <head xml:id="i-BYfPjJfCaauzNgKuBRarin" type="h2">
            Ta vara på människors kompetens
          </head>
          <p xml:id="i-EDxoMybrnFpAd4sTSKkhD4">
            En viktig förklaring är att mycket tid används till annat än
            till det som de är utbildade till. En tydlig trend är att samtidigt
            som antalet läkare och sjuksköterskor har ökat så har antalet
            undersköterskor minskat i den landstingsdrivna vården. Det är
            en kraftig minskning sett i relation till sjuksköterskor och läkare
            och till den befolkningsökning som skett. Vårdbiträden, som saknar
            formell vårdutbildning, men som kan göra viktiga insatser inom
            den vårdnära servicen har nästan helt försvunnit inom sjukvården.
          </p>
          <p xml:id="i-XFwEpgkPQEoMU1ScV4qnZo">
            Orsaken till utvecklingen att vårdbiträden har rationaliserats
            bort får sökas i några olika faktorer. I en strävan efter jämlikhet
            har enklare arbetsuppgifter lagts över på mer kvalificerad personal.
            Ingen skulle vara för fin för att göra de enkla arbetsuppgifterna.
            Samtidigt har löneskillnader mellan olika yrkeskategorier minimerats
            – och när alla kostar ungefär lika mycket har arbetsgivarna hellre
            anställt mer välutbildad personal. Den så kallade akademiseringen
            av svensk sjukvård har i praktiken inneburit att akademikerna
            gör mer av de okvalificerade arbetsuppgifterna; sjuksköterskor
            utför enkla städuppgifter, delar ut lunchbrickor och ägnar en
            allt större del av sin tid åt basala omvårdnadsuppgifter. Att
            fler gör annat än det som de är utbildade till leder till en ineffektiv
            vård och till samhällsekonomiska förluster.
          </p>
          <p xml:id="i-8pmJj69nf2fc797GdvQSPP">
            För ett liberalt parti är det självklart att ta vara på människors
            kompetens på bästa sätt, det är så individer når sin fulla potential.
            Offentliga arbetsgivare har en viktig uppgift i att skapa arbetsplatser
            där människor kommer till sin rätt och där deras kompetens tas
            tillvara.
          </p>
          <p xml:id="i-Rk8JgwGcjq61x4RKbcugia">
            Vårdbiträdena behöver komma tillbaka i vården. Att renodla yrkesrollerna
            inom vård och omsorg och att använda rätt kompetens på rätt plats
            är ett sätt att höja sjuksköterskornas och undersköterskornas
            yrkesstatus. Karriärstegen ska vara tydliga. Den sammanpressade
            lönestrukturen är ett problem inom den offentliga sektorn. Men
            löneskillnader är inte av ondo, tvärtom – de är en förutsättning
            för att utbildning ska löna sig.
          </p>
          <p xml:id="i-RWRLJLLfT7cYUCu97FN6Qz">
            När fler vårdbiträden anställs är det samtidigt viktigt att ytterligare
            tydliggöra undersköterskornas särskilda kompetens och utbildning,
            genom att införa en undersköterskeexamen. Yrkesidentiteten är
            viktig och en examen är en kvalitetsstämpel på utbildningen.
          </p>
          <p xml:id="i-5ejzn5dHJg3zkmo3L5ChRW">
            Att återinföra vårdbiträden ger en bättre användning av vårdens
            resurser, men det innebär också att fler människor får en bättre
            möjlighet att komma in på svensk arbetsmarknad. I vår budgetmotion
            lägger vi därför 500 miljoner kronor per år 2017–2020 på ett stimulansbidrag
            till de landsting och regioner som låter vårdbiträdena komma tillbaka,
            arbetar med att renodla yrkesroller och använder rätt kompetens
            på rätt plats.
          </p>
          <p xml:id="i-N4Hpcd2N77XLVhTViyjhF">
            Utbildning, ansvar och erfarenhet ska löna sig, också i vården.
            Sjuksköterskor ska ha större möjligheter att göra karriär och
            få högre lön. Liberalerna vill därför, på samma sätt som vi gjorde
            för lärare under alliansregeringen, genomföra en karriärreform
            för specialistsjuksköterskor.
          </p>
          <p xml:id="i-Y7vwALb1vW1sJgTbTm5ziA">
            En specialistsjuksköterska har minst en fyraårig högskoleutbildning.
            Enligt Socialstyrelsen är det få landsting som i dag premierar
            vid lönesättningen att sjuksköterskor vidareutbildar sig till
            specialistsjuksköterskor. Det gör att det i genomsnitt tar 20
            år för en specialistsjuksköterska att tjäna ihop bara till kostnaden
            för sin utbildning. Så borde det inte vara. I vår budgetmotion
            föreslår vi ett statsbidrag på 85 miljoner kronor per år 2017–2020
            som möjliggör ca 1 000 tjänster som första specialistsjuksköterskor,
            som får 5 000 kr mer i månadslön.
          </p>
          <head xml:id="i-PjW7zwWKpHeVvUAiiLBSV2" type="h2">
            En förnyad kömiljard
          </head>
          <p xml:id="i-7JNn74x8hiD5Skfc2MWwia">
            Väntetiderna i vården kortades väsentligt under alliansregeringens
            tid. Den nationella vårdgarantin och den prestationsbaserade kömiljarden
            var starkt bidragande till den positiva utvecklingen. Sedan den
            rödgröna regeringen avskaffat kömiljarden har väntetiderna åter
            börjat växa. I mars–april brukar väntetiderna vara som kortast,
            men enligt en granskning i Läkartidningen var det i år bara 6
            landsting som klarade målet om operation inom 60 dagar för 70
            procent av patienterna – mot 14–16 2013–2014.
          </p>
          <p xml:id="i-XYrQjoEuJVdqcxgBg9U1jB">
            Kömiljarden hade samtidigt brister – baksidan av att den var
            ett effektivt styrmedel att nå de uppsatta målen var att andra
            angelägna uppgifter som inte mättes kom på undantag.
          </p>
          <p xml:id="i-LsQTnpU2ASLmEWDtUPMDBb">
            Det finns angelägna strukturreformer, inte minst en del av det
            som föreslås i Effektiv vård (SOU 2016:2), som troligen kraftigt
            skulle minska hälso- och sjukvårdens problem med tillgänglighet
            och samordning. Men den som har en utsliten höftled idag kan inte
            vänta på att primärvårdens uppdrag breddas. Väntetiderna måste
            hållas korta också med de medel som står till buds i dagens system,
            samtidigt som vi arbetar med de strukturförändringar som är nödvändiga
            för hållbara förbättringar på sikt.
          </p>
          <p xml:id="i-QfF1i2HLHMp4DMT4p5vQus">
            Därför avsätter vi i vår budgetmotion medel till en reformerad
            kömiljard, där fokus är dels på kortade väntetider i hela vårdkedjan
            inklusive diagnostik och återbesök, dels på samordning och kontinuitet.
          </p>
          <head xml:id="i-JUDY8biupN1JU1qwz9hNnU" type="h2">
            Digitala tjänster för bättre vård
          </head>
          <p xml:id="i-Y716SuS2jdF9E2wJfbKo3z">
            För att använda vårdens resurser effektivt är det också helt
            nödvändigt att lätta den administrativa bördan. Rätt information
            är livsviktigt i vården. Att dokumentera vad som görs kommer alltid
            att vara en viktig uppgift för läkare och sjuksköterskor. Men
            administration och it måste göras enklare för alla – inte minst
            genom att byta ut otidsenliga och krångliga it-system. De stjäl
            massor av tid, samtidigt som risken för att det någonstans blir
            fel är stor.
          </p>
          <p xml:id="i-A4UwsAu2fWh4YtuGEgn44y">
            Pappersbaserade rutiner behöver ersättas med mobila digitala
            verktyg som ger enkel och säker tillgång till exempelvis journal
            och läkemedelslista, oavsett om man är i ett mottagningsrum, på
            hembesök eller i en ambulanshelikopter.
          </p>
          <p xml:id="i-DXYL82z2KtXYjTS5HThHEL">
            Den teknik vi tar för självklar i andra delar av vår vardag,
            måste också bli självklar i vården. Patienter behöver få tillgång
            till smarta e-hälsotjänster för att exempelvis nå den egna journalen,
            boka tid på webben och träffa läkaren via videolänk. Kroniska
            sjukdomar kan behandlas säkrare och bättre genom att patient och
            läkare kan följa värden kontinuerligt med en hälsoapp. Lättanvända
            e-tjänster ger ökad tillgänglighet, ökar jämlikheten – och stärker
            patientmakten. E-tjänster kan och bör också vara grunden för en
            digital valfrihetsrevolution. Patienter bör inte bara kunna välja
            vem utan också hur de träffar sin läkare. Vårdgivare bör erbjuda
            lika bra digital tillgänglighet som fysisk. Patienten ska kunna
            välja mellan e-tjänst, telefon, video eller fysiskt besök. Självfallet
            ska patienterna också erbjudas digitala behandlingsformer, exempelvis
            internetpsykiatri.
          </p>
          <p xml:id="i-TzQdhHHgQrtVb41qmaLPWt">
            Att införa framtidens it-system kommer att kräva en ekonomisk
            kraftsamling, men beräknas också kunna spara enorma belopp; upp
            till 180 miljarder kronor, enligt en rapport från konsultbolaget
            McKinsey.
          </p>
          <p xml:id="i-W88RcefJyoJDkMnfU3W16K">
            Stockholms läns landsting och Västra Götaland, där Liberalerna
            har huvudansvar för hälso- och sjukvården, har avsatt 2,2 miljarder
            var för ett nytt så kallat kärnsystem. Men modern it måste finnas
            i hela landet. Därför behövs ett samlat, nationellt grepp kring
            it i vården. I vår budgetmotion föreslår vi en investeringsfond
            för vårdens digitala infrastruktur om sammanlagt 1 miljard kronor
            över en femårsperiod, för att hjälpa landsting och regioner med
            investeringarna.
          </p>
          <p xml:id="i-CVspJHtNuRpx5JuySjxtBG">
            Regeringen gör snarare tvärtom. Istället för att avsätta resurser
            eller vidta konkreta åtgärder för att uppfylla ”Vision eHälsa
            2025” har regeringen beslutat att flytta och splittra den ansvariga
            e-hälsomyndigheten, vilket riskerar att leda till kompetensflykt
            och att e-hälsoarbetet avstannar. Arbetet med att omlokalisera
            delar av myndigheten bör avbrytas.
          </p>
          <head xml:id="i-DQ9VSPuk9MaYyLHwVCECi3" type="h1">
            Bättre vård med mer kunskap
          </head>
          <head xml:id="i-PGqBQWeSxdKuWXjDkn8hi5" type="h2">
            Vård ska utgå från vetenskap
          </head>
          <p xml:id="i-LVnqF9KbHF7p1gJieNDwaS">
            Det är en grundprincip för sjukvården att bara använda metoder
            vars effekter har bevisats vetenskapligt och som bygger på beprövad
            erfarenhet. Tyvärr är denna princip inte så självklar som man
            skulle kunna tro.
          </p>
          <p xml:id="i-BHRjeYg4bZNZxx1UF6MnFH">
            När läkare i dag tillåts rekommendera homeopatisk behandling
            eller ägna sig åt healing är vi ute på ett sluttande plan. Healing,
            homeopati och oklara formuleringar om komplementärmedicin hör
            inte hemma i svensk hälso- och sjukvård. Liberalerna välkomnar
            nya läkemedel och behandlingsmetoder – om de klarar samma hårda
            krav på effekt och säkerhet som all annan medicin! Läkarlegitimation
            måste säkras och fyllas med innehåll när det gäller kraven på
            vetenskaplighet. Lagen måste skärpas så att innehav av en läkarlegitimation
            tydligt förknippas med ansvar för den behandling och de råd man
            ger. Det undantag i läkemedelslagen som gör det möjligt för regeringen
            att lämna tillstånd till försäljning av vissa antroposofiska preparat
            bör tas bort.
          </p>
          <p xml:id="i-AwNdHig1yzDAsZt1ZQt58H">
            Samtidigt bör den s.k. kvacksalverilagen utvidgas. Sedan 1960
            har vi en lagstiftning mot att den som utan legitimation mot ersättning
            undersöker någon annans hälsotillstånd eller behandlar sjukdomar.
            Denna bestämmelse finns numera i patientsäkerhetslagens 5 kap.
            och innehåller en lista över tillstånd som det är förbjudet att
            behandla: bland annat sjukdomar enligt smittskyddslagen, cancer
            och andra elakartade tumörer, diabetes, epilepsi och sjukdomar
            och komplikationer i samband med graviditet.
          </p>
          <p xml:id="i-B3TLGBBsx4SVdDFdMMMBvC">
            Kvacksalverilagen täcker däremot inte psykiska tillstånd. Vem
            som helst kan efter några dagars utbildning kalla sig för certifierad
            auktoriserad eller licensierad terapeut, ibland med speciell inriktning
            mot psykisk ohälsa eller sorgeterapi. Det är en allvarlig brist.
            Psykisk sjukdom kan vara lika allvarlig som cancer och de övriga
            uppräknade sjukdomarna.
          </p>
          <p xml:id="i-WjgGUNpFcgXjibWtJ9ptfq">
            Människor med psykisk sjukdom eller ohälsa är ofta sköra och
            i en utsatt situation. De får inte fortsätta att svikas av vården
            och lagstiftarna. Därför är det hög tid att kvacksalverilagen
            utvidgas till att också omfatta psykiska sjukdomar.
          </p>
          <head xml:id="i-NksAQu2y4vzJPtsAYyLqiL" type="h2">
            Åtgärder för förbättrad sårbehandling
          </head>
          <p xml:id="i-F7byUrs21sL41CpHnGDJN8">
            Svårläkta sår, inte minst bland årsrika människor, är ett stort
            problem för hälso- och sjukvården. Statens beredning för medicinsk
            och social utvärdering, SBU, drog i en rapport 2014 slutsatsen
            att det vetenskapliga underlaget för behandling av svårläkta sår
            hos årsrika människor är mycket begränsat. Här behövs mer forskning
            av god vetenskaplig kvalitet.
          </p>
          <p xml:id="i-HKgB5aHCkPcGgMLusYSBdT">
            Vidare saknas data om hur svensk praxis ser ut i dag och i vilken
            utsträckning som olika åtgärder för att förebygga och behandla
            svårläkta sår används. Det finns också stora kunskapsluckor när
            det gäller vårdorganisationens betydelse för patienter med svårläkta
            sår.
          </p>
          <p xml:id="i-HLEch4H77eqcHXrAH5LYiE">
            Våra nationella kvalitetsregister som Rikssår, Swedvasc och Senior
            Alert behöver bli heltäckande med avseende på trycksårsförekomsten
            i olika patientgrupper. Därmed möjliggörs utveckling av kvaliteten
            i vården, och registren kan utgöra en forskningsbas. Därutöver
            behövs mer forskning för utveckling av nya behandlingsmetoder.
          </p>
          <p xml:id="i-KS9gh2RwvrbMXhzCkEZE6u">
            Kunskapen behöver också spridas. Socialstyrelsen bör ta fram
            riktlinjer, och på kommunal och landstingskommunal nivå behöver
            ansvariga politiker se till att personalen har den utbildning
            som krävs för att förebygga och behandla sår.
          </p>
        </div>
        <div type="motSignatures">
          <list>
            <item xml:id="i-Fy1xUQxLoeoD9M3x66EVLV">
              Barbro Westerholm (L)
            </item>
            <item xml:id="i-GRqdjnbKcqfESRfmYY95av">
              Christina Örnebjär (L)
            </item>
            <item xml:id="i-1PXXUkpAu27EVzd2Paf9h">
              Bengt Eliasson (L)
            </item>
            <item xml:id="i-3cK2os5UFoDafhsF5SsphQ">
              Emma Carlsson Löfdahl (L)
            </item>
            <item xml:id="i-69bdPt4fQMb5K9kn2gbQXo">
              Christer Nylander (L)
            </item>
            <item xml:id="i-Fw753opCuCokVdVoL9SDsW">
              Tina Acketoft (L)
            </item>
            <item xml:id="i-HU5ga6VKSSHYMbLWGMjQoH">
              Mats Persson (L)
            </item>
            <item xml:id="i-RLz5DDF5anSufLPjxbe9ty">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
