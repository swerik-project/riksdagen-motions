<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__ak__492/mot_1933__ak__492-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 492. 9
          </p>
          <p>
            Nr 492.
          </p>
          <p>
            Av herr Eriksson i Falun m. fl., i anledning av Kungl. Maj:ts
            proposition, nr 211, angående anslag till arbeten för motverkande
            av arbetslösheten.
          </p>
          <p>
            I Kungl. Maj:ts proposition nr 211 har i förteckning över vissa
            större s. k. B-företag upptagits bland annat en flottledskanal
            Dalälven—Bottenhavet med en beräknad kostnad av 1.4 milj. kronor,
            varav 0.5 milj. kronor till inköp av inhemskt material (se sid.
            224). Dalälven är ej upplåten för allmän flottning ända ut till
            havet. Vid Fär- näs, omkring 15 km från älvens mynning, upphör
            den allmänna flottleden. Genom tvenne konstgjorda kanalleder,
            den ena Färnäs—Skutskär, den andra Rämsön—Korsnäs, framflotta
            respektive kanalers ägare — Stora Koppar- bergs Bergslags Aktiebolag
            och Korsnäs Sågverks Aktiebolag — sitt eget virke från Dalälven
            till havet. Någon möjlighet för annan virkesägare att till havet
            utflotta å Dalälven nedlagt virke finnes däremot icke, ett förhållan-
            de, till vilket motstycke dess bättre ej kan uppvisas från någon
            av våra övriga större älvar. Sedan länge har det varit ett önskemål
            att reglera detta förhållande på ett för skogsägarna och det allmänna
            tillfredsställande sätt, men först år 1928 framkom ett förslag,
            som syntes kunna leda till en realiserbar lösning av problemet.
            För att närmare utreda frågan om anordnande av allmän flottled
            i Dalälven ut till havet har domänstyrelsen såsom stor skogsägare
            vid älven hos länssty- relsen i Uppsala län den 5 november 1928
            hemställt om förordnande för ingen- jören Nils Ribbing att förrätta
            syn för inrättande av allmän flottled enligt tvenne närmare beskrivna
            alternativa förslag. Efter verkställd undersökning hava synemännen
            i ett den 24 mars 1931 av- givet utlåtande föreslagit anordnande
            av en flottningsränna och kanal från Dalälven vid Marma stationssamhälle
            tvärs över land med korsning av Täm- narån och ut till Västlandsfjärden,
            där ett för vindarna väl skyddat virkes- magasin kunde inrättas.
            Förslaget upptager rännans framdragande i tunnel under Marma järnvägsstation
            samt i öppen kanal över Marma skjutfält med alternativt förslag
            av tunnel under själva skjutbanan (300 meter). Ärendet överlämnades
            av synemännen till Österbygdens vattendomstol för dess prövning.
            Härefter har hos domstolen invändningar gjorts av arméför- valtningen,
            som påyrkat tunnel under hela skjutfältet, en sträcka på omkring
            900 meter. På grund av de stora kostnader, som skulle föranledas
            av en dylik tunnel, har domänstyrelsen, som fått del av dessa
            invändningar, föranstalat om ny undersökning vid Marma. Ett nytt
            alternativt förslag har därefter överläm-
          </p>
          <pb facs="riksdagen-motions-pdf/data/1933/mot_1933__ak__492/mot_1933__ak__492-002.pdf"/>
          <p>
            10 Motioner i Andra kammaren, Nr 492.
          </p>
          <p>
            nats till vattendomstolen, utarbetat av statens flottledsingenjör
            och daterat den 12 december 1931. Detta förslag innebär en förflyttning
            av flottledslinjen över skjutfältet omkring 800 meter i sydlig
            riktning och medför den fördelen att linjen ej korsar stationsområdet
            utan endast Järnvägslinjen samt berör alle- nast en mindre utnyttjad
            del av skjutfältet. Arméförvaltningen, som hörts över detta förslag,
            har i till vattendomstolen överlämnat protokoll den 19 februari
            1932 framhållit att förvaltningen ej mot- sätter sig flottledens
            framdragande enligt detta alternativförslag med tunnel under Marma
            skjutbana, dock med det tillägget, att tunnel anlägges Jämväl
            mellan skjutbanans västra gräns och »Artillerivägen». Detta innebär
            en tun- nelanläggning av 470 meters längd. Sammanlagda anläggningskostnaderna
            för flottledens inrättande med sist- nämnda sträckning och 470
            m tunnel har beräknats uppgå till omkring 1.6 milj. kronor. Bortsett
            från arméförvaltningens invändningar hava inga anmärkningar av
            betydelse gjorts hos vattendomstolen mot förslaget. Ärendet ligger
            fortfarande under vattendomstolens behandling, och har un- der
            hand inhämtats att goda utsikter förefinnas för att detsamma skall
            kunna slutbehandlas under innevarande år. I fråga om de motiv,
            som ligga till grund för ifrågavarande flottledsförslag, må anföras
            följande. I sin ovan omförmälda skrivelse till länsstyrelsen i
            Uppsala län den 5 no- vember 1928 framhåller domänstyrelsen efter
            att ha påpekat att endast de i det föregående omnämnda tvenne
            trävarubolagen kunna med tillhjälp av sina respektive kanaler
            disponera Dalälven för virkestransport ut till havet, att »denna
            frånvaro av betryggande flottledsanordningar för virkesspekulanter
            efter Dalälven, vilka skulle önska få virket utflottat till kusten,
            har under en följd av år visat sig ganska kännbar, då det gällt
            att erhålla fullt tillfreds- ställande pris för virke från kronans
            skogar längs detta stora vattendrag. För att emellertid råda bot
            härför och genom öppen och fri konkurrens ernå det pris, kungl.
            domänstyrelsen anser skäligt för nämnda virke, har styrelsen över-
            vägt tvenne alternativ för åstadkommande av allmän flottled från
            Färnäs till havet.» Det huvudsakligaste motivet för flottledsföretaget
            är sålunda att höja skogsvärdet. Först genom älvens öppnande för
            allmän flottning kan möjlig- het för fri och öppen konkurrens
            om virket beredas. Kustindustrien närmast norr och söder om Dalälvens
            mynning, som för närvarande fyller sitt virkes- behov genom köp
            längs kusten till och med långt upp i övre Norrland, är, bort-
            sett från nyssnämnda bolag, praktiskt taget utestängd från att
            spekulera på virket från skogarna inom Dalälvens flodområde. Bland
            annat av denna an- ledning har även dalavirket sökt sig andra
            avsättningsmöjligheter, genom för- ädlingsindustri inne i landet
            och genom virkets transport dels västerut till Klarälven, dels
            järnvägsledes söderut. Då emellertid förevarande flottleds- förslag
            allmänt anses komma att öva ett ganska begränsat inflytande på
            av- sättningen av sågvirket från skogarna i övre Dalarna, torde
            förslagets genom-
          </p>
          <pb facs="riksdagen-motions-pdf/data/1933/mot_1933__ak__492/mot_1933__ak__492-003.pdf"/>
          <p>
            Motioner i Andra kammaren, Nr 492. 11
          </p>
          <p>
            förande ej nämnvärt försvåra en rationellt anordnad inlandsindustris
            existens och vidare utveckling. För avsättningen av virket från
            skogarna i älvens nedre lopp från Torsång torde förslaget däremot
            bliva av synnerligen stor be- tydelse, då den inlandsindustri,
            som där finnes, är av mindre betydelse. För avsättning av småvirke
            såsom massaved och props, kan likväl antagas, att flottledens
            öppnande ned till havet skall öva ett ej ringa inflytande för
            flod- området i dess helhet. Goda skäl tala även för att en allmän
            stegring i virkes- prisen skall bliva en följd av företagets realiserande,
            vilket i sin ordning torde medföra en förbättrad skogsvård och
            vidgat tillfälle till arbetsförtjänst i skogarna. För att emellertid
            utröna huru befolkningen inom Dalälvens flodområde ställde sig
            till ifrågavarande flottledsförslag har vid syneförrättningen
            för flottledens inrättande allmänna ombudet genom vederbörande
            länsstyrelsers bemedling införskaffat de kommunala myndigheternas
            i respektive socknar yttrande i frågan. Ur synehandlingarna inhämtas
            sålunda att av de 49 kom- muner, som kunna antagas i större eller
            mindre grad beröras av förslaget om Dalälvens öppnande för allmän
            flottning, hava 28 bestämt uttalat sig för för- slaget, under
            det att en — en mindre kommun — ansett sig ej böra avgiva särskilt
            utlåtande, då ärendet ej hade någon betydelse för kommunen. Från
            återstående 20 kommuner hade emellertid ej ingått något utlåtande
            i frågan, men dessa kommuner torde efter gjorda beräkningar ej
            omfatta mer än om- kring 25 procent av flodområdets hela landareal.
            Att flottleden under sådana förhållanden kommer att medföra väsentligt
            gagn för orten och därmed lända till nytta för det allmänna, synes
            sålunda på- tagligt. Som av propositionen framgår skulle de arbeten,
            som äro förenade med reali- serandet av företaget i fråga, draga
            en sammanlagd kostnad av 1.4 milj. kro- nor, varav omkring 0.9
            milj. kronor beräknas belöpa sig på rena arbetslöner och återstoden
            på materialkostnader, detta dock under förutsättning att rännbygg-
            naden över Marma skjutfält kommer att framdragas i öppen kanal.
            Kan så ej ske, utan måste en tunnel där anläggas, beräknas totalkostnaden
            stiga till 1.6 milj. kronor. Beträffande arbetets utförande anse
            vi att arbetet bör ut- föras genom domänstyrelsens försorg. Då
            företaget, därest det kommer till utförande, kan förväntas komma
            att tillgodose befolkningens intressen inom Dalälvens vidsträckta
            flodområde och företaget därtill är ägnat att bereda tillfälle
            till lämpligt arbete åt ett bety- dande antal arbetslösa under
            denna tid av svår arbetslöshet, har det synts oss i hög grad önskvärt,
            att företaget upptages bland de arbeten, som äro tekniskt så väl
            förberedda, att de kunna igångsättas omedelbart eller senast under
            bud- getåret 1933/1934. Med hänvisning till det anförda få vi
            hemställa,
          </p>
          <p>
            att riksdagen vid behandling av Kungl. Maj:ts proposition nr
            211 måtte uttala att, under förutsättning av vattendomsto- lens
            medgivande till arbetets utförande, av de medel, som i
          </p>
          <pb facs="riksdagen-motions-pdf/data/1933/mot_1933__ak__492/mot_1933__ak__492-004.pdf"/>
          <p>
            12 Motioner i Andra kammaren, Nr 492.
          </p>
          <p>
            anledning av förevarande proposition komma att anvisas till arbeten
            till motverkande av arbetslösheten, ett belopp av 1,600,000 kr.
            bör användas till anläggande av en flottledska- nal från Dalälven
            till Bottenhavet.
          </p>
          <p>
            Stockholm den 7 april 1933.
          </p>
          <p>
            Bernh. Eriksson. S. Linnér. Gustaf Andersson i Rasjön. Ernst
            Aronson. Gust. Pettersson And. Hilding.
          </p>
          <p>
            i Hällbacken.
          </p>
          <p>
            Verner Karlsson. Evald Ericsson.
          </p>
        </div>
      </div>
    </body>
  </text>
</TEI>
