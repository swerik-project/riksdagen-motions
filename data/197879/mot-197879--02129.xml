<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02129">
  <teiHeader>
    <fileDesc>
      <titleStmt>
        <title>om idrottspolitiken</title>
        <author>av Lars Werner m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om idrottspolitiken</title>
          <idno type="rdwebb">G2022129</idno>
          <rs type="number">2129</rs>
          <ref type="dokument_url_text">http://data.riksdagen.se/dokument/G2022129/text</ref>
          <ref type="dokument_url_html">http://data.riksdagen.se/dokument/G2022129</ref>
          <ref type="dokumentstatus_url_xml">http://data.riksdagen.se/dokumentstatus/G2022129</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8BbM15b223x5u6RLSQXMKv" type="signed"/>
        <correspContext corresp="i-8BbM15b223x5u6RLSQXMKv">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2129/mot_197879__2129-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:2129
          </p>
          <p>
            av Lars Werner m. fl. om idrottspolitiken
          </p>
          <p>
            1970 års idrottspolitiska beslut innebar allmänna och positiva
            uttalanden till fördel för bredd- och motionsidrotten. Att dessa
            uttalanden bara delvis infriats är inte särskilt förvånande med
            tanke på den ogenomtänkta idrottssyn som fortfarande är förhärskande
            inte minst i de politiska instanserna. Mot den bakgrunden hade
            det varit betydligt mer förvånande om uttalandena i beslutet skulle
            ha förorsakat några genomgripande förändringar. Idrotten är en
            mycket viktig del av den mänskliga kulturen. I vårt land engagerar
            den kanske fler människor än någonting annat. Den är därför alltför
            viktig för att inte få en grundlig och seriös behandling i de
            politiska instanserna. Idrottens möjligheter i samhället och den
            människosyn som bör prägla den idrottsliga verksamheten är i högsta
            grad politiska frågor. Idrotten griper också in på många områden
            i samhällslivet. Idrotten återspeglar samhällsförhållandena. När
            samhället är genomkom- mersialiserat, så att det gäller att försöka
            slå mynt av allt, sätter detta sina spår även i idrotten. Vi har
            fått en helt igenom kommersialiserad elitidrott, vars utövare
            ofta får agera levande reklampelare, där betalning ofta får ersätta
            kamratskap. Lag måste vara lönsamma reklaminvesteringar om de
            skall få ”sponsorer”. Stjärn- och elitkult sätter sina spår i
            allt tidigare åldrar. Utslagningen är hård. Och alla vars idrottande
            inte leder till de mest publikknipande (och högst reklamvärda)
            topprestationerna får idrotta på sämre villkor. Det gäller det
            övervägande flertalet kvinnliga idrottsutövare, det gäller män
            som kommit upp i åldrar där toppresultat inte längre kan nås,
            det gäller ungdomar som inte bedöms som tillräckligt idrottsligt
            utvecklings- bara, det gäller handikappade. När samhället är inpyrt
            av öppet och dolt kvinnoförtryck återfinns kvinnoförtrycket också
            inom idrotten. Kvinnorna får sämre möjligheter att utöva sin idrott,
            sämre möjligheter att träna och deras prestationer blir ofta förbigångna
            med tystnad eller förringade. En stockkonservativ idealbild av
            den passiva, svaga kvinnan avhåller många kvinnor från att utveckla
            sina idrottsanlag. Idrottens förutsättningar och utveckling skapas
            i samhället. Idrotten är därför en viktig politisk fråga. Idrotten
            är en folkrörelse. Men den är en folkrörelse på undantag. Hur
            många studiecirkelledare skulle studieförbunden få på samma villkor
            som gäller för de många tusen som på sin fritid ställer upp som
            ledare inom idrottens många småklubbar? Förvisso finns det idrott
            som till dels finansierar sig själv med publikinkomster, men det
            gäller bara undantagsvis.
          </p>
          <pb facs="riksdagen-motions-pdf/data/197879/mot_197879__2129/mot_197879__2129-002.pdf"/>
          <p>
            Mot. 1978/79:2129 11
          </p>
          <p>
            Idrottsledarna tvingas därför att ta tid från sina egentliga
            ledaruppgifter till att försöka skrapa ihop ekonomin åt föreningarna.
            Bristande stöd från stats- kassan hänvisar idrotten till sponsorer,
            lotterier och bingo. Idrotten är en stor fråga, och man måste
            se den i ett långt vidare perspektiv än bara som tävlingsidrott.
            Den finns med i samhället på många plan, och den återverkar i
            sin tur på samhällets utveckling. Idrotten spelar inte bara roll
            för människors fritid. Den finns med i skolan, i samhällsplaneringen,
            spelar roll i arbetslivet, på sjukhus, i försvaret, i olika former
            av hälso- eller social rehabilitering. Men staten stoppar undan
            idrotten till en rutinmässig anslagspost i jordbruksdepartementets
            bilaga till budgetpropositionen. Kultur och idrott bör ha ett
            eget departement. Detta kan vad beträffar idrotten behandla den
            i dess totala ekonomiska, sociala och kulturella sammanhang. Ett
            sådant departement behöver inte alls innebära att idrottens karaktär
            av folkrörelse försvinner. Tvärtom kan denna folkrörelsekaraktär
            stärkas, medan den nu allvarligt hotas av den växande kommersialismen.
            En allvarlig statlig satsning på idrotten måste nämligen syfta
            till att bryta kommersialismens grepp. Idrotten i vid mening måste
            ses som ett uttryck för människornas naturliga behov av kroppsliga
            aktiviteter. Betraktar man den ur detta breda perspektiv, lever
            vi i ett aktivitetsfientligt samhälle. Hur möter t. ex. barnen
            idrotten i förskolorna? Hur stora utrymmen har förskolebarnen
            för att kunna tillgodose sina kroppsliga aktivitetsbehov? Hur
            väl utbildade är deras lärare för att tillgodose dessa? Det vore
            ett rimligt krav från våra förskolebarn att få liknande utrymme
            för lek och idrott som barnen i den obligatoriska skolan, där
            utrymmena ändå i och för sig är alldeles för små för ändamålet
            och ett hån mot varje barn. 20 förskolebarn kräver faktiskt inte
            större utrymme i rörligt tillstånd än motsvarande antal bilar
            i parkerat tillstånd. Och motivet för ett sådant utrymme är att
            hjälpa till att ge grunden för den uppväxande individen att få
            ett friskare liv. Ju större utrymmen barnen får för sina kroppsliga
            aktiviteter, desto lättare blir det att undvika negativ konkurrens
            och tidig tävlingshysteri. För små utrymmen har alltid och kommer
            alltid att gynna de starka och hänsynslösa. Det borde vara en
            självklar rättighet för förskolebarnen (i detta Barnens År) att
            under obegränsad tid dagligen få leka och idrotta på en väl tilltagen
            barnvänlig yta under sakkunnig ledning, som fått en utbildning
            i att inse barns verkliga behov. Nya barndaghem bör inte byggas
            utan ett väl tilltaget utrymme för lek och idrott. Gamla barndaghem
            bör byggas ut så att barns lekbehov kan tillgodoses. Bara därför
            att barn är små fordrar de inte små ytor. Förskolor och fritidshem
            måste ges möjligheter till en gedigen lek- och idrottsutbildning
            (på barns villkor naturligtvis), annars kommer vi att få en sjukvårdskris
            om 50-60 år utan motsvarighet i historien, eftersom dagens unga
            växer upp i ett för övrigt kroppsfientligt och barnfientligt samhälle.
            Det är en billig investering för vår framtid. Skall medborgarnas
            behov av rörelse och idrottslig aktivitet tillgodoses, är
          </p>
          <pb facs="riksdagen-motions-pdf/data/197879/mot_197879__2129/mot_197879__2129-003.pdf"/>
          <p>
            Mot. 1978/79:2129 12
          </p>
          <p>
            fler idrottsanläggningar och lokaliteter nödvändiga. Skapa fler
            jobb genom att bygga nya idrottshus, vars lokaliteter kan användas
            för breddidrott! Ge idrotten tillträde till redan befintliga tomma
            lokaler av typ skyddsrum! Bygg om dessa så att de kan komma idrotten
            till godo! Det lär dröja innan de kommer att användas för sitt
            tänkta användningsområde. Parkeringshus kan byggas om till idrottsutövning,
            samtidigt som ”nöjestrafiken” i stadscentrum försvinner. Bygg
            inga nya bostadshus utan att vinds- eller källarvåningarna består
            av väl tilltagna utrymmen för lek och idrott avsedda för män och
            kvinnor, barn och äldre, handikappade osv.! Prioritera flerfamiljshus
            med tanke på detta! Bygg inga nya parkeringshus eller varuhus
            utan att en hel våning dagligen kan användas till idrott av olika
            slag! Arbetsplatser av viss storlek bör vara försedda med väl
            tilltagna idrottsutrymmen. Den menings- fulla fritiden får emellertid
            inte bli ett argument för att orka med jobbet. Fritiden skall
            vara meningsfull oavsett bieffekter. Enda sättet att komma åt
            kommersialiseringen inom idrotten är att den organiserade idrotten
            ges ett rikligt samhälleligt stöd. Denna linje tillgodoses inte
            alls av regeringen, och inte heller tidigare regeringar har tagit
            frågan på allvar. Idrottsanslagen har under 1970-talet knappt
            svarat mot prisutveck- lingen. Nu kan regeringen hävda att statsanslagen
            bara med några procent- enheter understiger Riksidrottsförbundets
            äskanden. Men mot detta argu- ment bör två saker hållas i minnet.
            RF har fått vänja sig vid en viss anslagsnivå och prutar på specialförbundens
            anspråk. RF anpassar sig till statens njugghet. Men när idrotten
            på det sättet gjorts beroende av sponsorer etc. har det inom flera
            specialförbund och klubbar lett till att personer som bedöms ha
            goda kontakter får höga poster på grund av de resultat dessa kontakter
            kan förväntas medföra och inte på grund av att personerna i fråga
            har större idrottslig bakgrund. Detta är ett internt demokratiskt
            problem för idrottsrörelsen, men man måste inse att denna aspekt
            också spelar roll för idrottsrörelsens egna krav på samhället
            och dess ökade beroende av ”välviljan” från näringslivet. Utvecklingen
            inom idrotten och dess viktiga roll i samhället gör att politiken
            på området radikalt måste förändras. Det gäller inte minst formerna
            för det statliga stödet till den organiserade idrottsrörelsen.
            En rad åtgärder måste övervägas — och en del torde vara möjliga
            att redan nu besluta om. Man bör överväga hur idrottsklubbarnas
            breddverksamhet skall stimule- ras. Där bör prövas om inte normer
            bör utarbetas för ett särskilt ”breddstöd” till klubbar som satsar
            på bredden, som försöker skapa nya aktiviteter, som försöker värva
            nya grupper av människor. Ett sådant stöd skulle kunna utgå t.
            ex. till klubbar som skapar idrottsverksamhet bland pensionärer
            eller för övrigt bland män och kvinnor längre ner i åldrarna;
            även medelålders personer är idrottsligt diskriminerade. Ett sådant
            stöd skulle kunna utgå till föreningar som integrerar handikappade
            och icke-handikappade. Det skall också uppmuntras om redan etablerade
            organisationer utan idrottsanknyt- ning vill ta upp idrott på
            sitt program, t. ex. om studiecirkeldeltagare vill spela
          </p>
          <pb facs="riksdagen-motions-pdf/data/197879/mot_197879__2129/mot_197879__2129-004.pdf"/>
          <p>
            Mot. 1978/79:2129 13
          </p>
          <p>
            volleyboll efter ”ordinarie kurstid” etc. Särskilt stöd måste
            sättas in för kvinnoidrotten. Visserligen finns nu vissa ansatser
            i den vägen, men kvinnodiskrimineringen är fortfarande stark inom
            idrotten. Här faller fortfarande ett tungt ansvar också på rikstäckande
            massmedia. För att stimulera kvinnlig idrott bör klubbar få söka
            aktivitets- stödet — som nu bara gäller ungdomsverksamhet — för
            kvinnliga idrottsutö- vare oavsett ålder. Ett annat problem gäller
            idrottsresorna. Detta kan sägas vara ett problem mera på elitnivå,
            men det är långt ifrån enbart detta. Det är främst ett glesbygdsproblem.
            Vilka resvägar blir det inte för ett DM i Norrbotten, eller även
            för fotbolls- eller bandylag it. ex. detta vidsträckta områdes
            lägre serier? Men självfallet blir det speciellt akut när exempelvis
            idrottsutövare från t. ex. Norrbotten skall delta i rikstäckande
            tävlingar inte minst för de lag som deltar i seriespel. Genom
            sina skyhögt högre reskostnader är glesbygdsklubbarnas ekonomi
            hårdare ansträngd än klubbars i mera tätbefolkade områden, vilket
            går ut över glesbygdsklubbarnas möjligheter till både kvalificerad
            träning och breddverksamhet. Därför är det ett glesbygdskrav att
            idrottsresor med SJ och, där så är motiverat av avståndsskäl,
            inrikesflyget ges statliga subventioner. Riksdagen bör uppdra
            åt regeringen att komma med konkret utformat förslag i detta stycke.
            Kommersialiseringen inom idrotten är mest utbredd inom idrotten
            på elitnivå. Elitidrotten, som inte alls behöver vara detsamma
            som de hårt kommersialiserade professionella shower som massmedierna
            så hårt favori- serar, är en viktig del av idrottsrörelsen, den
            är inom de flesta grenar framsprungen ur bredden och är dess logiska
            fortsättning. Motsättningen elit-bredd är konstlad men har blivit
            en realitet genom kommersialismens inbrytning inom idrottsrörelsen.
            Självfallet måste en breddidrott, som fotboll, utövas i form av
            matcher, och ett seriesystem är sedan bara en naturlig fortsättning.
            Men när kommersialismen bryter in uppstår en ny dimension. Då
            kan nedflyttning i en serie bli ekonomisk katastrof för en klubb,
            och då kommer spelarköpen, då hotas lagandan, då spräcks småklubbars
            kamrat- gäng och egna avancemangsmöjligheter av storlagens värvare
            osv. Samtidigt rycks ofta den enskilde idrottsutövaren in i ett
            liv där han/hon måste topprestera och där den sociala tryggheten
            minskar med ”marknadsvärdet”. Det finns självfallet inget att
            invända mot att någon byter klubb av sportsliga eller andra skäl,
            men tendensen är tydlig. Pengar blir det som räknas. Skall idrotten
            kunna befrias från kommersialismens grepp, krävs kraftiga samhällsinsatser.
            Det räcker inte bara med ökade anslag. Det är en omöjlig uppgift
            för idrottsrörelsen att i vårt genomkommersialiserade samhälle
            bryta med kommersialismen utan medvetna politiska åtgärder av
            staten och kommunerna. Några punkter i ett sådant program kan
            vara: 1. Ökat utrymme för idrott i skolorna så att all idrott
            för barn under 13 år bedrivs inom skolorna, vilket gör att alltför
            tidig idrottsspecialisering och
          </p>
          <pb facs="riksdagen-motions-pdf/data/197879/mot_197879__2129/mot_197879__2129-005.pdf"/>
          <p>
            Mot. 1978/79:2129 14
          </p>
          <p>
            utslagning undviks. Men idrottsrörelsens ledare och tränare skall
            naturligtvis komma in i skolorna och visa sitt utbud och hjälpa
            till att ge den undervisning eleverna önskar, under sin sakkunniga
            ledning. 2. Alla tränare och personer med viktiga ledaruppdrag
            bör arvoderas på samma grunder som studieledare inom studieförbunden,
            och idrottsrö- relsen bör jämställas med studieförbunden i bidragsavseende
            härvid- lag. 3. Subventionera idrottsklubbars idrottsresor på
            kollektiva färdmedel! 4. En utredning bör tillsättas som överväger
            statliga stipendieformer och åtgärder för social trygghet åt idrottsutövare
            på elitnivå på grunder som undviker skapandet av en ”idrottsadel”.
            5. Gymnastik- och idrottshögskolan bör omfattas av samma ideologi
            som idrotten i övrigt och bör öppna portarna för duktiga idrottare,
            som är intresserade att bli tränare eller ledare även om deras
            teoretiska betyg är låga. GIH:s utbildning bör omformas så att
            det blir möjligt att kombinera GIH-studier med kvalificerad elitidrottsträning,
            och GIH bör som läroanstalt ta till vara de kunskaper som varje
            elitidrottare i det här landet besitter tekniskt, taktiskt, psykologiskt,
            pedagogiskt, näringsmässigt och ekonomiskt. Lokalerna på GIH bör
            byggas ut för forskning, försöksverk- samhet, träning osv. De
            nuvarande lokalerna fyller inte ens de mest primära behov. 6.
            Idrott bör införas som ämne vid våra universitet — ett ännu mycket
            outforskat ämne, sociologiskt, pedagogiskt, psykologiskt, historiskt,
            historiskt-ekonomiskt, social-antropologiskt osv. Med hänvisning
            till det anförda föreslås” att riksdagen beslutar 1. att anslaget
            i budgetpropositionen 1979 bilaga 13 punkten I 1. Stöd till idrotten:
            Organisationsstöd m. m. för budgetåret 1979/ 80 upptas till 136
            870 000 kr. i enlighet med Riksidrottsförbun- dets begäran. 2.
            att uttala att ett särskilt kultur- och idrottsdepartement bör
            inrättas, 3. att hos regeringen hemställa om särskilt förslag
            om kraftigt ökat stöd till byggande av idrottsanläggningar, 4.
            att hos regeringen hemställa om förslag om aktivitetsstöd för
            kvinnoidrotten. 5. att hos regeringen hemställa om förslag till
            subventioner av idrottsresor i enlighet med motionens riktlinjer,
            6. attuttala sig för det i motionen angivna programmet för åtgärder
            mot kommersialiseringen av idrotten och hos regeringen hemställa
            om initiativ som innebär programmets genom- förande,
          </p>
          <p>
            + Se även motionen 1978/79:2130.
          </p>
          <pb facs="riksdagen-motions-pdf/data/197879/mot_197879__2129/mot_197879__2129-006.pdf"/>
          <p>
            Mot. 1978/79:2129 15
          </p>
          <p>
            7. att uttala sig för vad som i motionen i övrigt anförs om idrottspolitiken.
          </p>
          <p>
            Stockholm den 25 januari 1979
          </p>
          <p>
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) JÖRN SVENSSON (vpk) LARS-OVE HAGBERG (vpk)
          </p>
          <pb facs="riksdagen-motions-pdf/data/197879/mot_197879__2129/mot_197879__2129-007.pdf"/>
          <p>
            GOTAB Stockholm 1979
          </p>
        </div>
      </div>
    </body>
  </text>
</TEI>
