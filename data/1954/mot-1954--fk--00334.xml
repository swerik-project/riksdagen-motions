<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--fk--00334">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__334/mot_1954__fk__334-001.pdf"/>
      <fw xml:id="i-S1X43UnNu1m6hYCsHyyJMv">
        Motioner i Först kammaren, nr 334. 7
      </fw>
      <div xml:id="i-3CL1HoRRK1XjeHUxvhr9U7" type="motHeader">
        <div xml:id="i-4TAfuUQKQfV1WAbYXp1UEA" type="motTitle"/>
        <div xml:id="i-QygWzyyWxrvx7txAJevvmn" type="motSubmissionInfo"/>
      </div>
      <div xml:id="i-EX2a9iALycC2LVe9Cb3uWY" type="motBody">
        <div xml:id="i-CaUhCsBnXxNt2XxqaeQEPn">
          <p xml:id="i-P6gQJeiRQZQzrK1vY2qt5G">
            Nr 334.
          </p>
          <p xml:id="i-3TZNMZP9EFv7BiKDvJJUvv">
            Av herr Franzén, om en översyn inom riksskattenämnden av av-
            dragsreglerna vid taxering till skatt.
          </p>
          <p xml:id="i-3B8kFVKHNJj8YYuoiLLBps">
            Man kan vara ense om att skattetrycket är hårt och att detta
            måste sägas vara betungnade för näringslivet. Från dessa utgångspunkter
            synes det mig så mycket nödvändigare att tillse, att skatterna
            verkligen avväges efter folks skatteförmåga. Man bör alltså tillse,
            att det som upptages som skattepliktig inkomst också är reell
            sådan, d. v. s. att möjligheter måste finnas till avdrag för alla
            kostnader i samband med förvärvande av in- komst. Gällande ordning
            kan emellertid icke sägas erbjuda sådana möjligheter på ett tillfredsställande
            sätt. I stället för verkliga kostnader på deklaratio- nens avdragssida
            får den skattepliktige nöja sig med att göra avdrag i en- lighet
            med av länsprövningsnämnderna och riksskattenämnden fastställda
            normer. Om avståndet mellan bostaden och arbetsplatsen uppgår
            till minst 5 km, kan den skattskyldige medgivas ett avdrag av
            5 öre per km för an- vändning av bil. Detta gäller, om vederbörande
            är anställd vid privat före- tag. För löntagare, för vilka statligt
            lönereglemente gäller, finns beträf- fande bils användning i tjänsten
            speciella och betydligt frikostigare av- dragsregler. Orättvisan
            i ett sådant system torde vara uppenbar. Med nuvarande skattetryck
            synes det mig orimligt med normbestämmel- ser, som inte tar hänsyn
            till de verkliga kostnaderna. Skatterna blir ofta härigenom i
            förhållande till skalteförmågan av sådan storlek, att männi- skors
            existensmöjligheter äventyras. Det nuvarande systemet har också
            fått en praktisk och för staten och kommunerna allvarlig konsekvens
            i det för- hållandet, att vederbörande inkomsttagare nödgas bosätta
            sig så nära ar- betsplatsen som möjligt. En stor del av de arbetare
            och tjänstemän, som nu har sitt arbete i städer och industrisamhällen,
            har sin bostad på landsbyg- den. Den skatteutmätning, som gällande
            avdragssystem innebär, påverkar dem att i större utsträckning
            flytta bort från landsbygden, vilket måste betraktas som en oförmånlig
            utveckling. Det bör understrykas, att det är gott om bostäder
            på landsbygden, medan brist på sådana råder i städerna och industrisamhällena.
            Moderna kom- munikationsmedel kan förkorta avstånden och göra
            tätorternas bostads- problem mindre besvärande. Det synes mig
            då orimligt, att användning av bil för resa till arbetsplatsen
            straffbeskattas på sätt som sker. Den invänd- ningen kan måhända
            göras, att de som dagligen måste resa från och till arbetsplatsen
            bör använda sig av så enkla och billiga fordon som möjligt. Men
            det synes mig ändå vara en upprörande orättvisa att fordra, att
            de
          </p>
          <pb facs="riksdagen-motions-pdf/data/1954/mot_1954__fk__334/mot_1954__fk__334-002.pdf"/>
          <fw xml:id="i-Mnde2nRdrZRx6nS2sz9ju1">
            8 Motioner i Första kammaren, nr 334.
          </fw>
          <p xml:id="i-2BZQVAiT2L1LAnfoCdG5q4">
            skall färdas miltals i ur och skur på moped eller motorcykel,
            om de vill undvika den straffbeskattning, som användning av bil
            nu underkastas. Det måste vara ett rättvisekrav, att bättre överensstämmelse
            uppnås i avdragsnormerna mellan å ena sidan i statlig och kommunal
            tjänst an- ställda och å andra sidan i privat tjänst anställda.
            Jag vill därför föreslå, att riksskattenämnden får i uppdrag att
            omarbeta nämnda avdragsbestäm- melser, så att sådan överensstämmelse
            uppnås. Samtidigt bör prövas, om icke det nuvarande normsystemet
            kan omarbetas på sådant sätt, att till- lämpningen kan göras smidigare.
            Avdragsnormerna bör inte ha en sådan utformning, att de bryter
            mot principen, att man bör ha rätt till avdrag för samtliga kostnader
            i samband med förvärvande av skattepliktig in- komst. Det synes
            önskvärt, att bygga taxeringen mindre på stela normer än på möjligheter
            för de lokala taxeringsnämnderna att avväga det be- skattningsbara
            beloppet efter förhållandena i det speciella fallet. Taxerings-
            arbetet måste i större utsträckning grundas på person- och lokalkännedom,
            så att den enskildes skatteförmåga kan bliva avgörande. Med stöd
            av vad som ovan anförts får jag hemställa, att riksdagen måtte
            besluta att i skrivelse till Kungl. Maj:t anhålla om en översyn
            inom riksskattenämnden av reglerna för avdrag vid deklaration
            av inkomst i överens- stämmelse med motionens syfte.
          </p>
          <p xml:id="i-354ZRMWMnHtCS74L1kPLV7" type="date">
            Stockholm den 27 januari 1954.
          </p>
          <div xml:id="i-QZqYrjCnYoSNKjbDvPCj5N" type="signatureBlock">
            <p who="i-EnP8BTag9UkPc8S5HLtfts" type="signature">
              Nils Franzén
            </p>
          </div>
        </div>
      </div>
    </body>
  </text>
</TEI>
