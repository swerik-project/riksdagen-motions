<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00618">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__618/mot_1957__ak__618-001.pdf"/>
      <fw xml:id="i-X5DQSfefFQnP8aVygJVDse">
        Motioner i Andra kammaren, nr 618 år 1957 13
      </fw>
      <div xml:id="i-MTC8Qc4mwkHABnoNigrHDd" type="motHeader">
        <div xml:id="i-BDq7fCE2rvE76nsqEkpLyW" type="motTitle"/>
        <div xml:id="i-AT3TUVU2cG2ZrNV7rzD8jn" type="motSubmissionInfo"/>
      </div>
      <div xml:id="i-R2Whwh6AZJefrtToW2wcM6" type="motBody">
        <div xml:id="i-YNCJUHu3eSiexfNUwFYSrF">
          <p xml:id="i-YNkDGkVjmsh6QezX1PAtEe">
            Nr 618
          </p>
          <p xml:id="i-RBWjkvmms4oGG9fD7QUQjM">
            Av herr Ohlin m. fl., i anledning av Kungl. Maj:ts proposition,
            nr 117, angående teckning av ytterligare aktier i Aktie- bolaget
            Statens skogsindustrier, m. m.
          </p>
          <p xml:id="i-QSSnqaynByyBAfHwbDHEX8">
            I proposition nr 117 till årets riksdag föreslås en del betydelsefulla
            för- ändringar beträffande AB Statens skogsindustriers ställning.
            Sålunda bör enligt propositionens förslag bolaget skiljas från
            domänverket, till vilket det hittills varit knutet som dotterbolag,
            och överföras till den grupp fri- stående bolag som sorterar direkt
            under ett departement, i detta fall han- delsdepartementet. I
            detta sammanhang avses bolagets ekonomiska mellan- havanden med
            domänverket bli reglerade. Därutöver föreslås bolaget er- hålla
            en ökning av aktiekapitalet med 35 milj. kronor, men kapitaltillskot-
            tet föreslås bli förbundet med det uttryckliga villkoret att bolagets
            kort- fristiga skulder nedbringas till skälig nivå. Anledningen
            till att finansministern nu föreslår bolagets skiljande från domänverket
            anges vara att statsmakterna därmed erhåller möjlighet att på
            ett annat sätt än hittills på förhand bedöma bolagets kapitalanspråk
            och sålunda bli garderade mot att ställas i efterhand när det
            gäller att finan- siera redan påbörjade investeringsobjekt. Finansministern
            har sålunda fun- nit att bolaget måste sättas under en viss kontroll.
            I anslutning härtill aktualiseras spörsmålet om kontrollen av
            de statliga bolagen. Statens skogsindustrier, som bildades 1941
            för att inom en särskild ad- ministration handha domänverkets
            industriella verksamhet, förutsattes kunna bedriva denna verksamhet
            ”under i huvudsak enahanda förutsätt- ningar och betingelser som
            andra företag inom motsvarande bransch”. Bo- laget erhöll vid
            starten ett aktiekapital av 22 milj. kr., varjämte bolaget för
            sitt åtagande att ansvara för den från domänverket övertagna perso-
            nalens pensionering erhöll en nedsättning i överlåtelsevärdet
            av anlägg- ningarna, motsvarande det kapitaliserade värdet av
            den av bolaget över- tagna pensionsskyldigheten. Motsvarande belopp
            skulle därvid fonderas för pensionsändamål. Bolaget erhöll vidare
            garantier för jämn tillgång på rå- vara, som erhållits i form
            av leveransvirke. Domänverket skulle dessutom hålla bolaget med
            vissa förlagsmedel. Statsmakterna synes vid dessa an- ordningar
            ha förutsatt att bolaget skulle kunna utvecklas normalt och göra
            de nödvändiga rationaliseringarna och utbyggnaderna inom självfinansi-
            eringens ramar. I den utredning som i år företagits heter det
            att ”under år som gått har
          </p>
          <pb facs="riksdagen-motions-pdf/data/1957/mot_1957__ak__618/mot_1957__ak__618-002.pdf"/>
          <fw xml:id="i-82iXqEGDn88AnUkegEhSmY">
            14 Motioner i Andra kammaren, nr 618 år 1957
          </fw>
          <p xml:id="i-K661eZRzVc9KTRVxB8xXXe">
            bolagets rörelse utvidgats på ett sätt, som knappast kunde förutses
            vid bolagets bildande”. Den expansion som skett inom loppet av
            15 år måste uppenbart ha gått för hastigt och ekonomiskt sett
            långt utöver gränserna för en sund ekonomi. Detta har också avspeglat
            sig i bolagets ständigt stegrade kapitalbehov. I statsverkspropositionen
            till 1953 års riksdag begärdes en ökning av bo- lagets aktiekapital
            från dittillsvarande 22 milj. kr. till 44 milj. kr. Moti- veringen
            till ökningen angavs vara att bolagets dittillsvarande aktiekapi-
            tal vid denna tidpunkt endast motsvarade omkring 15 procent av
            årsleve- ransvärdet, medan motsvarande privata företag hade en
            mycket fördel- aktigare relation mellan dessa värden. Samtidigt
            begärdes en ökad kredit- garanti för domänverkets räkning, och
            motiveringen härtill var att bo- laget sedan 1949 åtnjutit anstånd
            med betalningarna till domänverket för inköpt virke till i medeltal
            30 milj. kr. I anslutning till dessa i statsverkspropositionen
            framförda äskanden in- lämnades en enskild motion från folkpartiet,
            där det bl. a. frågades om det kunde anses förenligt med sund
            ekonomi att ett företag kraftigt utvidgar sin rörelse i stället
            för att reglera sina råvaruskulder. I detta sammanhang erinrades
            om att riksdagen vid olika tillfällen beslutat och till Kungl.
            Maj:t avlåtit skrivelser med begäran om att statsrevisionen eller
            statens sakrevi- sion måtte få möjlighet att granska de statliga
            bolagens ställning. Inga av dessa riksdagsbeslut har lett till
            någon positiv åtgärd från regeringens sida. År 1948 tillsattes
            en revisionsutredning, som avgav sitt betänkande 1949. Här framförde
            den ena av de två utredarna som sin mening att det inte kunde
            vara riktigt att stora områden av viktig verksamhet, där staten
            är starkt ekonomiskt engagerad, är undandragna statsmakternas
            över- blick och insyn. Statsmakterna har ett klart behov av att,
            när så anses er- forderligt, kunna pröva verksamheten inom de
            statliga affärsföretagen för att bedöma, om verksamheten bedrives
            på ”ett ur statssynpunkt försvar- ligt sätt”. Man kan inte underlåta
            att mot denna bakgrund påpeka huru- som utvecklingen inom Statens
            skogsindustrier i dagens läge knappast kan anses försvarlig ur
            statssynpunkt och att situationen möjligen varit en annan och
            för såväl bolaget som statsmakterna fördelaktigare, om den an-
            slagsbeviljande riksdagens egna granskningsmän haft den av riksdagen
            begärda möjligheten att göra stickprovsundersökningar även inom
            statliga bolag. I den till 1953 års statsverksproposition avgivna,
            tidigare omnämnda motionen från folkpartihåll anföres beträffande
            Statens skogsindustrier, att ”om expansionen fortsätter i samma
            takt som hittills, kommer riks- dagen sannolikt att inom en inte
            alltför avlägsen framtid måhända åter få ta ställning till ytterligare
            utökning av bolagets aktiekapital, därest man
          </p>
          <pb facs="riksdagen-motions-pdf/data/1957/mot_1957__ak__618/mot_1957__ak__618-003.pdf"/>
          <fw xml:id="i-V91xpaU4jgbHK1AoFeC3QT">
            Motioner i Andra kammaren, nr 618 år 1957 15
          </fw>
          <p xml:id="i-7VDxnqzP1qhW1wug9cCcEF">
            även i fortsättningen vill hålla den angivna relationen mellan
            årsomslut- ning och aktiekapital”. Under sådana förhållanden ansågs
            att innan ytter- ligare kapital ställdes till förfogande borde
            bolagets ekonomiska ställning, expansionsplaner och dispositioner
            av redan investerat kapital klarläggas. Denna hemställan avvisades
            av riksdagen. År 1956 befann sig bolaget ånyo i en sådan ekonomisk
            situation att ytter- ligare medel var erforderliga. Nu begärdes
            60 milj. kr. i ett långfristigt lån. Relationerna mellan aktiekapital
            och omslutning angavs åter vara oför- delaktiga. De vid detta
            tillfälle hörda remissinstanserna ställde sig myc- ket kritiska
            till bolagets begäran. Sålunda uttalade riksgäldskontoret att
            en lånegaranti på 60 milj. kr. inte torde ha varit avsedd av statsmakterna
            vid 1953 års beslut. En kapitalinvestering av denna storlek kunde
            inte an- ses stå i samklang med den av statsmakterna förda åtstramningspolitiken.
            Frågan hade dessutom, ansåg riksgäldskontoret, en principiell
            räckvidd, då det i princip inte kunde sägas vara någon åtskillnad
            mellan statlig upp- låning genom riksgäldskontoret och statsgaranterad
            upplåning genom ett statligt bolag. Till den 1956 framlagda propositionen
            om ytterligare medel till Statens skogsindustrier — i vilken proposition
            begärdes riksdagens medgivande till ett kortfristigt reverslån
            på 35 milj. kr. att ställas till det statliga bolagets förfogande
            — inlämnades från vår sida en motion, där det bl. a. påpekades
            att bolagets invester'ngstillgångar ökat i snabbare takt än såväl
            det egna kapitalets tillväxt som den långfristiga upplåningen
            och att endast hälften av de kortfristiga skulderna hade täckning
            i likvida omsättningstillgångar. Det framhölls vidare i motionen,
            att i ett statligt företag som Statens skogs- industrier bör det
            ligga i det allmännas intresse att bolaget har den in- riktning
            och ekonomiska struktur, som ur allmänna synpunkter kan anses
            önskvärt. I motionen begärdes därför en utredning beträffande
            de syften, som det allmänna önskar uppnå genom bolagets verksamhet,
            och att en sådan utredning måste gå vida längre än den utredning
            av bolagets finan- siella ställning, som då bebådats i propositionen
            och som skulle utföras uteslutande inom bolaget. I sammanhanget
            påpekades också att eftersom man ofta gjort jämförelser mellan
            det statliga bolaget och motsvarande enskilda företag, så föreföll
            det uteslutet att man inom ett enskilt företag kunde ställa ägarna
            inför s'tuationen att i efterhand anskaffa medel till en redan
            företagen expansion. Vad Statens skogsindustriers då aktuella
            läge beträffade ansågs i motionen, att ett reverslån på 35 milj.
            kr. endast kunde ge en ytterst tillfällig lättnad och att bolagets
            ekonomiska problem därmed heller inte kunde bli lösta. På grund
            härav yrkades att en utred- ning av bolagets ställn'ng och kapitalbehov
            borde göras innan ytterligare medel ställdes till förfogande.
            Vidare framhölls att statliga affärsföretag
          </p>
          <pb facs="riksdagen-motions-pdf/data/1957/mot_1957__ak__618/mot_1957__ak__618-004.pdf"/>
          <fw xml:id="i-FEnaS2Vui5C7YH9efLeq8d">
            16 Motioner i Andra kammaren, nr 618 år 1957
          </fw>
          <p xml:id="i-PjnqdpyksDYLN1aeSAgazs">
            i fråga om kreditförsörjning icke borde ges en privilegierad
            ställning. Riks- dagen avslog denna begäran. Som det förutsattes
            i fjolårets folkpartimotion var reverslånet endast en tillfällig
            andhämtningspaus för bolaget i ekonomiskt hänseende, och bo- laget
            har därför i år begärt 60 milj. kr. i nyteckning av aktier till
            nominellt 50 milj. kr. samt därutöver en ytterligare kredit av
            50 milj. kr. Innan vi går närmare in på de för dagen aktuella
            spörsmålen i fråga om bolagets ekonomi, kan av det hittills anförda
            sammanfattningsvis sägas att det un- der år som gått framhållits
            att bolaget expanderat för hastigt, att expan- sionen i allt större
            utsträckning finansierats med stora kortfristiga skuld- sättningar,
            att investeringsprojekt planerats och igångsatts utan att frå-
            gan om kapitalanskaffning förefaller över huvud taget närmare
            ha utretts, att staten härvid kommit i en tvångsartad efterhandsställning
            och att in- vesteringar av denna storlek bör avvägas över budgeten
            i vanlig ordning. Det är därför med tillfredsställelse vi konstaterar
            att departements- chefen nu åstadkommit en snabbutredning av företagets
            ställning och accepterat de fakta, som utredningen lagt i dagen.
            Departementschefen anser att statsmakterna i fortsättningen bör
            erhålla bättre möjligheter att i förväg bedöma bolagets kapitalbehov
            och beklagar i det sammanhanget att man tidigare nödgats i efterhand
            medverka till kapitaltillskott för att finansiera påbörjade eller
            redan genomförda investeringar. Finansminis- tern önskar nu vidgade
            möjligheter för statsmakterna att överblicka och kontrollera bolagets
            verksamhet och vill i fortsättningen också ha större klarhet beträffande
            bolagets finansiella redovisningar. Då allt detta ligger i linje
            med vad som tidigare från vår sida framförts i dessa sammanhang
            men inte hittills vunnit beaktande, vill vi tillstyrka att Statens
            skogsindu- strier under ovan angivna förutsättningar lösgöres
            från domänverket och läggs direkt under handelsdepartementet.
            Vi anser också i likhet med de- partementschefen att de ekonomiska
            mellanhavandena mellan bolaget och verket bör regleras och att
            domänverket i fortsättningen icke skall hålla bolaget med långfristiga
            krediter. I den här omnämnda utredningen som i år företagits heter
            det att ”ut- redningsuppdraget omfattar icke uppdrag att ingå
            på en prövning av vare sig bolagets eller domänverkets nu aktuella
            eller framtida kapitalbehov”. Departementschefen har i propositionen
            inte heller framfört någon mening om bolagets framtida kapitalbehov;
            det anges endast från departements- chefens sida att statsmakterna
            bör få bättre möjligheter att bedöma bo- lagets kapitalbehov och
            i förväg avväga detta i förhållande till andra in- vesteringsanspråk
            på det statliga området och att dessa önskemål får en särskild
            tyngd i föreliggande statsfinansiella och kreditpolitiska läge.
            Som ett exempel på vad som vid en sådan kontroll från regeringens
            sida skulle
          </p>
          <pb facs="riksdagen-motions-pdf/data/1957/mot_1957__ak__618/mot_1957__ak__618-005.pdf"/>
          <fw xml:id="i-9jyrawJh7ZK52iwMv2PiJN">
            Motioner i Andra kammaren, nr 618 år 1957 17
          </fw>
          <p xml:id="i-VvtW9tMZmZ4rVHed8VK1gE">
            kunna undvikas inom bolaget nämnes den fartygsanskaffning, för
            vilken bolaget engagerat sig med f. n. drygt 8 milj. kronor. I
            propositionen heter det att bolaget ”utan att Kungl. Maj:t eller
            riksdagen fått tillfälle att pröva frågan utvidgat sin verksamhet
            genom anskaffande av fartyg”. Av detta yttrande framgår klart,
            att departementschefen anser riksdagens prövning nödvändig när
            det gäller exempelvis bolagets utvidgning av sin verksamhet till
            andra områden än rent skogsindustriella. I den av nuvaran- de
            statsrådet Kling förebragta utredningen heter det bl. a. att om
            bolaget för framtiden direkt underställes Kungl. Maj:t kan ”därigenom
            lättare till- ses, att bolaget icke utvidgar sin verksamhet till
            nya områden”. Därvid er- inras om att förvärvet av aktierna i
            Laxå bruk 1947 ansågs böra under- ställas riksdagens prövning
            med hänsyn till att sistnämnda bolag bedrev även järnverksrörelse
            och att förvärvet sålunda innebar en utvidgning av verksamheten
            till annat område än det för vilket bolaget bildades. Nu har under
            senare år bolaget även börjat rederirörelse utan att vare sig
            Kungl. Maj:t eller riksdagen erhållit tillfälle att pröva frågan.
            Om det sålunda förefaller klart att riksdagen bör underställas
            frågor av dylik art, är det likaledes klart att riksdagen måste
            ta ställning till kapitalanskaffning för bolagets räkning även
            när det gäller utvidgningar på det skogsindustriella området,
            om dessa icke kan ske genom självfinansiering. När riksdagen sålunda
            har och även i framtiden kommer att få reell prövningsmöjlighet
            till spörsmål av denna art, måste riksdagen också ha rätt att
            kräva bättre överblick än hittills av bolagets ekonomiska ställning.
            Det förhållandet, att bolaget för framtiden blir underställt Kungl.
            Maj:t och att dess skulder till domänverket regleras genom att
            bolagets skuld till domänverket överföres till fonden för låneunderstöd
            och att domän- verket i fortsättningen inte blir skyldigt att
            hålla bolaget med långa leve- ranskrediter, är i och för sig inte
            tillräckligt för att sanera bolagets likvi- ditetsställning. När
            finansministern dessutom nu föreslår en nyteckning av aktier av
            35 miljoner kronor, så sker det med det uttryckliga förbehållet
            att medlen skall användas till reglering av bolagets onormalt
            stora kort- fristiga skulder. Vi understryker nödvändigheten av
            att det statliga bo- lagets affärer saneras på det sättet att
            de kortfristiga skulderna nedbringas och vill därför inte motsätta
            oss att riksdagen ger bemyndigande till denna aktiekapitalökning.
            Men även om skuldfrågorna på här angivna sätt reg- leras, kvarstår
            alltjämt bolagets behov av medel till påbörjade investe- ringar.
            Den utredning vi här föreslår bör omfatta bolagets ställning i
            sin hel- het och innebära avvägningar mellan de olika investeringsprojekten.
            Så- dana redan i väsentlig mån påbörjade investeringar, som kan
            bedömas eko- nomiskt försvarbara och vinstgivande för framtiden,
            bör fullföljas. Å
          </p>
          <p xml:id="i-BCdAMajV94mHiio9Te5Ka1">
            2 Bihang till riksdagens protokoll 1957. 4 saml. Ny 614—618
          </p>
          <pb facs="riksdagen-motions-pdf/data/1957/mot_1957__ak__618/mot_1957__ak__618-006.pdf"/>
          <fw xml:id="i-VXiWbPnLPasNeeB18LqL7w">
            18 Motioner i Andra kammaren, nr 618 år 1957
          </fw>
          <p xml:id="i-WiUwGioWwqVcBmV93qpjfT">
            andra sidan torde andra projekt av omfattande art böra avskrivas.
            För framtiden bör bolagets vinster i väsentlig mån användas för
            finansiering av pågående investeringar och för en verklig konsolidering
            innan en fort- satt kvantitativ expansion överväges. Vid övervägande
            om bolagets utveckling kan naturligtvis i speciella fall även
            andra än vanliga företagsekonomiska synpunkter anläggas, men detta
            bör i så fall klart anges som en från bolagets allmänna verksamhet
            avgrän- sad uppgift. För en konsolidering av bolagets ställning
            kan det därför böra prövas, om inte någon del av bolagets verksamhet,
            i synnerhet sådan som går utom bolagets egentliga uppgifter, bör
            avvecklas och kapitalmedel härvid lös- göras för sådana uppgifter,
            som bedöms viktiga och värda att ur olika syn- punkter satsa ytterligare
            kapital på. Härvid torde eventuellt innehavda aktier i företag,
            som ligger utanför bolagets egen verksamhet, kunna över- låtas.
            Vad den av såväl utredaren, statsrådet Kling, som departementsche-
            fen omnämnda nystartade rederirörelsen beträffar, torde de ekonomiska
            transaktionerna kring denna affär böra närmare belysas och bolagets
            fort- satta engagemang på detta område övervägas. Här har endast
            nämnts någ- ra av de punkter, som bör ligga inom den utredning,
            som nu synes ofrån- komlig. Det bör i dessa sammanhang påpekas
            nödvändigheten av att Kungl. Maj:t, som nu kommer att få bolaget
            under en helt annan kontroll än tidi- gare, inte för framtiden
            vidtar sådana dispositioner beträffande bolagets affärer att Kungl.
            Maj:t sätter riksdagen i en sådan efterhandsställning, som hittills
            gällt för både regering och riksdag. I detta sammanhang vill vi
            särskilt uppmärksamma den hittills mycket dunkla frågan om bolagets
            utländska affärer. I propositionen anges en: summa av 54 miljoner
            såsom förskott från kunder. Det synes oss närmast beklagligt att
            ett statligt bolag på detta sätt i sin ständiga kreditnöd an-
            skaffar utländskt kapital, som i realiteten kan betraktas som
            ett slags inofficiellt statslån för finansiering av investeringsobjekt
            i Sverige. När finansministern nu anser att de kortfristiga krediterna
            bör nedbringas inkluderas givetvis även kundkrediterna. De 35
            milj. i nytt kapital, som nu avses att tillföras bolaget, förslår
            inte för en sådan sanering, något som finansministern också är
            på det klara med. För ytterligare reglering av krediterna föreslås
            också att lagerhållningen nedbringas. Med hänsyn till att bolaget
            visat en benägenhet att utnyttja sin särställning till att frita
            sin verksamhet från den kreditåtstramning som statsmakterna beslutat
            och som avsetts att gälla hela näringslivet synes den sanering,
            som nu av- ses att komma till stånd, inte helt böra överlämnas
            till bolagets eget av- görande, utan den bör ske i samförstånd
            med den för kapitalförsörjningen i sista hand ansvarige, d. v.
            s. staten. Den utredning vi här begärt bör så-
          </p>
          <pb facs="riksdagen-motions-pdf/data/1957/mot_1957__ak__618/mot_1957__ak__618-007.pdf"/>
          <fw xml:id="i-Cmw1a89ytnkFa5GFRHvtJu">
            Motioner i Andra kammaren, nr 618 år 1957 19
          </fw>
          <p xml:id="i-8uaov7TKzXfzx6NWotjjUM">
            lunda omfatta förslag inte endast i fråga om det framtida investerings-
            programmet och dess kapitalförsörjning utan även gälla den aktuella
            kre- ditsaneringens praktiska genomförande. Med hänvisning till
            vad här anförts hemställes, att riksdagen i skrivelse till Kungl.
            Maj:t måtte anhålla om en klarläggande utredning av AB Statens
            skogsindu- striers ställning och i syfte att utarbeta förslag
            till den nu aktuella kreditsaneringens lämpligaste genomförande
            samt för att klarlägga de kapitalförsörjningsfrågor, som skulle
            uppkomma i samband med ett fortsättande av det av före- taget
            angivna investeringsprogrammet.
          </p>
          <p xml:id="i-MhHBiXhKyXzfQrMrCcdACW" type="date">
            Stockholm den 9 april 1957 Bertil Ohlin Wald. Svensson Bertil
            von Friesen
          </p>
          <p xml:id="i-P78nP3j94Zs3yShtVNdXLD">
            Ragnhild Sandström Sven Wedén Per A. Johnsson i Kastanjegården
          </p>
        </div>
      </div>
    </body>
  </text>
</TEI>
