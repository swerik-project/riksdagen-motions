<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00304">
  <teiHeader>
    <fileDesc>
      <titleStmt>
        <title>Ändring av utsökningsbalken</title>
        <author corresp="i-Ev6Dx3pWj2WT32VGQpabaz">av Finn Bengtsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändring av utsökningsbalken</title>
          <idno type="rdwebb">GW02C304</idno>
          <rs type="number">C304</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C304/text</ref>
          <ref type="dokument_url_html">http://data.riksdagen.se/dokument/GW02C304</ref>
          <ref type="dokumentstatus_url_xml">http://data.riksdagen.se/dokumentstatus/GW02C304</ref>
          <ref type="doc">http://data.riksdagen.se/fil/660EFA37-0FCC-4137-97AF-2A244486202D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LzJKk7YfaMkiVbMFKdcizW" type="signed"/>
        <correspContext corresp="i-LzJKk7YfaMkiVbMFKdcizW">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-W6PffXZ93b7M262SrHC6uq" type="numbering">
          <date when="2008-10-06"/>
        </correspAction>
        <correspAction xml:id="i-6iYauc2oHWw29SCtffyUBf" type="submission">
          <date when="2008-10-03"/>
        </correspAction>
        <correspAction xml:id="i-BXeRHKXoMbRU8CAiiJbYRa" type="transfer">
          <date when="2008-10-02"/>
        </correspAction>
        <correspAction xml:id="i-PEcdBjbHHUMW7Wv71gQ75v" type="assigned"/>
        <correspContext corresp="i-PEcdBjbHHUMW7Wv71gQ75v">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M6KD2p4kJwyrU8gZ1jFFxZ" type="motBody">
        <div xml:id="i-BT8ohckwwM9Ytcij7DGish" type="motProposal" subtype="förslag">
          <head xml:id="i-Hx4BxGXHFqY8VadRk4YMEX">
            Förslag till riksdagsbeslut
          </head>
          <p xml:id="i-DNvLbuz5MJSqH8R7M89mPs">
            Riksdagen tillkännager för regeringen som sin mening vad som
            anförs i motionen om ändring av utsökningsbalken vad gäller s.k.
            bilmålvakter.
          </p>
        </div>
        <div xml:id="i-2oFa3NUuuiQZHai58w4xis" type="motContent">
          <head xml:id="i-91zVb4Mej16FZywcKUMo4n" type="h1">
            Motivering
          </head>
          <p xml:id="i-BDYLjANTxzWd9TEaNFynU4">
            På senare tid har problemet med bilmålvakter uppmärksammats i
            media. Fenomenet innebär att en person låter registrera en målvakt
            i bilregistret som ägare av sin bil. Sedan åker den verklige ägaren
            runt och parkerar bilen på ett sådant sätt att han gång efter
            annan ådrar sig parkeringsböter och felparkeringsavgifter. Den
            registrerade ägaren/målvakten förfogar däremot aldrig över bilen.
          </p>
          <p xml:id="i-KxP4BNmxeorn4KgXVeEoed">
            Bilens ägare är ansvarig för parkeringsböter och felparkeringsavgifter.
            Målvakten kan därför krävas på dessa belopp, men saknar typiskt
            sett pengar. Då kan Kronofogdemyndigheten bli inkopplad och utmätning
            av tillgångar kan ifrågakomma. Målvakten har dock inga tillgångar
            men vederbörande är registrerad ägare till bilen, som kan betinga
            ett visst värde.
          </p>
          <p xml:id="i-KSNCjnj6iT9Q9LQdfAguWW">
            Kronofogdemyndigheten kan därför antas vilja ta bilen i mät.
            Eftersom målvakten typiskt sett aldrig kör bilen, lär bilen dock
            inte påträffas hos målvakten, när kronofogden kommer på besök.
            Däremot kan det givetvis hända att bilen anträffas parkerad någonstans,
            där den verkliga ägaren har ställt den. Kan Kronofogdemyndigheten
            i den situationen utmäta bilen? Nej, det medger inte dagens lagstiftning.
          </p>
          <p xml:id="i-2VSACdNEw4Rq21WWritH1M">
            I utsökningsbalken (UB) 4 kap 18 § 1 st stadgas följande: Gäldenären
            anses vara ägare till lös egendom som han har i sin besittning,
            om det ej framgår att egendomen tillhör annan. Motsatsvis får
            man sluta sig till att gäldenären inte anses vara ägare till lös
            egendom som han inte har i sin besittning. En bil som står parkerad
            på stan och som någon annan person än gäldenären (målvakten) har
            nycklarna till anses därmed inte tillhöra gäldenären, även om
            gäldenären är registrerad som bilens ägare i bilregistret. Denna
            registrering medför nämligen inte ägandepresumtion.
          </p>
          <p xml:id="i-DXh9TM1EyFmqWDvDq1q4M">
            Det motsatta gäller dock, enligt UB 4 kap 18 § 2 st, för sådan
            lös egendom som registrerat skepp och registrerat luftfartyg:
            I fråga om registrerat skepp eller registrerat luftfartyg gäller
            dock att egendomen anses tillhöra gäldenären, om denne är inskriven
            som ägare och det ej framgår att egendomen tillhör annan.
          </p>
          <p xml:id="i-YQzVpLVDCgHxH9W3HU2neU">
            Beträffande skepp och luftfartyg medför alltså registreringen
            ägandepresumtion. Om Kronofogdemyndigheten påträffar ett skepp,
            får skeppet tas i mät för den registrerade ägarens skulder, även
            om den registrerade ägaren inte har skeppet i sin besittning.
          </p>
          <p xml:id="i-Qe2fWyDwD9PC86ZF9dSMMM">
            Enligt min uppfattning borde UB 4 kap 18 § ändras så att även
            bilar omfattas av undantagsbestämmelsen i paragrafens andra stycke.
            Det vore en mycket enkel lagstiftningsoperation, som skulle göra
            det något enklare att bekämpa förekomsten av bilmålvakter.
          </p>
          <p xml:id="i-PWDVB7RCFN9WxLVm3CiqBW">
            Om registreringen i bilregistret skulle medföra ägandepresumtion,
            skulle Kronofogdemyndigheten kunna ta en bil i mät för den registrerade
            ägarens skulder, t ex parkeringsskulder, även om bilen inte är
            i den registrerade ägarens besittning, utan exempelvis står parkerad
            på stan. Om den verklige ägaren skulle riskera att få sin bil
            utmätt till följd av stora parkeringsskulder, skulle han eller
            hon förmodligen i högre grad akta sig för att parkera fel.
          </p>
          <p xml:id="i-4F9Ba5esjSV4d5xmthKAei">
            Jag kan inte se några tydliga argument mot den av mig föreslagna
            ordningen, utan föreslår riksdagen att besluta om det ovan angivna
            tillkännagivandet.
          </p>
        </div>
        <div xml:id="i-H7Med4qch8VdttpupaERoq" type="signatureBlock">
          <list xml:id="i-HWS4d25rSyqss595PUKiaA">
            <item xml:id="i-2miek3NpwY4HMdJfxCvFWd" who="i-Ev6Dx3pWj2WT32VGQpabaz" type="signature">
              Finn Bengtsson (m)
            </item>
          </list>
        </div>
      </div>
    </body>
  </text>
</TEI>
