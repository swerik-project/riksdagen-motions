<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00461">
  <teiHeader>
    <fileDesc>
      <titleStmt>
        <title>Gårdsförsäljning av egenproducerat vin</title>
        <author corresp="i-R9MuNkxgtjYredKHhh6ujV">av Per Bill m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gårdsförsäljning av egenproducerat vin</title>
          <idno type="rdwebb">GV02So461</idno>
          <rs type="number">So461</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So461/text</ref>
          <ref type="dokument_url_html">http://data.riksdagen.se/dokument/GV02So461</ref>
          <ref type="dokumentstatus_url_xml">http://data.riksdagen.se/dokumentstatus/GV02So461</ref>
          <ref type="doc">http://data.riksdagen.se/fil/CFF53908-03BE-4F7D-A687-1F54818065D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TSGehE1rwudkXFF6bgJHmH</idno>
            <name>Henrik von Sydow</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DKsVYU73WDtSTFEeLoboVx</idno>
            <name>Ola Sundell</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FLiMzKPYj2rAQsSoY4devf" type="signed"/>
        <correspContext corresp="i-FLiMzKPYj2rAQsSoY4devf">
          <note type="signatory" corresp="i-R9MuNkxgtjYredKHhh6ujV"/>
          <note type="signatory" corresp="i-TSGehE1rwudkXFF6bgJHmH"/>
          <note type="signatory" corresp="i-DKsVYU73WDtSTFEeLoboVx"/>
        </correspContext>
        <correspAction xml:id="i-NpW1GrBSWYwW6C8oULHPcG" type="referral">
          <date when="2007-10-16"/>
        </correspAction>
        <correspAction xml:id="i-Xknxy6jtZGECXTATzRrPq7" type="dismissal">
          <date when="2007-10-16"/>
        </correspAction>
        <correspAction xml:id="i-Sfxwg3MvQhqcU2MZbzKEpm" type="numbering">
          <date when="2007-10-08"/>
        </correspAction>
        <correspAction xml:id="i-RVNFiPPKoXxkJEcP6esHfi" type="submission">
          <date when="2007-10-04"/>
        </correspAction>
        <correspAction xml:id="i-9XF7vaPa1P9uMPSGHZcLy5" type="transfer">
          <date when="2007-10-04"/>
        </correspAction>
        <correspAction xml:id="i-B4fDXT1gYdjwf5uqCKUg7t" type="assigned"/>
        <correspContext corresp="i-B4fDXT1gYdjwf5uqCKUg7t">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-TehoeXxvPzWrwo5mU3tqQb">
            Förslag till riksdagsbeslut
          </head>
          <p xml:id="i-M8BWseYwPt1CKvzxTq8U8N">
            Riksdagen tillkännager för regeringen som sin mening vad som
            anförs i motionen om gårdsförsäljning av egenproducerat vin.
          </p>
        </div>
        <div type="motContent">
          <head xml:id="i-4pWcWd9thDQton7HB9XeWs" type="h1">
            Motivering
          </head>
          <p xml:id="i-7wG4zrvEP4qjMtMzt77rWb">
            När Sverige blev medlem i EU 1995 upphörde flera av monopolen
            på alkoholområdet, som import, tillverkning och partihandelsförsäljning.
            Detta skedde för att anpassa Sverige till den inre marknadens
            friheter. Dock valde vi i Sverige att behålla detaljhandelsmonopolet,
            Systembolaget, av alkoholpolitiska skäl. Villkoret vid förhandlingarna
            om svenskt EU-inträde var att slå vakt om näringsfriheten för
            producenter. Systembolaget fick inte diskriminera producenter
            inom EU.
          </p>
          <p xml:id="i-ERrfgnhpGXZYPkDdrXVBAs">
            Problemet med nuvarande bestämmelser är att den inhemska produktionen
            av främst fruktvin har skadats, och som följd av reglerna har
            den svårt att överleva och verka på samma villkor som utländsk
            produktion.
          </p>
          <p xml:id="i-NWjQZsU26Qj1RiySukXbg4">
            Fruktvin är jästa drycker av annan frukt och bär än druvor. I
            Sverige finns det ett litet antal professionella fruktvinsproducenter.
            Den inhemska fruktvinsproduktionen uppstod igen efter avregleringen
            1995. Därför verkar ingen ha tänkt på den när de nya reglerna
            förhandlades fram. Det fanns fram till i år inga svenska producenter
            av druvvin, men det pågår en etablering av druvvinsproduktion
            odlingar har påbörjats och de första vinerna är nu tillverkade
            men också dessa producenter kommer nu att möta samma problem som
            fruktvinsproducenterna.
          </p>
          <head xml:id="i-Y2DUMo8AVicuaVEGfL4LTu" type="h2">
            Problem för inhemska producenter
          </head>
          <p xml:id="i-Bf5d93WQ29G73Lgmm9F8Ao">
            Systembolaget ska ha ett utbud som motsvarar ett tvärsnitt av
            viner från hela världen. Inget land, område eller någon producent
            får diskrimineras. Alla offerter skall bedömas lika, oavsett ursprung.
            Detta innebär att endast en bråkdel av alla världens vin- och
            fruktvinsproducenter ges tillträde till den svenska marknaden.
          </p>
          <p xml:id="i-QgWprcud9rQrredj7TAxHp">
            Svenska producenters möjlighet att få in sina drycker i Systembolagets
            sortiment är och ska givetvis vara lika små som utländska producenters
            eftersom dessa annars skulle bli diskriminerade. Systembolaget
            gör också allt för att undvika att anklagas för det, ty då skulle
            deras monopolställning äventyras.
          </p>
          <p xml:id="i-PkMJGuta93fPmQVTrDRrwq">
            Systembolagets storskalighet innebär också ett hinder. Monopolet
            ska förse hela Sverige, vilket kräver stora kvantiteter. Inhemska
            fruktvinsproducenter saknar ofta möjlighet att tillgodose detta,
            vilket i synnerhet gäller för nyetablerade företag.
          </p>
          <p xml:id="i-UPuQHxEfNvGndnPuJxq4kW">
            Ett annat problem är Systembolagets nya sortimentssystem som
            innebär flera nackdelar för inhemska producenter. Dels minskas
            det totala sortimentet, dels minskas den andel av den enskilda
            butikens sortiment som butikschefen själv får bestämma över och
            där det tidigare fanns ett visst utrymme för lokala producenter
            till 20 %. Framför allt innebär det nya systemet att kravet på
            butikerna att hålla ett brett sortiment i lager minskar. Tanken
            är i stället att fler produkter ska beställas. De mer ovanliga
            produkterna, som inhemskt fruktvin och vin, blir därmed mer svårtillgängliga
            för kunderna, som inte längre kan välja dem spontant utan måste
            planera ett sådant inköp.
          </p>
          <p xml:id="i-Mfvo6cgQTG1i4XGyQpLvn3">
            Att sälja via Systembolaget blir alltså svårt för våra inhemska
            producenter. Deras villkor blir helt annorlunda än deras utländska
            kollegers. I andra länder kan producenterna sälja direkt till
            sin hemmamarknad. En fri vinmarknad tenderar även att gynna det
            egna områdets produktion. I synnerhet gäller det den lokala närmarknaden
            som är helt essentiell för mindre producenter. Det är inte ovanligt
            att små vinproducenter i Tyskland, Italien, Spanien och Frank­rike
            säljer mer än hälften av sin produktion i många fall 7080 % direkt
            till besökare. Den här gårdsförsäljningen är ett billigt och enkelt
            sätt att sälja dryckerna. Det behövs inga mellanled eller någon
            fördyrande distribution.
          </p>
          <p xml:id="i-EceVeYbcJ98MvhjZ43g2GM">
            Svenska producenter är tyvärr förhindrade att göra samma sak
            på grund av monopolet. Det här försätter den inhemska produktionen
            av vin i en omöjlig sits. Å ena sidan råder näringsfrihet och
            inget tillverkningsmonopol. Å andra sidan finns det bara en möjlighet
            att sälja vinet till kunderna och det är genom Systembolaget,
            som inte får särbehandla svenska viner. Därför vore det önskvärt
            att tillåta gårdsförsäljning i Sverige.
          </p>
          <head xml:id="i-VbVg82u5ZVrZjCLRrKr81s" type="h2">
            Vin- och fruktvinsproducenter i Sverige
          </head>
          <p xml:id="i-98KbQatfdtyk8iGDive8gz">
            Trots alla problem och ofördelaktiga regler för vin- och fruktvinsproducenterna
            i Sverige har det vuxit upp flera spännande verksamheter runtom
            i Sverige. Bland dessa märks följande producenter.
          </p>
          <p xml:id="i-2kLMJ4Y38XaBAt1Twi7EWp">
            Knutstorp Sparkling AB. Återstart av gammal tillverkare, tidigare
            på svensk råvara och egen framställning på godset Knutstorp i
            Jönköpings län, efter nystarten hittills på importerad råvara
            och inköpt framställning.
          </p>
          <p xml:id="i-SUQeUmUTmhEVQKWRAmaf8T">
            Grythyttan Vin AB. Beläget i Grythyttan i Örebro län. Sysslar
            (trots namnet) ej med vin utan med fruktvin på skogens bär: hjortron,
            blåbär, lingon, enbär.
          </p>
          <p xml:id="i-BjQoZ42fsLiXdksrqNUyUM">
            Blaxta Vin. Beläget utanför Flen i Södermanlands län. Tillverkar
            äppelvin och päronvin i mindre kvantiteter från egna odlingar
            samt har en viss areal vindruvor från vilka man 2002 skapat Sveriges
            kanske första riktiga vin.
          </p>
          <p xml:id="i-NrE4CgSZYtz3BvxawrGi28">
            Gutevin AB. Beläget i Hablingbo, Gotland. Egna druvodlingar och
            egen framställning med första skörd hösten 2002. Landets största
            vinodling.
          </p>
          <p xml:id="i-U8zpRLBuS6FZDMTVnskiLh">
            Kiviks Musteri/Åkesson. Två separata företag men med koppling
            till varandra genom gemensam verksamhet och gemensamt ägande.
            Under namnet Åkesson har lanserats ett antal drycker under beteckningen
            fruktviner. Dessa är tillverkade av Kiviks Musteri. Under tillverkarnamnet
            Kiviks Musteri har lanserats äppelvin.
          </p>
          <p xml:id="i-Fwe9hHqoDVKws2U5PtCynM">
            Vingården i Åhus. Beläget söder om Åhus i Skåne. Egna druvodlingar
            med första vinframställningen 2007.
          </p>
          <p xml:id="i-9upPza1xP5hgL8EGUFQ5j6">
            I startgroparna finns också Kullahalvöns Vingård AB i Höganäs
            kommun. Vingården planerar att producera både vitt och rött vin
            med första framställningen hösten 2009.
          </p>
          <head xml:id="i-5iqj3xQn1SGDVbXqABESNQ" type="h2">
            Det finska exemplet
          </head>
          <p xml:id="i-KjjRTD7ebQLxyWmDwZEJqn">
            Finland har precis som Sverige försäljningsmonopol på alkoholhaltiga
            drycker. Där är det tillåtet för inhemska vinproducenter att bedriva
            gårdsförsäljning. På den egna gården kan man sälja fruktvin till
            besökare. Det har avsevärt gynnat de inhemska producenterna och
            dessutom inneburit en ny form av turistnäring. Intresset har varit
            stort att åka runt på landsbygden och besöka vingårdar.
          </p>
          <p xml:id="i-HazVtpiW5RDoJK7aQgr1wx">
            Gårdsförsäljningen innebär ett litet undantag från finska Alkos
            monopol, men i själva verket har den finska lösningen stärkt monopolet.
            Det hindrar inte längre näringsfriheten för de inhemska producenterna,
            men Alko kan samtidigt tillämpa konkurrensneutrala principer vad
            gäller upphandlingen till sitt eget sortiment.
          </p>
          <p xml:id="i-VbavCJG6susnzDdrXvKVmY">
            Även finska myndigheter är positiva till gårdsförsäljningen,
            vilket inte minst illustreras av att de överväger att utöka dryckeskategorier
            som ska få säljas. Förutom fruktvin ska det även gå att sälja
            inhemskt producerade likörer med lägre alkoholhalt.
          </p>
          <head xml:id="i-WxYqPLAr7ojCKvAW5qdsL3" type="h2">
            Eventuella invändningar
          </head>
          <p xml:id="i-83eiBUspD5tTgMC6QHYp9Q">
            Det finns farhågor om att en gårdsförsäljning skulle utmana Systembolagets
            monopol. Förvisso sker ett undantag från detaljhandelsmonopolet,
            men det är den enda lösning som kan förena näringsfriheten med
            den fria konkurrensen. Alternativet är att helt avveckla monopolet.
          </p>
          <p xml:id="i-6ywCUour3NAnBQiygNMKKr">
            Vad gäller alkoholpolitiska aspekter innebär gårdsförsäljning
            naturligtvis en ökad tillgänglighet. Det är förstås oerhört viktigt
            att poängtera att gårdsförsäljningen måste underkastas samma regler
            och samma tillsyn som annan alkoholförsäljning för att stävja
            att alkohol säljs till minderåriga. Sådant ska beivras på samma
            sätt som sker vad gäller restauranger eller Systembolagets butiker.
          </p>
          <head xml:id="i-SyqDabxKoYBZhzboyBM1rE" type="h2">
            Positiva effekter
          </head>
          <p xml:id="i-KrPDRZtXa4p2hgCwX4AYN9">
            Producenterna av svenskt fruktvin (och vin) borde ha rätt att
            få rimliga möjligheter till avsättning av sina produkter. Det
            vore till gagn för Sverige, särskilt landsbygden, om fruktvinsproduktionen
            åter kunde etablera sig som en svensk näring, vilket den var före
            monopolets införande vid början av 1900-talet. Det skulle skapa
            nya arbetstillfällen och ökad avsättning för svensk frukt- och
            bärodling liksom för tillvaratagandet av vilda bär. Det skulle
            även bidra till en ökad inhemsk turism. I Finland har vi noterat
            alla dessa positiva konsekvenser till följd av möjligheterna till
            gårdsförsäljning.
          </p>
        </div>
        <div type="motSignatures">
          <list>
            <item xml:id="i-QkRpdFXzif1STiWqf3XNpC" who="i-R9MuNkxgtjYredKHhh6ujV">
              Per Bill (m)
            </item>
            <item xml:id="i-EH4yVaFzkqJTEtmX9SYrXG" who="i-TSGehE1rwudkXFF6bgJHmH">
              Henrik von Sydow (m)
            </item>
            <item xml:id="i-5U36cy6s4TpM21uPaZpdtS" who="i-DKsVYU73WDtSTFEeLoboVx">
              Ola Sundell (m)
            </item>
          </list>
        </div>
      </div>
    </body>
  </text>
</TEI>
