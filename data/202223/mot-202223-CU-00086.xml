<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-CU-00086">
  <teiHeader>
    <fileDesc>
      <titleStmt>
        <title>Konsumentfrågor</title>
        <author corresp="i-S9N4wWD2qfoGM8u1D3QrvL">av Nadja Awad m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:86 av Nadja Awad m.fl. (V)</title>
          <idno type="rdwebb">HA0286</idno>
          <rs type="number">86</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HA0286/text</ref>
          <ref type="dokument_url_html">https://data.riksdagen.se/dokument/HA0286</ref>
          <ref type="dokumentstatus_url_xml">https://data.riksdagen.se/dokumentstatus/HA0286</ref>
          <ref type="pdf">https://data.riksdagen.se/fil/D67637EC-C68B-4E6D-9619-376C62F5D2FC</ref>
          <ref type="docx">https://data.riksdagen.se/fil/24A98106-3D3B-42C2-8D20-2CBE4B5A8ACB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4Z8zstYTGmDWVjPgxhM14A" type="signed"/>
        <correspContext corresp="i-4Z8zstYTGmDWVjPgxhM14A">
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-R2JTjzLYd4mUAscd4GebPj" type="submitted">
          <date when="2022-11-15"/>
          <time when="15:10:47"/>
        </correspAction>
        <correspAction xml:id="i-52vkyt8h4ZYDja9wEHXB63" type="reviewed">
          <date when="2022-11-16"/>
          <time when="16:16:20"/>
        </correspAction>
        <correspAction xml:id="i-VLja3JAi1foAUEkf3m81gQ" type="referred">
          <date when="2022-12-01"/>
        </correspAction>
        <correspAction xml:id="i-Uw7YuiR2YHiuWmgwgJvswg" type="assigned">
          <date when="2023-06-21"/>
          <time when="11:43:25"/>
        </correspAction>
        <correspContext corresp="i-Uw7YuiR2YHiuWmgwgJvswg">
          <ref type="assignedTo">Civilutskottet</ref>
        </correspContext>
        <correspAction xml:id="i-MhdoCDYX5vV9KhecPUS1gU" type="behandlas_i"/>
        <correspContext corresp="i-MhdoCDYX5vV9KhecPUS1gU">
          <ref type="uppgift">2022/23:CU7</ref>
          <ref type="ref_dok_id">HA01CU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU7</ref>
          <ref type="ref_dok_titel">Ersättningsrätt samt insolvens- och utsökningsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D9Z3FCG342p3YR3DgLq8cs" type="behandlas_i"/>
        <correspContext corresp="i-D9Z3FCG342p3YR3DgLq8cs">
          <ref type="uppgift">2022/23:CU8</ref>
          <ref type="ref_dok_id">HA01CU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU8</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DwQbfzJPm5RaVPATsvR9qk" type="behandlas_i"/>
        <correspContext corresp="i-DwQbfzJPm5RaVPATsvR9qk">
          <ref type="uppgift">2022/23:SoU18</ref>
          <ref type="ref_dok_id">HA01SoU18</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU18</ref>
          <ref type="ref_dok_titel">Socialtjänstens ansvar för våldsutsatta m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:86 av Nadja Awad m.fl. (V) Konsumentfrågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VLLvSABKUww5EqR8QhbMcv">
            1 Förslag till riksdagsbeslut
          </head>
          <list>
            <item xml:id="i-756ZqtHodGZEowVguESqoa" sortKey="Yrkande 1">
              Riksdagen ställer sig bakom det som anförs i motionen om att
              regeringen bör utreda möjligheten att göra kommunerna skyldiga
              att tillhandahålla konsumentvägledning och tillkännager detta
              för regeringen.
            </item>
          </list>
          <list>
            <item xml:id="i-3MRtFXC5rJUyUkEMQ99nXk" sortKey="Yrkande 2">
              Riksdagen ställer sig bakom det som anförs i motionen om att
              regeringen bör utreda möjligheten att säkerställa att konsumentvägledarna
              och budget- och skuldrådgivarna har kompetens om ekonomiskt våld,
              och detta tillkännager riksdagen för regeringen.
            </item>
          </list>
          <list>
            <item xml:id="i-LdXBM5cGCh4K3U2JP45j3A" sortKey="Yrkande 3">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att avräkningsreglerna
              för skuldsatta som hamnat hos Kronofogden ändras så att kapitalskulden
              betalas före kostnads- och ränteskulder, och detta tillkännager
              riksdagen för regeringen.
            </item>
          </list>
          <list>
            <item xml:id="i-VUqQ586FhhtifDNoV6NKVo" sortKey="Yrkande 4">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att det införs
              en slutlig preskriptionstid för skulder och tillkännager detta
              för regeringen.
            </item>
          </list>
          <list>
            <item xml:id="i-KXP7kfwJeVX2oKTyfgVuEA" sortKey="Yrkande 5">
              Riksdagen ställer sig bakom det som anförs i motionen om att
              regeringen bör återkomma med förslag om att långivaren ska stå
              för en större kostnad vid verkställighet hos Kronofogden om inte
              tillräcklig kreditprövning har genomförts och säkerhet inte krävts
              för lånet och tillkännager detta för regeringen.
            </item>
          </list>
          <list>
            <item xml:id="i-KdxLT7G7Kwy36bDyoe4M9a" sortKey="Yrkande 6">
              Riksdagen ställer sig bakom det som anförs i motionen om att
              regeringen bör lägga fram ett förslag som innebär att sms-lån
              och andra snabblån förbjuds och tillkännager detta för regeringen.
            </item>
          </list>
          <list>
            <item xml:id="i-X5gvq8ZkPCa9Qy6yhLe1wW" sortKey="Yrkande 7">
              Riksdagen ställer sig bakom det som anförs i motionen om att
              regeringen bör utreda hur räntetaket på konsumentkrediter och
              snabblån kan sänkas och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-TvLE6THYXRKxDjWYenjhiC" type="h1">
            2 Inledning
          </head>
          <p xml:id="i-bNmLmdnCUZHBMVFyqFFNK">
            Allt fler organisationer larmar om hur den ökande inflationen
            med stigande räntor, högre elpriser och dyrare mat gör att allt
            fler får svårare att få ekonomin att gå ihop. Detta drabbar särskilt
            de som lever på väldigt små marginaler. Röda korset vittnar om
            att de möter allt fler barnfamiljer och äldre i Sverige som inte
            har råd med mat. Det har gått så långt att vissa matbanker i landet
            nu har infört ansökningsstopp för nya medlem­mar. Att allt fler
            lever under en ekonomiskt pressad situation ökar behovet att skydda
            konsumenterna från att göra val som försämrar deras situation.
            Samtidigt blir det allt svårare och mer komplicerat att vara konsument.
            Mer tekniskt avancerade produkter, fler komplicerade finansiella
            tjänster och en global marknad innebär många möjligheter men ställer
            också konsumenten inför större utmaningar.
          </p>
          <p xml:id="i-PDniAngY2wSHYiYd6bHqec">
            Trots att det finns ett omfattande konsumentskydd är konsumenterna
            ständigt i underläge. Det gäller både vid val av produkter och
            vid tvister. Avancerade metoder används för att få oss människor
            att konsumera så mycket som möjligt. Dagligen översköljs vi av
            reklam där vi uppmanas att konsumera mer av varor och tjänster.
            Marknadsföringen är ofta mycket aggressiv och vänder sig inte
            sällan till grupper av konsumenter som redan är ekonomiskt utsatta.
            Kronofogden rapporterade i november 2022 att ungas skulder ökat,
            vilket riskerar att försätta dem i en hopplös situation. Den svenska
            konsumentpolitiken har en lång tradition och ingår som en naturlig
            del i välfärdssamhället. Vänsterpartiet ser att alla människor
            i dag inte har möjligheten att göra rationella och genomtänkta
            konsumtionsval, och därför behövs det både stöd till enskilda
            individer och ett tydligt regelverk.
          </p>
          <head xml:id="i-9nFLD3QTyYV8K7C3ckAbT5" type="h1">
            3 Alla konsumenter ska ha rätt till god konsumentvägledning
          </head>
          <p xml:id="i-RFcWYhPE1FCX1ji3oSx6pX">
            Det blir alltmer komplicerat att vara konsument i dag och tyvärr
            hamnar ofta konsu­menten i underläge gentemot företagen. Det borde
            vara självklart att konsumenter som får problem med ett avtal
            eller ett köp kan få hjälp och stöd och att det stödet är likvärdigt
            oavsett var i landet en bor. Tyvärr ser vi hur utvecklingen går
            åt fel håll och hur den kommunala konsumentvägledningen i stället
            minskar.
          </p>
          <p xml:id="i-MRC3zGcr39yPQXrGAuS9V2">
            Konsumentverket har under många år kartlagt kommunernas konsumentvägledning.
            Under flera år har kommunerna stegvis skurit ned på sina konsumentvägledare.
            179 kommuner hade någon form av konsumentvägledning 2021, vilket
            är 91 färre än 2015. Motsvarande 79 årsarbetskrafter lades på
            kommunal konsumentvägledning i landet 2021. Det är 4 färre än
            2020 och 46 färre än 2015.
          </p>
          <p xml:id="i-6v5A16nAY3NfgKKF99Us8S">
            Införandet av ”Hallå konsument” var en nödvändig och viktig åtgärd,
            men den nationella rådgivningen kan aldrig ersätta den kommunala.
            De är beroende av och kompletterar varandra för att tillsammans
            ge ett bra konsumentstöd. Kommunernas konsumentvägledning har,
            till skillnad från den nationella vägledningen, den lokala förankringen
            och kan ge ett mer personligt stöd. Det har också visat sig att
            den lokala vägledningen får ta emot alltmer komplicerade ärenden.
            I många kommuner erbjuds också fysiska möten och hjälp att tolka
            avtal eller andra dokument. Några kommuner hjälper också till
            att medla mellan konsumenter och företagare.
          </p>
          <p xml:id="i-4GemATkTLwXzs5ZwRm1qts">
            De flesta kommuner erbjuder någon form av konsumentvägledning,
            men tyvärr är denna många gånger alltför bristfällig med begränsade
            öppettider och för lite personal. Konsumentverket konstaterar
            att 111 av landets kommuner inte har någon konsument­vägledning
            över huvud taget. Det innebär att närmare 2 miljoner konsumenter
            har mycket svårt att få stöd och hjälp.
          </p>
          <p xml:id="i-EGvkR9fFJeYjcx2JY9i3NB">
            Det är mot denna bakgrund därför helt nödvändigt att lagstifta
            om införandet av en skyldighet för landets kommuner att tillhandahålla
            en god konsumentvägledning så att Sveriges konsumenter kan garanteras
            ett likvärdigt konsumentstöd över hela landet. Det är inte rimligt
            att möjligheten till god konsumentvägledning ska vara beroende
            av var i landet en bor.
          </p>
          <p xml:id="i-Nrue7sodJ5U8u1f9J8WRTb">
            Det finns i dag en skyldighet för kommunerna att tillhandahålla
            skuld- och budgetrådgivning i skuldsaneringslagen. Konsumentverket
            ska stödja och ge vägledning för den budget- och skuldrådgivning
            som kommunerna ansvarar för. Det borde mot den bakgrunden vara
            rimligt att även lagstifta om obligatorisk kommunal konsumentvägled­ning,
            vilket är en fråga som är starkt sammanlänkad med budget- och
            skuldrådgivningen som kommunen är skyldig att tillhandahålla.
          </p>
          <p xml:id="i-81n9cP6TdyuzDgbVwK4Dar">
            Om det går snett med bilköpet, hantverkartjänsten m.m. och konsumenten
            inte kan hävda sina lagstadgade rättigheter, så kan detta resultera
            i nya lån som kan sluta i personliga ekonomiska katastrofer, skilsmässa,
            psykiska bekymmer, sjukskrivningar etc., vilket kan bli dyrt även
            för kommunerna i slutändan. Konsumentvägledning är en investering
            för framtiden som kan spara stora summor både för den enskilde
            och för samhället.
          </p>
          <p xml:id="i-XiHy3GURH4MGDgb3cgb1Kw">
            Regeringen bör utreda möjligheten att göra kommunerna skyldiga
            att tillhandahålla konsumentvägledning. Detta bör riksdagen ställa
            sig bakom och ge regeringen till känna.
          </p>
          <head xml:id="i-4Nm48SGYQQn1XEvPa84GF5" type="h1">
            4 Ekonomiskt våld
          </head>
          <p xml:id="i-DqPSRFQRRYYnxfdpAyguci">
            Mäns våld mot kvinnor är ett mycket allvarligt samhällsproblem
            som berör många människors liv och vardag. Det är ett våld som
            pågår mitt ibland oss. Ett våld som vi sällan märker därför att
            såväl förövaren som offret anstränger sig för att dölja det. Våldet
            kan ta sig olika uttryck och ha delvis olika motiv. Ekonomiskt
            våld handlar om maktutövning och kontroll där förövaren, ofta
            en man, tvingar offret, ofta en kvinna, att skriva under lån och
            andra krediter där förövaren själv behåller pengarna eller varan.
            Det kan också handla om att mannen hanterar familjens ekonomi
            genom att han fått till stånd inbetalning av merparten av hennes
            lön till ett konto som han ensam disponerar. Det kan leda till
            långvarig skuldsättning och skulder hos bl.a. Kronofogden.
          </p>
          <p xml:id="i-LZuhenjLEVFJkTCRiSNrxu">
            Ekonomiskt våld kan även göra det svårare att lämna en våldsam
            relation. Till exempel om man är skuldsatt och därför har svårt
            att få en egen bostad. I den tid vi befinner oss i nu med ökade
            priser och inflation riskerar kvinnors utsatthet att öka. Det
            finns hjälp att få bl.a. från Kronofogdemyndigheten. Därför är
            det viktigt att alla som möter någon som kan ha utsatts för ekonomiskt
            våld har verktygen och kunskaperna för att kunna upptäcka detta.
          </p>
          <p xml:id="i-PgruBAHHh53hdPxqy7NzGB">
            Kommunernas konsumentvägledare och skuld- och budgetrådgivare
            skulle kunna fylla en viktig roll i att motverka det ekonomiska
            våldet. Därför är det viktigt att det finns konsumentvägledning
            i alla kommuner och att det inte är lång väntetid till budget-
            och skuldrådgivarna. Regeringen bör därför utreda möjligheten
            att säkerställa att konsumentvägledarna och budget- och skuldrådgivarna
            har kompetens om ekonomiskt våld. Detta bör riksdagen ställa sig
            bakom och regeringen till känna.
          </p>
          <head xml:id="i-53wq1nViDj1FdkQjJY32UK" type="h1">
            5 Avbetalning på kapitalskuld före ränteskuld
          </head>
          <p xml:id="i-4C9GVsEx6gyJyxqtj9KY2q">
            Starkt bidragande orsaker till överskuldsättningen i dag är konsumtionslån
            och en aggressiv marknadsföring av snabblån och blancolån med
            höga räntor. Fler och fler varor går att köpa på avbetalning och
            marknadsföringen från kreditgivare lockar med snabba pengar till
            konsumtion och lån utan kreditupplysning. Låneföretagen har en
            affärsmodell som bygger på högt risktagande, men med höga räntor
            på upp till 40 procent går man med vinst även om låntagaren inte
            kan betala tillbaka det lånade beloppet. Det innebär att en person
            som egentligen inte borde få lån p.g.a. hög risk för betalningsproblem
            ändå får lån, och låntagaren riskerar att bli fast i skuldsättningen
            under lång tid där man bara betalar räntor och avgifter.
          </p>
          <p xml:id="i-ExEThX9tEf8umLP9crJkRe">
            Cirka 1,4 miljoner fysiska och juridiska personer fanns vid årsskiftet
            2021/2022 i inkassobolagens register. Svensk Inkasso uppger att
            det i bolagens register finns drygt 108 miljarder kronor i kapitalfordringar
            mot konsumenter, en summa som nästan har fördubblats på tio år.
            Statistiken visar att skulderna hos Kronofogden ökade med 22 miljarder
            kronor från 2015 till senaste årsskiftet.
          </p>
          <p xml:id="i-A1qEBaZMm9vJ3DDmDxHuan">
            Under 2020 mer än dubblerades antalet unga personer som ansökte
            om skuldsaner­ing, enligt statistik från Kronofogden. Personer
            som har så stora skulder att de inte kan betala tillbaka inom
            en överskådlig tid kan ansöka om skuldsanering hos Kronofogden.
            År 2021 ansökte 28 075 personer om skuldsanering, vilket var en
            liten minskning mot 2020 men fortfarande på en hög nivå mot 2019
            då antalet var 20 513.
          </p>
          <p xml:id="i-RzcmHCuXtvRnXpBL5tZFQk">
            I dag är huvudregeln att inbetalningar till fordringar som har
            överlämnats till Kronofogden räknas av mot räntor och avgifter
            och först därefter mot kapitalbeloppet, om fordringsägaren inte
            har begärt något annat. Först när förfallna räntor och avgifter
            är betalda sker avräkning mot kapitalbeloppet. Avräkningsordningen
            medför ofta att skulderna växer trots att inbetalningar sker.
            Detta både fördyrar och försvårar för konsumenten att slutbetala
            skulden. I värsta fall kan konsumenten aldrig slutbetala skulden,
            trots att konsumenten betalat betydligt mer än vad det ursprungliga
            avtalet avsåg.
          </p>
          <p xml:id="i-9EMY7UFTnc2tvvpK8Vxb1A">
            I överskuldsättningsutredningen, Överskuldsättning i kreditsamhället?
            (SOU 2013:78), lyftes ett förslag om att avräkningsreglerna i
            utsökningsbalken skulle ändras så att låntagaren först betalar
            av på kapitalbeloppet och därefter räntor. På detta sätt kan låntagaren
            snabbare bli skuldfri och skulden minskar hela tiden även om den
            skuldsatta bara kan betala ett litet månadsbelopp och det blir
            mindre attraktivt för långivarna att ta stora risker i sin verksamhet.
          </p>
          <p xml:id="i-Qo3RDn54tEA74bhBnvSBzR">
            Regeringen bör återkomma med ett förslag som innebär att avräkningsreglerna
            för skuldsatta som hamnat hos Kronofogden ändras så att kapitalskulden
            betalas före kostnads- och ränteskulder. Detta bör riksdagen ställa
            sig bakom och ge regeringen till känna.
          </p>
          <head xml:id="i-PjdbPPtei5zFTt5t8VrwN7" type="h1">
            6 Slutlig preskriptionstid
          </head>
          <p xml:id="i-L898uxttmeTwcfJLxdDjQs">
            I den senaste utredningen Överskuldsättning i kreditsamhället?
            (SOU 2013:78) föreslås att det ska införas en slutlig preskriptionstid
            för skulder, motsvarande det system som finns i Finland. Det skulle
            innebära att preskriptionstiden börjar löpa tre månader efter
            att betalningsfastställelse beslutas och att det sedan finns två
            preskriptionstider för slutlig preskription, 15 eller 20 år. När
            en fysisk person förelagts betalningsskyldighet till en juridisk
            person är preskriptionstiden 15 år. När en fysisk person har en
            skuld till en fysisk person, eller om skulden grundar sig på ett
            brott för vilket gäldenären dömts till fängelse eller samhällstjänst,
            är preskriptionstiden 20 år. Utredningen föreslog även att preskriptionsregeln
            för slutlig preskription inte bör gälla enbart nya, utan också
            existerande, fordringar.
          </p>
          <p xml:id="i-LdXaLPj7rMpeSBEnv7vxyA">
            För de överskuldsatta, utan hopp om att någonsin komma ur en
            skuldspiral som innebär att varje extra intjänad krona ska mätas
            ut, skulle en slutlig preskriptionstid ha stor betydelse för möjligheten
            till rehabilitering och omstart. En preskription skulle sätta
            stopp för en accelererande och alltmer omöjlig situation. För
            en svårt överskuldsatt person är skuldsanering en mera verkningsfull,
            men också mer svåråtkomlig och svårgenomförbar, process. Slutlig
            preskription är således inte ett fullgott alternativ utan ska
            ses som en komplettering till möjligheten att få skuldsanering.
            Dessa åtgärder står inte heller i vägen för varandra. En slutlig
            preskriptionstid syftar till att säkerställa att den som under
            många år levt med statliga tvångsåtgärder mot sig åtminstone ska
            garanteras att situationen inte hela tiden förvärras utan så småningom
            faktiskt kan gå åt rätt håll. Regeringen bör återkomma med ett
            förslag som innebär att det införs en slutlig preskriptionstid
            för skulder. Detta bör riksdagen ställa sig bakom och ge regeringen
            till känna.
          </p>
          <head xml:id="i-RoCCKC6byZDAzfcmiskFi9" type="h1">
            7 Kreditprövning
          </head>
          <p xml:id="i-HnGXMXirQZ9d7yqj94rNce">
            Svenskarnas skulder har ökat långt snabbare än inkomsterna och
            internationellt sett har Sverige rekordhög skuldsättning hos privatpersoner.
            Som del av den disponibla inkomsten har skulderna ökat från 90
            till 170 procent från 1990-talets mitt till nu. I dag är de privata
            skulderna 1,5 gånger högre än genomsnittet i euroområdet enligt
            Överskuldsättning i kreditsamhället? (SOU 2013:78).
          </p>
          <p xml:id="i-JmsCrXMRVchfuxqJMnDTML">
            Bolåneskulderna ökar inte längre i samma takt, men konsumtionslånen
            fortsätter att stiga. Sedan 2008 har de nästan tredubblats och
            står nu för 18 procent av hushållens skulder men samtidigt för
            majoriteten av skuldbetalningarna, enligt Finansinspektionens
            rapport ”Svenska konsumtionslån”. Dessa lån kan därför innebära
            risker för enskilda individer och hushåll men också i förlängningen
            ökade kostnader för hela samhället. De offentliga utgifterna kan
            öka p.g.a. ökade sjukvårdskostnader och behov av arbetsmar­knadsinsatser,
            försörjningsstöd m.m. Kronofogdemyndigheten beräknade 2008 samhällskostnaderna
            för överskuldsättning till mellan 30 och 50 miljarder kronor per
            år. Även hårt skuldsatta kan låna pengar eftersom många långivare
            slarvar med kredit­prövningen. Konsumentverket har granskat ett
            fyrtiotal bolag sedan 2012. I många fall struntar låneföretagen
            i att ta in uppgifter om kundernas inkomster och utgifter innan
            de lånar ut. Men trots att det saknas grundliga kreditprövningar
            löper dessa bolag liten risk eftersom Kronofogden fungerar som
            en garant för att lånebolagen ska få igen pengar även vid en slarvig
            kreditprövning. Myndighetens tjänstemän driver in skulderna åt
            bolagen.
          </p>
          <p xml:id="i-NAkRWHLLX1xd1AHxwixBbV">
            Vart sjunde lån har inneburit ett inkassokrav för låntagaren.
            Det tyder på att många låntagare kan ha betalningssvårigheter.
            Av de låntagare som prövats med en kvar-att-leva-på-beräkning
            fick vart tjugonde lån ett inkassokrav. En grundlig kreditprövning
            kan minska andelen låntagare med inkassokrav (Svenska konsumtionslån).
          </p>
          <p xml:id="i-9WDPHGqMPGim7zaUp5QcRN">
            För att skapa incitament för långivarna att göra ordentliga kreditprövningar,
            och därmed minska riskerna för överskuldsättning och de kostnader
            som individer och samhälle drabbas av i en sådan situation, behöver
            de bolag som inte gör erforderliga prövningar tvingas att ta ett
            större ekonomiskt ansvar när skulderna hamnar hos Kronofogden.
          </p>
          <p xml:id="i-BKZgBsth4m2cxXcRKBjYB3">
            Regeringen bör återkomma med förslag om att långivaren ska stå
            för en större kostnad vid verkställighet hos Kronofogden om inte
            tillräcklig kreditprövning har genomförts och säkerhet inte krävts
            för lånet. Detta bör riksdagen ställa sig bakom och ge regeringen
            till känna.
          </p>
          <head xml:id="i-XnyD1Qqdq5TRb7hc452HTj" type="h1">
            8 Snabblån
          </head>
          <p xml:id="i-LfkHZp7UGccXLwSRPeNabA">
            De som tar snabblån är oftast personer med svag ekonomi och lägre
            återbetalnings­förmåga, något som i sin förlängning kan leda till
            att de hamnar i en skuldfälla och riskerar att fastna i överskuldsättning.
            En rapport från LO visar att överskuldsättning är en tydlig klassfråga,
            och vi ser hur låginkomsttagare, ensamstående, låg- och medelutbildade,
            sjuka, arbetslösa och hyrestagare är överrepresenterade bland
            de långvarigt överskuldsatta (Den bortglömda ojämlikheten, LO
            2016).
          </p>
          <p xml:id="i-RWZakJ5ZCLKq3c2xZg7xh4">
            Det cyniska är att många snabblåneföretag har som affärsmodell
            att rikta in sig på konsumenter med svag ekonomi genom att erbjuda
            snabblån till närmast ockerliknande ränta. Lån som alltså blir
            oerhört dyra. Det är inte ovanligt att den som tagit ett snabblån
            måste ta ett nytt snabblån för att betala det gamla och så är
            en fast i en ond cirkel.
          </p>
          <p xml:id="i-Qr7VXPQEijGxuskCYFBYMi">
            Vänsterpartiet välkomnar den skärpta lagstiftningen när det gäller
            konsumentkredi­ter eller snabblån, som bl.a. innebär att företagen
            nu måste ha tillstånd av Finansinspek­tionen för att bedriva verksamhet.
            Men även att Konsumentombudsmannen har fått mer effektiva sanktionsmöjligheter
            när näringsidkare bryter mot bestämmelser om marknadsföring och
            avtalsvillkor i samband med snabblån (prop. 2013/14:107, bet.
            2013/14:FiU14, rskr. 2013/14:206).
          </p>
          <p xml:id="i-LzmA6cNCNSDfeJ7zvV5dM6">
            Det är positivt att riksdagen 2018 beslutade att skärpa lagstiftningen
            kring snabblån (2017/18:CU20). Tyvärr är dessa åtgärder inte tillräckliga,
            utan mer måste göras för att skydda de allra mest utsatta konsumenterna.
            Vänsterpartiet vill få bort snabblånen helt från marknaden. Sverige
            klarade sig före 2006 alldeles utmärkt utan denna typ av lån.
          </p>
          <p xml:id="i-M6kshBE623ndC8cHo1GbiP">
            Mot denna bakgrund anser Vänsterpartiet att sms-lån och andra
            snabblån bör förbjudas. Regeringen bör lägga fram ett förslag
            som innebär att sms-lån och andra snabblån förbjuds. Detta bör
            riksdagen ställa sig bakom och ge regeringen till känna.
          </p>
          <p xml:id="i-3ptFhEHFpAGjQQciYHpR58">
            I väntan på att dessa lån förbjuds bör räntetaket sänkas. Därför
            bör regeringen utreda hur räntetaket på konsumentkrediter och
            snabblån kan sänkas. Detta bör riksdagen ställa sig bakom och
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-8VvYVRKPKfr5hjBDbCDoWj" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-9yDs5YV3WdkcvRThe4DpLm" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-2MmKnSBAPDVviseF17wd9F" who="i-AcrNjdftfgEDKtVYDbE4tQ">
              Gudrun Nordborg (V)
            </item>
            <item xml:id="i-BrQNT64jEHkd239deNuMBJ" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
