<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FöU-00265">
  <teiHeader>
    <fileDesc>
      <titleStmt>
        <title>Köpa och sälja säkerhet</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Köpa och sälja säkerhet</title>
          <idno type="rdwebb">H002Fö265</idno>
          <rs type="number">Fö265</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H002Fö265/text</ref>
          <ref type="dokument_url_html">http://data.riksdagen.se/dokument/H002Fö265</ref>
          <ref type="dokumentstatus_url_xml">http://data.riksdagen.se/dokumentstatus/H002Fö265</ref>
          <ref type="doc">http://data.riksdagen.se/fil/A4F3BBC1-1DD9-45D1-9EAC-DF97EAAD5268</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6MD5MHDy86ZFaPnpVooXfi" type="signed"/>
        <correspContext corresp="i-6MD5MHDy86ZFaPnpVooXfi">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-Q6T8pKy9pERdSQEuTcARyR"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-4eSHmBRw6Sg4tSoM79W7m5" type="numbering">
          <date when="2012-10-09"/>
        </correspAction>
        <correspAction xml:id="i-F533mxz8byZL153Yr4p3cv" type="submission">
          <date when="2012-10-05"/>
        </correspAction>
        <correspAction xml:id="i-C1drE3uUCmPPPhA5g9MnPq" type="transfer">
          <date when="2012-10-05"/>
        </correspAction>
        <correspAction xml:id="i-GqyYgzXwEUSKW6ra89CSrj" type="assigned"/>
        <correspContext corresp="i-GqyYgzXwEUSKW6ra89CSrj">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LjSyHP9bBLJkGTtz5AzYnH">
            Förslag till riksdagsbeslut
          </head>
          <list style="ol">
            <item xml:id="i-3S9kV8KM16ScX9fUX3jhvx">
              Riksdagen tillkännager för regeringen som sin mening vad som
              anförs i motionen om en genomgripande utredning av ansvarsfrågan
              för privata militära företag. 1
            </item>
            <item xml:id="i-AYkim484CPH9B6g6a1ACVE">
              Riksdagen tillkännager för regeringen som sin mening vad som
              anförs i motionen om att siktet ska ställas in på att ta fram
              en grundlig nationell och internationell strategi som innehåller
              de regleringar som krävs. 1
            </item>
            <item xml:id="i-XrBpyj2KJn3oMG5u3K2tXh">
              Riksdagen tillkännager för regeringen som sin mening vad som
              anförs i motionen om att svenska officerares utbildning bör avslutas
              med kontrakt om icke-enrolment utomlands.
            </item>
            <item xml:id="i-4uAqsZbcudk7bjUTQPgyP7">
              Riksdagen tillkännager för regeringen som sin mening vad som
              anförs i motionen om att Sverige i relevanta internationella forum
              bör driva frågan om insyn i och reglering av säkerhetsföretag.
              2
            </item>
            <item xml:id="i-Y9qaLGaeTfrB9Guuan9ZPa">
              Riksdagen tillkännager för regeringen som sin mening vad som
              anförs i motionen om att svenska myndigheter ska samla in information
              och statistik om privata säkerhetsföretag. 1
            </item>
          </list>
          <p xml:id="i-EjrFA8yKXzZMKkSQWN41jY">
            1 Yrkandena 1, 2 och 5 hänvisade till JuU.
          </p>
          <p xml:id="i-HvaYgjQ8MiWmoApmejQPse">
            2 Yrkande 4 hänvisat till UU.
          </p>
        </div>
        <div type="motContent">
          <head xml:id="i-uJY5ubxZdRaV9UuAdNZmZ" type="h1">
            Motivering
          </head>
          <p xml:id="i-P5zUAfY6WPYc4vKDTeyUde">
            Den privata säkerhetsbranschen har expanderat enormt i världen.
            Privata militära företag ökar totalt sett i omfattning och omsättning,
            menar Marcus Mohlin 1 i sin färska doktorsavhandling. Kristna
            Fredsrörelsen 2 beräknar i sin rapport Säkerhet på export av Eva-Maria
            Sköld, att hanteringen 2010 uppgick till 202 miljarder US-dollar,
            en fördubbling på tio år. Under första Gulfkriget 1991 fanns 50
            militärer på en så kallad contractor; under 2003 var relationen
            10 militärer på en. Globalt sett handlar det om omkring 20 miljoner
            anställda dubbelt så många som antalet poliser världen över visar
            en kartläggning gjord av Small Arms Survey 3 .
          </p>
          <p xml:id="i-5ia68b9LzJ2xMfJve8y6Km">
            Stater, som USA, har gjort sig beroende av stora, multinationella
            bolag som erbjuder relativ säkerhet för de få som betalat för
            skyddet, men som i värsta fall medför osäkerhet för de många.
          </p>
          <p xml:id="i-SjSXd5Kdb8kBuWdfdHxWUb">
            2003 skrev Miljöpartiet en motion i ämnet privata militära företag
            ett då medialt okänt fenomen som likväl hade börjat sätta spår
            såväl i Afghanistan som i Irak. Fyra år senare, 2007, vaknade
            omvärlden när dåvarande Blackwater i september massakrerade 17
            civila på Nisourtorget i Bagdad utan skäl. Bakom dem, det mest
            kända företaget, som hunnit byta namn flera gånger sedan dess,
            sägs bland annat den kristna extremhögern i USA ligga. Haliburton
            är ett annat numera känt namn.
          </p>
          <p xml:id="i-9edN7MSoGwrAUGVjgHnf1n">
            Blackwater och andra privata militära företags framfart i Irak
            väckte berättigad avsky och ledde till utredningar och en skärpt
            kontroll åtminstone av säkerhetsföretagen i Irak.
          </p>
          <p xml:id="i-A1iyti6mo8cCraLQEFFQdq">
            Det är en stor bransch och den är överallt oförsvarligt oreglerad.
          </p>
          <head xml:id="i-NJnzErJGMpEUUUjiQPRpbD" type="h2">
            Företagens profil
          </head>
          <p xml:id="i-8yzHEbNPvX5vWpwFe6SBH7">
            Militär expertis har således i allt högre grad blivit en handelsvara
            och de som anställs i de privata militära företagen har ofta ett
            militärt förflutet. Det är till och med så att ex-militärer och
            så kallade veteraner ibland inte har en vettig arbetsmarknad att
            gå till efter avslutad tjänstgöring, och marginalisering och misär
            kan hota många före detta soldater. Då är det bättre att bli soldat
            igen, om än i ny regi.
          </p>
          <p xml:id="i-Mdj3fA8k55CuHP1Jg7fo7h">
            Många är de varianter på säkerhetstjänster som de erbjuder: utbildning,
            fritagning, säkerhet, utbildningar, rådgivning, bevakning, informationsinhämtande,
            konflikthantering, riskhantering, vapenförmedling, personskydd
            med mera.
          </p>
          <p xml:id="i-HZaAT2XJhyBzgnAgVo9B8s">
            De finns världen runt, särskilt är de såklart verksamma i konfliktländer
            och i länder med svaga statsbildningar och korrumperad ordningsmakt.
            Som antytts ovan rör det sig om ett stort antal tjänstetyper som
            också har bäring på många typer av kunder. Svenska ambassader
            har till exempel köpt dessa tjänster utomlands och svenska företag
            säljer redan sin expertis på en internationell marknad. Utrikesdepartementet
            gav sålunda 2008 det privata säkerhetsföretaget Vesper Group i
            uppdrag att sköta säkerhetskoordineringen på de svenska ambassaderna
            i Bagdad, Khartoum och Kabul. Företagets säkerhetsanalytiker har
            svensk diplomatstatus. Det anlitar i sin tur underleverantörer
            på plats.
          </p>
          <p xml:id="i-Ra8PeYhjbEr17UYP6dRiCe">
            Enligt Kristna Fredsrörelsens rapport är/var det möjligt för
            svenska företag att verka i högriskområden, bortom svenska myndigheters
            kontroll.
          </p>
          <p xml:id="i-4tmsH1xnDesuQ1CiSidQq7">
            Att glida på terminologin i brist på definitioner är tyvärr vad
            USA gör då man använder begreppet kombattanter och genom det anser
            sig ha rätt att förbigå internationella regelverk typ Genèvekonventionerna.
            Samma gråzon överutnyttjas då civilanställda med vapen inte kan
            ställas till svars för våldsamheter och illegitimt dödande eller
            övergrepp. Efter Abu Ghraib-skandalen ställde bara de i US Army
            till svars medan de många fler civila från Titan Corp och CACI
            international gick så gott som fria bland dem som deltog i övergreppen.
            Varken irakisk eller amerikansk lag kunde fullt ut nå dem med
            ansvar.
          </p>
          <p xml:id="i-AE1zMp7PvsaV8FfddJHoQz">
            Det finns således ännu ingen enhetlig klassificering eller definition,
            varken i Sverige eller globalt sett, av dessa företag och ett
            och samma företag kan också få olika typer av uppdrag.
          </p>
          <head xml:id="i-NRcKzZTnFGEMrVMGcnrC9e" type="h2">
            Reglering, transparens och ansvar
          </head>
          <p xml:id="i-JiABno7VUhX6US7kQNY8HW">
            Denna typ av verksamhet får många implikationer både i de länder
            som tillhandahåller dem och i länder där de utförs är många men
            regleringarna nationellt såväl som internationellt är få. FN lär
            vara på gång med någon form av dokument för internationell reglering
            men Sverige bör inte passivt invänta det utan verka proaktivt
            för att öppen debatt och fast mark ska finnas under våra fötter
            i takt med att marknaden växer.
          </p>
          <p xml:id="i-KmKDvzfgD4mjDBvQyzPezJ">
            I den mån man över huvud taget kan tala om legitimitet och ansvar
            i samband med våld är den viktigaste aspekten ansvarsfrågan: Vem
            bär ansvar för våld som utövas och vem får utöva våld?
          </p>
          <p xml:id="i-UcBspXM36WrXEJxpYdytT5">
            Är det bara de entiteter som Genèvekonventionerna och andra folkrättsliga
            instrument utpekar och tar för givna, nämligen stater, eller kan
            man utan gräns privatisera även våldsutövande? Var finns då ansvarsutkrävandet
            och mot vilka legala instrument sker det?
          </p>
          <p xml:id="i-TCjkWQeJrbGGWH5YQg2vbb">
            Staten har i vårt land delegerat sitt våldsmonopol på vissa områden,
            till exempel till bevakningsföretag. Dessa lyder under en egen
            lag och räknas inte som privata säkerhetsföretag och har en noga
            reglerad verksamhet med begränsningar i våldsutövande och initiativrätt.
          </p>
          <p xml:id="i-SqrqrwrotqFTKHbtuh3wBu">
            De svenska företag som säljer rent militära tjänster är ännu
            relativt få, om än växande, om man inte räknar in utbildning som
            följer med försäljning av krigsmateriel.
          </p>
          <p xml:id="i-H5KNWC8LXy37GtUqz5oY8X">
            Miljöpartiet menar, nio år efter att Miljöpartiets hemställanspunkt
            om att utreda saken skrevs men avslogs, att frågan framstår som
            lika relevant och än mer brännande idag. Vi kan inte gå oförberedda
            in i en utveckling som kan ge oönskad rekyl på legitimitets- och
            demokratiansvar och på transparensfrågor, på samma sätt som det
            gjort i många andra länder. Vi har dessutom som land ett ansvar
            inför de länder vi är militärt verksamma i, de länder till vilka
            vi ger bistånd samt för de länder i vilka vi har beskickningar
            och diplomatiska förbindelser.
          </p>
          <head xml:id="i-DTxyg43ZjLgBKiHEu3ymCH" type="h2">
            Vad som bör utredas för eventuell reglering
          </head>
          <p xml:id="i-THrsidWAjrGErq9nBCywRD">
            Mot bakgrund av de neddragningar av den svenska Försvarsmakten
            som gjorts på senare tid ligger det naturligtvis nära till hands
            att försöka pressa kostnader genom outsourcing av så mycket verksamhet
            som möjligt. Men vid sidan av rent ekonomiska behov finns en rad
            mycket avgörande frågor som Sverige som land behöver enas kring:
          </p>
          <list style="ul">
            <item xml:id="i-Kzk468LQsmjHD1FhHk6HPW">
              Vad är det dessa företag egentligen gör och var?
            </item>
            <item xml:id="i-BJuJeeye3G9zfF1YDC5rCe">
              Vilka är kunderna och hur ser behoven ut nu och på sikt?
            </item>
            <item xml:id="i-5WByerFHud7yMn3jQ4yCg6">
              Vilka uppgifter och funktioner kan läggas ut på privata entreprenörer,
              med hänsyn till rikets och allmänhetens säkerhet?
            </item>
            <item xml:id="i-LGKdhVtsD9E3e57nJwjLii">
              Vilken eller vilka myndigheter är ansvariga för uppföljning av
              kontroll?
            </item>
            <item xml:id="i-89RMduEKvbTM8iP8EcU837">
              Vad vill man uppnå med konkurrensutsättningen och eventuell reglering
              av ansvarfrågorna?
            </item>
            <item xml:id="i-836aAGBJ6SdsXSa2Zv4utk">
              Var går gränsen för vad som är acceptabelt att lägga ut på andra
              utförare, av Försvarsmaktens verksamheter, vid sidan av triviala
              verksamheter som catering, tvätt med mera?
            </item>
            <item xml:id="i-8Kq2LHe4JDbnQgWnpLSVNP">
              Kan även logistik eller förhör av fångar läggas över på andra
              utförare?
            </item>
            <item xml:id="i-SD3Ff3Gz5NuMVQMVZiFpHS">
              Ska privata utförare kunna anförtros väpnade uppgifter och i
              så fall vilka?
            </item>
            <item xml:id="i-9GK2k4JbHvm7WxP9krKRsi">
              Vilken rättslig status har de i så fall?
            </item>
            <item xml:id="i-M7rA5Gztg6fTQWrvepPvyL">
              Finns det uppgifter som absolut inte kan eller bör anförtros
              privata företag?
            </item>
            <item xml:id="i-5JThCENZuuLbcUkacV7dms">
              Vem har ansvaret om något händer, den som säljer eller den som
              köper tjänsterna?
            </item>
            <item xml:id="i-TzXYbnzsrnJaqpzdZTqewh">
              Hur kontrollerar statliga myndigheter underleverantörer och hur
              säkras transparens för allmänhetens insyn?
            </item>
            <item xml:id="i-8ULBtbBhQJnmoBaQQA7xPY">
              Vad är egentligen en person som är anställd i den här typen av
              företag jämfört med en reguljär soldat, en polis, med en enrollerad
              i Sverige förbjuden olovlig kår eller en legosoldat?
            </item>
            <item xml:id="i-6QF8JSK7wdvd6Qmxq5az8e">
              Vad sker med de professionella soldater som numera efter värnpliktens
              avskaffande om de inte anställs i en legitim nationell armé?
            </item>
            <item xml:id="i-YFZhYtyrbPJJY4mzAhznfM">
              Borde säkerhetsanalytiker vara statsanställda med tanke på deras
              kritiska kunskap och funktion?
            </item>
          </list>
          <p xml:id="i-BJso1jixkBDrvrfky7tRop">
            Säkerhet behöver med logisk nödvändighet inte vara entydig eller
            absolut. Men den relativisering som säkerhet som en vara på en
            marknad blir leder alldeles för långt från rimliga och mänskligt
            försvarbara värden. Den allra mest grundläggande frågan förblir
            därför: Vems säkerhet och vems intressen är det som primärt ska
            försvaras?
          </p>
          <p xml:id="i-TbTJZJoAhdFWC9WWZKwj8x">
            Det finns erfarenheter från bland annat Kanada och Storbritannien
            att lära av och i USA har kongressen till och med gjort ett försök
            att besvara vilka värden som är absoluta och därmed värda att
            uppbäras av staten: inherently governmental functions. Dessa anses
            som så intimt relaterade till det allmänna intresset att ämbeten
            där bara får uppbäras av centralmaktens anställda. Det inbegriper
            funktioner som kan avgöra och skydda USA:s ekonomiska, politiska,
            territoriella, militära, diplomatiska intressen med mera. Även
            i Sverige behöver en tydlig sådan definition och avgränsning upprättas.
          </p>
        </div>
        <div type="motSignatures">
          <list>
            <item xml:id="i-L9zgt3eWW8hguSznidCb5G">
              Annika Lillemets (MP)
            </item>
            <item xml:id="i-SmgEdqdKELx2XyxB4eqYXa">
              Lotta Hedström (MP)
            </item>
            <item xml:id="i-QLazPUeqcGKd9RfWbLYeER">
              Valter Mutt (MP)
            </item>
            <item xml:id="i-94j35YhGJp8RT3WV9WWuFN">
              Peter Rådberg (MP)
            </item>
            <item xml:id="i-6DW9M9qjAj6p3JibAa8MsN">
              Maria Ferm (MP)
            </item>
          </list>
        </div>
      </div>
    </body>
  </text>
</TEI>
