<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01492">
  <teiHeader>
    <fileDesc>
      <titleStmt>
        <title>om översyn av medbestämmandelagen m. m.</title>
        <author>av Bengt Wittbom och Sten Svensson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om översyn av medbestämmandelagen m. m.</title>
          <idno type="rdwebb">G3021492</idno>
          <rs type="number">1492</rs>
          <ref type="dokument_url_text">http://data.riksdagen.se/dokument/G3021492/text</ref>
          <ref type="dokument_url_html">http://data.riksdagen.se/dokument/G3021492</ref>
          <ref type="dokumentstatus_url_xml">http://data.riksdagen.se/dokumentstatus/G3021492</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EYtSQeorgj7y8BCPjaqciZ</idno>
            <name>BENGT WITTBOM</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BxxkwPB48RiDeDn2XaQ4ys" type="signed"/>
        <correspContext corresp="i-BxxkwPB48RiDeDn2XaQ4ys">
          <note type="signatory" corresp="i-EYtSQeorgj7y8BCPjaqciZ"/>
          <note type="signatory" corresp="i-GTDxf4NudVQ4es4EhotQR1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1492/mot_197980__1492-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1979/80:1492
          </p>
          <p>
            av Bengt Wittbom och Sten Svensson om översyn av medbestämmandelagen
            m. m.
          </p>
          <p>
            ”Dessa Sammanträden! — Helt avgörande för mitt beslut att avgå
            är min vilja att skriva hellre än att prata på alla sammanträden
            man måste deltaga i som chefredaktör. —= Journalister sitter för
            mycket i sammanträden i dag. Det leder till en konservativ utveckling
            av tidningarna. Sammanträdena håller på att förkväva den kreativa
            journalisten. Det var faktiskt inte meningen med MBL och trygghetslagarna.”
          </p>
          <p>
            Gunnar Fredriksson Aftonbladet
          </p>
          <p>
            Svensk arbetsmarknad har under många decennier betecknats av
            balans och realism i relationerna mellan arbetsmarknadens parter.
            Starka och i olika intressegrupperingar väl förankrade arbetsmarknadsorganisationer
            har utgjort en väsentlig del av de samverkande faktorer som tillsammans
            resulterat i en mycket positiv ekonomisk och social utveckling
            för vårt land. Svenska företags effektivitet och konkurrenskraft,
            som möjliggjort en stark produktions- och exporttillväxt under
            1950- och 1960-talen, har varit en grundförutsättning för vår
            välståndsutveckling. Den snabba resurstillväxten har gett såväl
            landet som helhet som den enskilde individen en god materiell
            standard, social trygghet och en för omvärlden mycket hög sysselsättning.
            Riksdag och regering visade under denna period stor framsynthet,
            vilja
          </p>
          <p>
            och handlingskraft i politiska beslut som gav ramar och förutsättningar
            av generell karaktär för denna utveckling. Den ”svenska modellen”,
            med en intresse- och ansvarsfördelning på olika parter, gav förutsättningar
            för ett framgångsrikt lagarbete. Utvecklingen i världen och i
            vårt land har under 1970-talet visat att vi för fortsatta framsteg
            måste vidareutveckla och till viss del också finna nya former
            för de principer efter vilka vi på bästa sätt skall organisera
            de krafter som verkar inom vårt samhälle. Konkurrensen på världsmarknaden
            från de industrialiserade länder som utgör vårt lands konkurrenter
            på exportmark- naden visar, att vi i vår litenhet måste klara
            att frigöra och stimulera krafter som kan uppväga de nackdelar
            vårt land på grund av sin ringa storlek har. Här delar sig i viss
            omfattning olika politiska uppfattningar. Vi moderater anser att
            man i största görliga utsträckning måste stimulera enskilda människor
            att göra bästa möjliga insats i de gemensamma strävandena att
            upprätthålla och vidareutveckla ett framtida välstånd.
          </p>
          <pb facs="riksdagen-motions-pdf/data/197980/mot_197980__1492/mot_197980__1492-002.pdf"/>
          <p>
            Mot. 1979/80:1492 6
          </p>
          <p>
            Denna inriktning berör praktiskt taget alla områden i samhället,
            men i denna motion begränsar vi oss till att ta upp de resultat
            som uppnåtts genom den mycket omfattande arbetsmarknadslagstiftning
            som genomförts under 1970-talet. Riksdagen och andra berörda parter
            är överens om att enskilda arbetstagare har rätt till såväl inflytande
            som direkt ansvarstagande ute i arbetslivet. Det finns stor uppslutning
            kring de huvudlinjer som ligger till grund för existerande lagstiftning.
            Medbestämmandelagen och lagarna om anställningsskydd och om anställningsfrämjande
            åtgärder utgör i stort en god grund för vidare utveckling på detta
            område. Men vi får inte blunda för att det i såväl nämnda lagstiftningskomplex
            som i många andra mindre omfattande lagar som berör arbetsmarknaden
            finns delar som mot bakgrund av vunna erfarenheter borde bli föremål
            för översyn. Lagstiftningen har enligt mångas uppfattning generellt
            skapat onödigt omfattande krångel och kostnader över hela arbetsmarknaden,
            och då särskilt inom den offentliga sektorn. Krånglet och kostnaderna
            står inte i förhållande till uppnått resultat avseende inflytande
            och medbestämmande. Likvärdiga resultat skulle mot bakgrund av
            vunna erfarenheter kunna upppnås på ett enklare och mindre byråkratiskt
            sätt. Dessa erfarenheter under fler års lagtillämpning måste tas
            till vara i den översyn som bör komma till stånd. Vår erfarenhet
            av de meningsyttringar vi mött från många håll visar att det finns
            viktiga aspekter att anlägga på omfattande delar av de resultat
            lagstiftningens praktiska tillämpning fått, men för att i någon
            mån begränsa denna motions omfattning tar vi nedan upp ett begränsat
            antal synpunkter som ligger till grund för vårt yrkande.
          </p>
          <p>
            MBL Rättssäkerhet och sekretess (MBL)
          </p>
          <p>
            Lagstiftningen riskerar genom sin generella utformning att ge
            icke- önskade konsekvenser avseende rättssäkerhetssituationen
            såväl för enskilda arbetstagare som för enskilda arbetsgivare.
            Rättssäkerhet och rättstrygghet är en fundamental grund i svensk
            lagstiftning och omfattar självfallet också lagstiftningen på
            arbetsrättens område. I förarbeten, ink. propositionen, till medbestämmandelagen
            har lagstiftaren givit uttryck för uppfattningen att medbestämmandelagen
            är en ramlag och att närmare tillämpning, skade- ståndsmätning
            och tolkningar bör följa rättspraxis som senare utvecklas. Detta
            förhållande är förståeligt, inte minst mot bakgrund av att det
            är näst intill ogörligt för lagstiftaren att i detalj anvisa tillämpningar
            av olika delar av lagen. I stället har sådana tolkningar överlämnats
            till domstol, som i viss, icke ringa omfattning fått den reella
            funktionen att bedöma frågor som till sin
          </p>
          <pb facs="riksdagen-motions-pdf/data/197980/mot_197980__1492/mot_197980__1492-003.pdf"/>
          <p>
            Mot. 1979/80:1492 2
          </p>
          <p>
            karaktär kan anses tangera politiska bedömningar, som egentligen
            bort åvila lagstiftaren. Likaså medför en ramlagstiftning av det
            slag som MBL är, att det under lång tid kan råda osäkerhet om
            huruvida en eller annan handling står i överensstämmelse med gällande
            lagstiftning. En sådan osäkerhet om vad lagen egentligen innebär
            kan vara ägnad att skada tilltron till rättssäkerhe- ten.
          </p>
          <p>
            Negativ föreningsrätt (MBL)
          </p>
          <p>
            Nya arbetsrättskommittén skall i sitt arbete analysera frågan
            om negativ föreningsrätt. Då resultatet av detta arbete ännu ej
            står klart vill vi ej beröra detta annat än i allmänna termer,
            och slå fast att generellt verkande lagstiftning på arbetsrättens
            område inte får ställa olika kategorier och enskilda människor
            utanför dess omfattning. Rätten att stå utanför olika föreningar
            och organisationer får inte innebära en svagare ställning för
            enskilda människor i vad gäller lagstiftningens verkan och omfattning
            på arbetsmarknaden.
          </p>
          <p>
            Förhandlingsrätt (MBL)
          </p>
          <p>
            Förhandlingsrätten enligt 10-11 $$ MBL ger direkt och indirekt
            en generell möjlighet till förhandlingar i så gott som alla frågor
            som berör relationerna mellan parterna. Enskilda arbetstagares
            talan kan också föras helt av den organisation som företräder
            avtalsområdet och är avtalsslutande part. Den mycket omfattande
            rätten att uppta förhandlingar är det viktigt att slå fast. Men
            mångas erfarenheter visar att det nu mot bakgrund av vunna erfarenheter
            vore lämpligt att något mer specificera de frågor som bör omfattas
            av förhandlingsrätten. Det är i detta sammanhang också viktigt
            att i lagstiftningen bättre skydda den enskildes rätt till information
            och också dennes möjligheter att påverka förhandlingsresultatet
            i de frågor som i huvudsak direkt berör honom eller henne. Det
            finns redan i befintlig lagtext en angiven avgränsning för i vilka
            fall denna rätt bör finnas. Enskilda arbetstagares rätt till förhandlingar
            och information bör förstärkas i frågor rörande viktigare förändring
            av dennes arbets- eller anställningsförhållanden. En sådan förändring
            är nödvändig för att ge den enskilde större delaktighet i förhandlings-
            och medbestämman- deprocessen. Vad gäller nuvarande tillämpning
            av lagstiftningen avseende vilka som i lokal förhandling skall
            representera de anställda är det viktigt att lagen föreskriver
            rätten för lokal, på arbetsplatsen belägen facklig organisation
            eller fackligt kontaktombud att utgöra den ”lokala arbetstagarorganisatio-
            nen” i förhandlingar. Detta måste självklart omfatta också de
            avsnitt i
          </p>
          <pb facs="riksdagen-motions-pdf/data/197980/mot_197980__1492/mot_197980__1492-004.pdf"/>
          <p>
            Mot. 1979/80:1492 8
          </p>
          <p>
            lagstiftningen som avser informationsskyldigheten. Inom vissa
            avtalsområden har man i dag en tillämpning på arbetsplatsen som
            direkt utestänger den lokala fackliga representanten från rätten
            att självständigt vara part i lokala förhandlingar och också informationsmotta-
            gare. En sådan tillämpning kan riskera att skapa onödig byråkrati,
            krångel och kostnader, förutom att den enligt mångas uppfattning
            inte står i överensstämmelse med principen om ett lokalt förankrat
            fackligt medbe- stämmande. Ett verkligt inflytande på de frågor
            som rör arbetstagarna nära och dagligen förutsätter ett decentraliserat
            förhandlingssystem.
          </p>
          <p>
            Vetorätt (MBL)
          </p>
          <p>
            Nya arbetsrättskommittén har också i sina direktiv att överväga
            vetorätten för arbetstagarorganisationerna inom områden som arbetstidsförläggning,
            personalpolitik och löneformer. Vetorätt avseende engagemang av
            entre- prenörer finns redan stadfäst i existerande lagtext. Principiellt
            är det enligt mångas uppfattning felaktigt att basera ökat medinflytande
            för de anställda på en alltför omfattande vetorätt. Den i dag
            existerande vetorätten har, enligt vår och många andras mening,
            visat sig fungera illa. Inom exempelvis byggnadsbranschen visar
            praktiska exempel att effekterna riskerat att bli mer omfattande
            än vad lagstiftaren avsett. Ett lokalt fackligt ”nej” till lån
            av personal företag emellan, vilket i och för sig som veto strider
            mot gällande lagstiftning, kan ge till resultat att många arbetsgivare
            avstår från möjligheten att utjämna toppar och bottnar i verksamheten
            på detta sätt. Risken att hamna i omfattande, tidsödande och kostsamma
            centrala förhandlingar avskräcker. I övrigt kan det anses motiverat
            att de omständigheter som skall möjliggöra engagemang av utomstående
            entreprenörer ytterligare breddas och specificeras. Det kan enligt
            mångas uppfattning inte vara lagstiftarens avsikt att genom vetorätten
            bidra till att försvåra den så viktiga affärsmässiga verksamheten
            i våra företag. Begreppet ”särskild sakkunskap” bör kunna hanteras
            så att företagen får möjlighet att använda utomstående resurser
            i större utsträckning. Detta bör utformas på ett sådant sätt att
            målsättningen att motverka förekomsten av ”grå arbetskraft” uppnås.
          </p>
          <p>
            MBL inom den offentliga sektorn
          </p>
          <p>
            Målsättningen för lagstiftningens praktiska hantering har uttryckligen
            varit att anpassa denna så att den på ett harmoniskt och naturligt
            sätt skall kunna fungera på våra arbetsplatser utan att skapa
            ett alltför omfattande krångel och därav följande kostnader. Erfarenheter
            visar att detta till viss del kunnat uppnås inom den privata sektorn,
            om även ej helt tillfredsställande. Inom det offentliga området
            är
          </p>
          <pb facs="riksdagen-motions-pdf/data/197980/mot_197980__1492/mot_197980__1492-005.pdf"/>
          <p>
            Mot. 1979/80:1492 9
          </p>
          <p>
            situationen dock enligt mångas erfarenheter allt annat än bra.
            Med erfarenhet från såväl landstings- som primärkommunal verksamhet
            kan här konstateras att medbestämmandearbetet har formaliserats
            och krånglats till alltför mycket. De kostnader och effektivitetsförluster
            som detta riskerar orsaka i den offentliga förvaltningen är inte
            försvarbara. En viktig uppgift i en översyn av MBL måste vara
            att ge förutsättningar för en förändring av denna situation. Erfarenheterna
            visar att det starkt kan ifrå
          </p>
          <p>
            ättas om det merarbete och de merkostnader som uppstår inom denna
            sektor resulterar i motsvarande bättre inflytande och möjligheter
            till påverkan som står i proportion till de negativa konsekvenserna.
          </p>
          <p>
            Lag om anställningsskydd och anställningsfrämjande åtgärder
          </p>
          <p>
            Lagarna om anställningsskydd och anställningsfrämjande åtgärder
            antogs av riksdagen i december 1973 med ikraftträdande den 1 juli
            1974. Lagarna, som till vissa delar är dispositiva, har utgjort
            grunden för en omfattande omställning på arbetsmarknaden, med
            utökat ansvar för enskilda arbetsgi- vare i vad gäller anställningstryggheten
            för de anställda. Ett omfattande tomrum till förfång för enskilda
            människors trygghet fylldes ut genom denna lagstiftning. Det är
            helt uppenbart att viljan att förbättra och bygga ut tryggheten
            för landets löntagare var mycket djupt förankrad i breda grupper
            i riksdagen. Lagstiftningen sågs som ett första stort steg att
            snabbt och effektivt ge grundläggande trygghet inom ett område
            av samhällslivet som tidigare varit eftersatt. Anställningsskyddslagarna
            kompletterar varandra på olika sätt, och den översyn vi i det
            följande förespråkar bör därför omfatta båda lagarna. Lagarna
            är till sin karaktär mycket exakta i vad gäller de procedurer
            som skall följas i olika situationer som uppstår vid ny
          </p>
          <p>
            tällning, varsel och uppsägningar. De ger också genom dispositionsmöjligheten
            i kollektivavtal rätten att inom olika avtalsområden ytterligare
            förstärka och precisera dessa regler. Vid en bedömning av lagarnas
            effekter ute i företagen och på arbetsmark- naden i övrigt kan
            vi konstatera, på basis av många meningsyttringar, att de fungerat
            relativt väl. Dock har dessa lagar såväl som många andra rörande
            arbetsmarknaden ytterligare skapat grogrund för ökad byråkrati
            och krångel och därav följande kostnader. Lagarna riskerar också
            genom sin brist på bredd och flexibilitet att enskilda människor
            och företag kommer i kläm vid den praktiska tillämpningen. De
            effekter som lagarna ger, tillämpade under kollektivavtal, kan
            också innebära att olika företag och individer utsätts för olika
            behandling. Detta är en situation som utifrån rättssäkerhets-
            och rättviseaspekter inte bör accepteras. Med utgångspunkt i den
            omfattande verkan som lagstiftningen har i det dagliga livet ute
            på våra arbetsplatser är det viktigt att lagstiftningen understöder
            strävandet att i samhället upprätthålla ett grundläggande norm-
          </p>
          <pb facs="riksdagen-motions-pdf/data/197980/mot_197980__1492/mot_197980__1492-006.pdf"/>
          <p>
            Mot. 1979/80:1492 10
          </p>
          <p>
            och regelsystem. Nedan följer synpunkter som, enligt vår erfarenhet
            av många meningsytt- ringar, uppfattas som viktiga och som bör
            ligga till grund för en översyn av lagen om anställningsskydd
            och lagen om anställningsfrämjande åtgärder. Målsättningen bör
            vara att anpassa dessa till under tillämpningen vunna praktiska
            erfarenheter och att minska krångel och byråkrati och därav följande
            kostnader.
          </p>
          <p>
            Anställning
          </p>
          <p>
            Den utan jämförelse mest omfattande anställningsformen är ”tillsvidare-
            anställning”, vars karaktär och grundtrygghet klart framgår av
            lagtexten. Utöver denna anställningsform finns olika former av
            visstids-, säsongs- eller objektanställningar, vilka alla till
            sin utformning är korttidsanställningar. Förutom dessa är provanställningsformen
            viktig. Dessa olika kategorier korttidsanställningar är nödvändiga
            för att ge förutsättningar för god rörlighet och anpassningsmöjligheter
            ute på olika arbetsplatser. Många arbetsgivare utsätts för variationer
            i efterfrågan på produktionsresurser under vissa tider, och de
            mycket omfattande möjligheterna till ledighet med bibehållen anställning
            som riksdagen lagfäst genererar även dessa ett stort behov av
            att kunna fylla ut vakanser under begränsade perioder. Enligt
            mångas erfarenheter har nuvarande bestämmelser och deras tillämpning
            i alltför hög grad begränsat möjligheten för arbetsgivaren att
            genom olika typer av korttidsanställningar möta temporära vakanser
            och toppar i verksamheten. Lagen är ytterst restriktiv och riskerar
            därigenom att motverka den flexibilitet som är en förutsättning
            för effektiv privat och offentlig verksamhet. Ungdomens arbetsmarknadssituation
            är också ett problemområde som har anknytning till denna lagstiftning.
            Erfarenheten visar att lagens effekter på ungdomens möjligheter
            att träda in på arbetsmarknaden är ogynnsamma. Många menar att
            en stor sektor sysselsättningstillfällen för ungdomar inom de
            små och medelstora företagen är stängd för dessa under nuvarande
            omständigheter. Därför bör en översyn av lagen ha målsättningen
            att också lösa dessa problem. Ett enkelt och troligtvis mycket
            effektivt bidrag till att lösa ungdomens sysselsättningsproblem
            vore att ge generell rätt för alla företag att provanställa ungdom
            under viss tid. Slutsatsen av vunna erfarenheter bör vara att
            i en översyn av lagens utformning bredda möjligheterna till att
            i större utsträckning engagera korttidsanställd personal. En sådan
            breddning torde också förutsätta en översyn av denna personalkategoris
            anställningstrygghet.
          </p>
          <p>
            Grund för uppsägning
          </p>
          <p>
            Enligt mångas uppfattning måste de regler som lagen ställer upp
            i
          </p>
          <pb facs="riksdagen-motions-pdf/data/197980/mot_197980__1492/mot_197980__1492-007.pdf"/>
          <p>
            Mot. 1979/80:1492 1
          </p>
          <p>
            anslutning till detta område stå i överensstämmelse med den allmänna
            rättsuppfattning som bör vara rådande i samhället. Lagstiftningens
            verkan i situationer som klart reglerar annan lagstiftning, t.
            ex. brottsbalken, är i behov av en översyn. Utöver detta pekar
            utvecklingen av alkoholkonsum- tionen på att vi håller på att
            få ett växande missbruk även på våra arbetsplatser. Även om detta
            ännu inte till fullo kan beläggas i dag är de återkommande påpekanden
            som kommer till uttryck, enligt vår uppfattning, allvarliga varningssignaler.
            För att undvika missförstånd vill vi klargöra att det inte på
            något sätt är frågan om att försämra anställningsskyddet för människor
            med alkoholproblem. Men även denna del av vår lagstiftning måste
            i sin praktiska utövning syfta till att minska benägenheten till
            alkoholkonsumtion under arbetstid. För att uppnå detta bör lagstiftningens
            utformning och praktiska tillämpning ses över.
          </p>
          <p>
            Turordning vid uppsägning och permittering
          </p>
          <p>
            De regler som styr proceduren vid uppsägning och permittering
            är i stort sett tillfredsställande, även om det är viktigt att
            påpeka att alla ansträng- ningar för att minska krångel och byråkrati
            måste göras. Dock är det enligt vår mening viktigt att uppmärksamma
            erfarenheterna av de problem som uppstår för många företag vid
            mer omfattande driftinskränkningar. Dessa riskerar bli särs
          </p>
          <p>
            ilt påtaglig i vad gäller mindre och medelstora företag. Omfattande
            inskränkningar och därav följande friställningar riskerar med
            nuvarande regler att ge effekten att företagen ”töms” på viktiga
            delar av den arbetskraft som är nödvändig för en framtida positiv
            utveckling för företaget. De särskilda regler som ger äldre arbetskraft
            större trygghet än yngre, och i många fall mer välutbildad, personal
            är på många sätt motiverade. Det är viktigt att slå vakt om de
            äldres situation på arbetsmarknaden. Men det är inte därför mindre
            viktigt att vara uppmärksam på de effekter som detta riskerar
            att medföra i vissa situationer för många företag. Vi är inte
            beredda att ge några förslag till mer preciserade riktlinjer för
            att lösa dessa balansproblem, men frågan är i behov av en ordentlig
            analys. Den situation som vårt lands ekonomi befinner sig i kräver
            ett maximalt utnyttjande av alla möjligheter till produktivitetsförbättringar.
            Detta under- stryker ytterligare behovet av en översyn för att
            uppnå en högre grad av balans mellan företagens ansvar för en
            rimlig anställningstrygghet för de
          </p>
          <p>
            anställda och bästa möjliga effektivitet.
          </p>
          <p>
            Skadeståndsreglering
          </p>
          <p>
            Den grund för skadeståndsreglering som lagstiftningen ger har
            att praktiskt hanteras av fackliga företrädare och i sista hand
            av arbetsdomsto- len. Efter hand håller en ”prislista” , omfattande
            allt fler konfliktsituationer mellan parterna, på att växa fram.
            Inom detta område finns enligt till oss
          </p>
          <pb facs="riksdagen-motions-pdf/data/197980/mot_197980__1492/mot_197980__1492-008.pdf"/>
          <p>
            Mot. 1979/80:1492 3
          </p>
          <p>
            givna meningsyttringar utrymme för många synpunkter, men vi begränsar
            oss här till att peka på en viktig princip som bör gälla vid utgivning
            av skadestånd. Arbetsdomstolens utslag i flera mål visar på framväxten
            av en skade- ståndstillämpning som innebär att den som i samma
            ärende brutit mot flera av lagens regler inom samma område döms
            att betala skadestånd för samtliga av dessa, oavsett om ett regelbrott
            bör vara övergripande. Som exempel kan nämnas att arbetsgivare
            i vissa fall vid avskedande utan saklig grund helt riktigt ådömts
            utge skadestånd för detta, men han har också dömts att betala
            skadestånd för att det oriktiga avskedandet inte utfördes i enlighet
            med de formella bestämmelser som lagen föreskriver. Detta är enligt
            vår mening inte en rimlig rättstillämpning. Man bör alltså se
            till helheten i sådana sammanhang och inte döma ut särskilda skadestånd
            för formella fel.
          </p>
          <p>
            Hemställan
          </p>
          <p>
            Med hänvisning till vad som anförts hemställs att riksdagen hos
            regeringen anhåller om en översyn av medbe- stämmandelagen, lagen
            om anställningsskydd och lagen om anställningsfrämjande åtgärder
            i enlighet med vad i motionen anförts.
          </p>
          <p>
            Stockholm den 25 januari 1980
          </p>
          <p>
            BENGT WITTBOM (m) STEN SVENSSON (m)
          </p>
        </div>
      </div>
    </body>
  </text>
</TEI>
