<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00577">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__577/mot_1969__ak__577-001.pdf"/>
      <fw xml:id="i-FfmrVs3b9YMBZj6LYtWr2z">
        Nr 577—583 Motion i Andra kammaren, nr 577 år 1969 1
      </fw>
      <div xml:id="i-SiVQ94dRL2DHhPPMe9fSH4" type="motHeader">
        <div xml:id="i-6ExVNV1vGdSZMZ9AqmeQK7" type="motTitle"/>
        <div xml:id="i-51ogUxRNA91TQWRV4p9oJR" type="motSubmissionInfo"/>
      </div>
      <div xml:id="i-6qFAh16ryXti73Bk9o8qQB" type="motBody">
        <div xml:id="i-MiDmtSXbTSEbjq2MUqCgnQ">
          <p xml:id="i-XJe2ie5y4KCezuFGJVRrDT">
            Nr 577
          </p>
          <p xml:id="i-SKf7s1yF7e4mtqnDj25w7p">
            Av herr Romanus m. fl., om representation för skolelever i nämn-
            der och styrelser.
          </p>
          <p xml:id="i-BRNo7ebEsFKetinzwoJKsP">
            (Lika lydande med motion nr 479 i Första kammaren)
          </p>
          <p xml:id="i-VNLQ1FYbNdmsrRe9E97Ggm">
            Under det senaste året har debatten om individens medinflytande
            över sin miljö intensifierats. Att människor får större möjlighet
            att påverka beslut som rör deras personliga arbets- och levnadsvillkor
            har framhållits som ett egenvärde men också som ett medel att
            stärka och vitalisera den politiska demokratin. Man har pekat
            på en väsentlig fara som hotar den tekniskt avancerade välfärdsstaten
            av den typ vi har i Sverige: att den stora majoriteten av män-
            niskor, i känslan av att deras omedelbara trygghet är ordnad och
            att de ändå inte kan påverka de beslut som fattas av politiker
            och experter långt ovanför deras huvuden, vänder politiken ryggen.
            Detta leder i sin tur till att begränsade aktivistgrupper får
            ett oproportionerligt stort inflytande och att demokratins handlingsberedskap
            vid yttre eller inre krislägen blir låg. Det är angeläget att
            motverka sådana tendenser genom reformer som underlättar en allsidig
            och vital samhällsdebatt och genom åtgärder som stärker individens
            möjligheter att själv utöva ett aktivt inflytande. Här spe- lar
            skoldemokratin en betydelsefull roll både genom att förbättra
            trivsel och samhörighet inom skolsamhället och genom att fostra
            eleverna till själv- ständigt handlande och demokratiskt ansvarstagande.
            Med de senaste årens skolreformer har betydelsefulla steg för
            bättre skol- demokrati tagits genom inrättande av samarbetsnämnderna
            och genom att eleverna givits tillträde till ämnes- och klasskonferenser.
            Inom skolöver- styrelsen pågår nu ett omfattande utredningsarbete
            utfört av arbetsgruppen SISK (samverkan i skolan) för att fördjupa
            skoldemokratin och finna nya former för den. Det är emellertid
            angeläget att inte reformarbetet på områ- det avstannar i väntan
            på resultatet av pågående utredningar och försök. Skolöverstyrelsen
            synes dela denna inställning att döma av dess arbetsplan för utredningen,
            som omfattar både långsiktigt forskningsarbete och snabb- utredningar.
            I det följande skall vi, efter att först ha pekat på en framtida
            möjlig ut- vecklingslinje, ta upp några förslag till åtgärder
            som bör kunna genomföras utan dröjsmål.
          </p>
          <p xml:id="i-ARcpFAcwrX129BHvozthyS">
            1 Bihang till riksdagens protokoll 1969. 4 saml. Nr 577—583
          </p>
          <pb facs="riksdagen-motions-pdf/data/1969/mot_1969__ak__577/mot_1969__ak__577-002.pdf"/>
          <fw xml:id="i-W4M1kXox6iKW1C6itF8g9N">
            2 Motion i Andra kammaren, nr 577 år 1969
          </fw>
          <p xml:id="i-8PEuUJb5dw9qQupEjkoxd8">
            Samarbetsnämnd — styrelse för skolan?
          </p>
          <p xml:id="i-6AREV9sVD2cvfKpooEoYbc">
            Samarbetsnämnden är i dag det främsta instrumentet för elevernas
            med- verkan i beslutsprocessen i skolan. Men fortfarande har den
            huvudsakligen rådgivande karaktär. I de frågor där den har beslutsrätt
            — avstängning och förvisning av elev — deltar inte elevrepresentanterna
            i besluten. Nämndens arbete har också av stadgor och anvisningar
            begränsats till att gälla framför allt ordnings- och trivselfrågor.
            Vidare är nämnden ännu inte föreskriven på grundskolan utan endast
            för de gymnasiala skolformerna. Vi tror att flertalet av dessa
            begränsningar kan avlägsnas utan olägenhet, vissa kanske först
            på längre sikt, andra genast. Samarbetsnämnden skulle kunna utvecklas
            till en styrelse för den enskilda skolenheten, som utåt före-
            trädde skolan och som hade de befogenheter som normalt tillkommer
            en styrelse. Bl. a. borde framställningar från skolan till skolstyrelsen
            beträffan- de anslagsäskanden etc. avges av samarbetsnämnden.
            I samband med en sådan utveckling borde man allvarligt överväga
            att ge även andra personalkategorier än lärarna fast representation
            i samarbets- nämnden, liksom också föräldrarna. Då borde även
            antalet elevrepresentan- ter utökas. En utveckling i här skisserad
            riktning kan givetvis ske successivt, t. ex. så att samarbetsnämnderna
            först ges beslutanderätt när det gäller ordnings- regler, utformningen
            av gemensamma samlingar, studie- och friluftsdagar, lokalfrågor
            och stipendiefördelning och att nämnden ges förfoganderätt över
            vissa medel för användning på dessa och liknande områden. Vi förutsätter
            att sådana förslag prövas inom ramen för SISK:s arbete och att
            man även tar upp till allvarlig prövning tanken att göra samarbetsnämn-
            den till en styrelse för den enskilda skolenheten. Vi utgår även
            från att den från liberalt håll i tidigare motioner (I: 263 och
            II: 351 år 1967 samt I: 104 och II: 150 år 1968) aktualiserade
            frågan om behovet av regler för visst minimiantal sammanträden
            med samarbetsnämn- derna prövas av SISK utan alltför stort dröjsmål
            och att skolöverstyrelsen snabbt kan meddela ytterligare anvisningar
            om detta. Det är givetvis just under uppbyggnadsskedet, innan
            man funnit fasta former för verksamheten, som risken för alltför
            få sammanträden är störst, Det finns redan klara be- lägg för
            att samarbetsnämnderna på många håll har haft svårt att komma
          </p>
          <p xml:id="i-PRjAPf4cSv9URkCyZStXhy">
            i gång.
          </p>
          <p xml:id="i-6zHZbA3pMenDY8KY4GUYZN">
            Samarbetsnämnder på grundskolan
          </p>
          <p xml:id="i-LoqRh78bq7mmTNcTi8CPC1">
            Samarbetsnämnden är i dag endast föreskriven för de gymnasiala
            skol- formerna. Skolöverstyrelsen rekommenderar dock att samarbetsnämnder
            in- rättas även på grundskolans högstadium. I skolöverstyrelsens
            förslag an- gående översyn av läroplan för grundskolan (november
            1967) framhålles:
          </p>
          <pb facs="riksdagen-motions-pdf/data/1969/mot_1969__ak__577/mot_1969__ak__577-003.pdf"/>
          <fw xml:id="i-YHwFQS5Ztei87n1AVz4gac">
            Motion i Andra kammaren, nr 577 år 1969 3
          </fw>
          <p xml:id="i-PJrXHRn3JVbPBNeZvLPTxa">
            Skolöverstyrelsen rekommenderar också, att vid varje skolenhet
            med hög- stadium genom beslut och närmare föreskrifter av skolstyrelsen
            inrättas en samarbetsnämnd, bestående av representanter för skolstyrelse,
            föräldrar, elever, lärare och skolans övriga personal. Rekommendationen
            finns intagen i skolöverstyrelsens broschyr »Arbets- trivsel i
            skolan» (1965). Samarbetsnämnder har också med gott resultat kommit
            till stånd vid många grundskolor. De försök som gjorts vid Eirasko-
            lan i Stockholm pekar på att man även på mellan- och lågstadiet
            kan ge eleverna medinflytande i större utsträckning än man hittills
            tänkt sig. Fortfarande är det dock, trots skolöverstyrelsens otvetydiga
            rekommen- dation, många grundskolor med högstadium som saknar
            samarbetsnämnd. Enligt en undersökning vidtagen av skolöverstyrelsen
            torde våren 1968 i över hälften av länen mindre än 30 procent
            av de berörda skolorna ha haft samarbetsnämnder. Detta motiverar
            enligt vår mening att kravet på sam- arbetsnämnd på grundskolans
            högstadium inskrivs i skolstadgan enligt sam- ma normer som för
            gymnasiet.
          </p>
          <p xml:id="i-CurZCTd4rsDkpb2DBz3nGZ">
            Ämneskonferensen
          </p>
          <p xml:id="i-DdJtvrdKhmLMugMu9bfwhA">
            Ämneskonferensen består av alla skolans lärare i ett visst ämne.
            Dess upp- gift är att planera undervisningen i ämnet, lägga upp
            kurserna, föreslå in- köp av läroböcker och annan studiemateriel
            samt diskutera undervisnings- metoderna. Även i ämneskonferenserna
            skall eleverna på de gymnasiala stadierna vara representerade,
            vilket är värdefullt. Elevernas medverkan är dock starkt begränsad.
            Elevrepresentanterna får vara närvarande endast då pedagogiska
            frågor och planeringsproblem be- handlas och får ej delta i besluten.
            Konferensen eller dess ordförande avgör själv vilka frågor som
            räknas som »pedagogiska». Vi tror inte att denna be- gränsning
            av elevernas närvarorätt är lycklig. En ständig närvarorätt för
            elevrepresentanterna — med full rätt att delta i besluten — skulle
            troligen ge ett bättre samarbete och öka förutsättningarna för
            elevrepresentanterna att göra en fullvärdig insats. Det bör också
            övervägas om inte ett minimiantal sammanträden — t. ex. två per
            termin — bör stipuleras. Eleverna vid grundskolans högstadium
            är inte representerade vid ämnes- konferenserna. Även i detta
            fall bör man överväga att ge högstadieeleverna samma grad av inflytande
            som gymnasister, fackskoleelever m. fl. En änd- ring av skolstadgan
            som möjliggör sådan elevrepresentation bör kunna vid- tagas utan
            att man inväntar SISK:s arbete.
          </p>
          <p xml:id="i-TtihHAJMUbo67x3EUHBB8Z">
            Klasskonferensen
          </p>
          <p xml:id="i-KNAXGGFuBL4dtDNywk5jCb">
            De lärare som undervisar i samma klass bildar tillsammans med
            rektor klasskonferensen. Den behandlar klassens arbetsdisciplin,
            enskilda disciplin- fall samt samordning och viss planering av
            undervisningen. Även i klasskon- ferensen får en representant
            för eleverna delta. Men samma begränsning
          </p>
          <pb facs="riksdagen-motions-pdf/data/1969/mot_1969__ak__577/mot_1969__ak__577-004.pdf"/>
          <fw xml:id="i-MwyUy1VD7dz324cXskP2zy">
            4 Motion i Andra kammaren, nr 577 år 1969
          </fw>
          <p xml:id="i-SAYkuenGQVCTQir4qN4eNq">
            gäller här som för ämneskonferensen: bara när »pedagogiska» frågor
            och planeringsproblem diskuteras har eleven närvarorätt. Man har
            sagt att det är olämpligt att elevrepresentanter är närvarande
            då enskilda disciplinfall behandlas. Denna invändning har fått
            mindre tyngd än förr, eftersom elever deltar i samarbetsnämndernas
            behandling av frågor om avstängning och förvisning. Just när det
            gäller disciplinfall, t. ex. kon- flikter mellan lärare och elev,
            kan det ha ett särskilt värde att elevsynpunk- terna förs fram.
            Elevrepresentanterna bör givetvis här liksom i samarbets- nämnden
            åläggas tystnadsplikt vad gäller elevernas personliga förhållanden.
            Man bör allvarligt överväga om inte elevrepresentanterna också
            i klasskon- ferensen bör ges ständig närvarorätt. Eleverna vid
            grundskolans högstadium är inte representerade vid klass- konferenserna.
            Liksom när det gäller ämneskonferensen bör det vara möj- ligt
            att medge högstadieeleverna sådan representation på samma villkor
            som gymnasister m. fl. utan inväntande av SISK:s arbete.
          </p>
          <p xml:id="i-SPZKTPjxdDb21FXdLN9FAR">
            Representation i skolstyrelsen
          </p>
          <p xml:id="i-6w5PAN6y2KCzNiBHkPvyCC">
            Skolledare och lärare har enligt skolstadgan rätt att sända representanter
            till skolstyrelsens sammanträden, med rätt att deltaga i överläggningarna
            men ej i besluten och rätt att anteckna egen mening till protokollet.
            Det har ifrågasatts om även eleverna skulle ges rätt att utse
            sådana s.k. fackrepre- sentanter. På några håll har elevrepresentanter
            inbjudits av skolstyrelsen. Det synes dock tveksamt om sådan inbjudan
            kan göras generellt för flera sammanträden; förfarandet torde
            också fordra enhälligt beslut i skolstyrel- sen. I varje fall
            äger inte på så sätt inbjudna elevrepresentanter samma rät- tigheter
            som fackrepresentanterna. Man kan givetvis diskutera det lämpliga
            i hela systemet med fackrepresen- tanter i en kommunal nämnd.
            Det förekommer inte i andra nämnder än skol- styrelsen och har
            där en historisk bakgrund. Det torde dock vara svårt att motivera
            fackrepresentation för lärarna men inte för eleverna. Vi föreslår
            därför att — inom ramen för nuvarande system med fackrepresentation
            — även eleverna ges rätt att utse representanter i skolstyrelserna
            på såvitt möj- ligt likvärdiga villkor.
          </p>
          <p xml:id="i-GLifTftApRwwPYUWJLAmVt">
            Representation i skolöverstyrelsen
          </p>
          <p xml:id="i-8e8VCmh94T1zgEsbGChyHT">
            Eleverna har nu genom SECO (Sveriges elevers centralorganisation)
            en organisation som inför allmänhet och myndigheter är väl rustad
            att företräda elevernas intressen. SECO har också påtagit sig
            ett stort ansvar för elevernas demokratiska fostran genom elevrådsverksamheten
            och genom skolning av elevrepresentanter i samarbetsnämnder, ämneskonferenser
            och klasskonfe- renser. Statsmakterna har genom anslag åt SECO
            medverkat i denna utveck- ling.
          </p>
          <pb facs="riksdagen-motions-pdf/data/1969/mot_1969__ak__577/mot_1969__ak__577-005.pdf"/>
          <fw xml:id="i-XFV6SgGMkywjdZDSomYg84">
            Motion i Andra kammaren, nr 577 år 1969 d
          </fw>
          <p xml:id="i-Mo9UJ6HdYwKb7Ly5k1WFN5">
            Mot denna bakgrund är det naturligt att ställa frågan om inte
            SECO, lik- som andra intressenter, borde ges representation i
            skolöverstyrelsens styrelse. En sådan representation skulle ge
            eleverna en möjlighet att aktivt delta och fortlöpande framföra
            sina synpunkter i skolans reformarbete, som vore helt i linje
            med den strävan till delaktighet på lägre nivåer som riksdagen
            genom skilda beslut har ställt sig bakom. Den skulle också överensstämma
            med de intentioner som gällde vid den nuvarande skolöverstyrelsens
            bildande. Skolöverstyrelsen skriver i ett yttran- de över en tidigare
            riksdagsmotion i frågan (SU 1967: 144): »Ett väsentligt önskemål
            i samband med den vid 1963 och 1964 års riksdagar beslutade omorganisationen
            av skolväsendets centrala ledning var att i ledningen för skolämbetsverket
            ge representation för olika för skolväsendet viktiga sam- hällsområden.»
            Skolöverstyrelsen skriver vidare:
          </p>
          <p xml:id="i-MJry5PNks1MVFgMJBSWokk">
            SÖ finner det i och för sig inte oväntat att — mot bakgrunden
            av den positiva utveckling som på senare år förekommit beträffande
            elevernas med- inflytande i skolan och utbyggnaden av elevernas
            egna organisationer — frågan om representation för eleverna i
            ledningen för skolan även på denna nivå nu anmäler sig. Eleverna
            är, jämte den i skolan anställda personalen, naturligtvis den
            främsta intressenten i skolväsendet. De beslut som fattas i SÖ
            berör ytterst elevernas situation, såväl under utbildningstiden
            som under den yrkesverksamma tiden. SÖ fäster också mycket stor
            vikt vid samarbetet och kontakten med eleverna genom de av dem
            bildade organisationerna och har vid beredningen av ärenden som
            kan sägas ha ett mer påtagligt elevin- tresse regelmässigt direkt
            kontakt med representanter för elevorganisatio- nerna.
          </p>
          <p xml:id="i-JHKM8d76xA6Mg6QckgJiZB">
            Trots det anförda anser sig inte skolöverstyrelsen kunna tillstyrka
            elev- representation i verkets styrelse. De skäl som anförs av
            skolöverstyrelsen synes oss dock mindre bärande. Som tyngst vägande
            skäl anföres att med- lemmarna i SECO som regel inte uppnått myndig
            ålder. Man anser det inte rimligt att person under 21 års ålder
            skall vara bärare av ämbetsansvar och vara underskastad de särskilda
            bestämmelserna om ämbetsbrott enligt 20 kap. brottsbalken. Denna
            invändning synes dock vara av ganska ringa praktiskt värde, efter-
            som något åtal enligt dessa bestämmelser inte förekommit på mycket
            lång tid. Om elevernas representanter anses mogna nog att ingå
            i offentliga ut- redningar och arbetsgrupper inom skolöverstyrelsen,
            vilket skett, torde de även kunna utses till ledamöter i verkets
            styrelse. Vidare anför skolöverstyrelsen att försiktighet bör
            iakttas med utvidgning av verkets styrelse och att andra elevorganisationer
            finns vid sidan av SECO inom den del av utbildningsväsendet som
            sorterar under skolöverstyrelsen. Denna invändning motsäges dock
            av vad skolöverstyrelsen själv anfört om att eleverna, jämte skolpersonalen,
            är de främsta intressenterna i skolväsen- det. SECO är den ojämförligt
            största av de elevorganisationer som kan kom- ma i fråga.
          </p>
          <pb facs="riksdagen-motions-pdf/data/1969/mot_1969__ak__577/mot_1969__ak__577-006.pdf"/>
          <fw xml:id="i-SqEEp5BajEbT9AZb8eTsVC">
            6 Motion i Andra kammaren, nr 577 år 1969
          </fw>
          <p xml:id="i-DPJGym1j2rY1nrrq5wwi1G">
            Vi föreslår därför att SECO ges representation i skolöverstyrelsens
            styrelse. Med hänvisning till det anförda föreslår vi, a A. att
            riksdagen i skrivelse till Kungl. Maj:t hemställer om 1. att i
            skolstadgan inskrives att samarbetsnämnd skall finnas vid grundskolor
            med högstadium, 2. att i skolstadgan ges möjlighet till representation
            vid ämneskonferenser och klasskonferenser för eleverna vid grundskolans
            högstadium enligt samma regler som gäller för de gymnasiala stadierna,
            3. att skolstadgan ändras så att eleverna ges rätt till fack-
            representation i skolstyrelserna på likvärdiga villkor med lärare
            och skolledare; B. att riksdagen i skrivelse till Kungl. Maj:t
            uttalar att Sveriges elevers centralorganisation bör beredas representa-
            tion i skolöverstyrelsens styrelse.
          </p>
          <p xml:id="i-NALQ4gsjEpumEj8chxL97t" type="date">
            Stockholm den 28 januari 1969 Gabriel Romanus (fp) Per Ahlmark
            (fp) Ingemar Mundebo (fp)
          </p>
          <p xml:id="i-KBgiJ4k35LF8DrHwTxesye">
            Karl-Erik Strömberg (fp) Ola Ullsten (fp)
          </p>
        </div>
      </div>
    </body>
  </text>
</TEI>
