<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FiU-00249">
  <teiHeader>
    <fileDesc>
      <titleStmt>
        <title>med anledning av prop. 2019/20:188 Sveriges genomförande av Agenda 2030</title>
        <author corresp="i-M5o8cYSRJsbmZdvevomfQX">av Ulla Andersson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:249 av Ulla Andersson m.fl. (V)</title>
          <idno type="rdwebb">H802249</idno>
          <rs type="number">249</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H802249/text</ref>
          <ref type="dokument_url_html">http://data.riksdagen.se/dokument/H802249</ref>
          <ref type="dokumentstatus_url_xml">http://data.riksdagen.se/dokumentstatus/H802249</ref>
          <ref type="docx">http://data.riksdagen.se/fil/45271813-6546-439F-84FD-DF919896CC51</ref>
          <ref type="pdf">http://data.riksdagen.se/fil/CE37359F-38B5-4AE8-905F-CA15A010A312</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DmYdUyW6sjaZwLkv7GhirK" type="basedOn"/>
        <correspContext corresp="i-DmYdUyW6sjaZwLkv7GhirK">
          <ref>Proposition 2019/20:188</ref>
        </correspContext>
        <correspAction xml:id="i-FgE5pQEzNQUsbuQXbTneW5" type="signed"/>
        <correspContext corresp="i-FgE5pQEzNQUsbuQXbTneW5">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-2rrJSznxggSwiiyFjG9ktN" type="submitted">
          <date when="2020-09-22"/>
          <time when="13:29:31"/>
        </correspAction>
        <correspAction xml:id="i-SwogRyAQ9jAYC69f37iuUx" type="dismissed">
          <date when="2020-09-24"/>
        </correspAction>
        <correspAction xml:id="i-ThfGiDJtUYyUMX4S6wJFLW" type="reviewed">
          <date when="2020-09-24"/>
          <time when="14:26:18"/>
        </correspAction>
        <correspAction xml:id="i-T8qhoQygnQ8xyRUhTkUXUW" type="referred">
          <date when="2020-09-25"/>
        </correspAction>
        <correspAction xml:id="i-9Phzgq3VTpfwRzZViQPUEp" type="assigned">
          <date when="2020-12-17"/>
          <time when="12:29:13"/>
        </correspAction>
        <correspContext corresp="i-9Phzgq3VTpfwRzZViQPUEp">
          <ref type="assignedTo">Finansutskottet</ref>
        </correspContext>
        <correspAction xml:id="i-7cMAqozYQcgRA3Ycve1Nr6" type="behandlas_i"/>
        <correspContext corresp="i-7cMAqozYQcgRA3Ycve1Nr6">
          <ref type="uppgift">2020/21:FiU28</ref>
          <ref type="ref_dok_id">H801FiU28</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU28</ref>
          <ref type="ref_dok_titel">Sveriges genomförande av Agenda 2030</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VjuFvKygN3eocYr17keN8j" type="motHeader">
        <div xml:id="i-64d5GDz7dLxjRW4NAxjMDH" type="motTitle">
          Motion till riksdagen 2020/21:249 av Ulla Andersson m.fl. (V)
          med anledning av prop. 2019/20:188 Sveriges genomförande av Agenda
          2030
        </div>
      </div>
      <div xml:id="i-8vKffzfCrn2UM15iubHFxB" type="motBody">
        <div xml:id="i-9dBcPnEpWJ722tAMZsuQYq" type="TOC">
          <head xml:id="i-QR85MsEGTAeReHRL9TbfSz">
            1 Innehållsförteckning
          </head>
          <list xml:id="i-NgQg42GwQjiVtRwukdk6Be">
            <item xml:id="i-UfCFK6B7aFTQQLLZgztx3N" style="indent-level: 1">
              2 Förslag till riksdagsbeslut
            </item>
            <item xml:id="i-zuRxB7hux92aCmJ1avb96" style="indent-level: 1">
              3 Inledning
            </item>
            <item xml:id="i-A3K1v5reT7yM3UoBa7gH3C" style="indent-level: 1">
              4 Höjd ambitionsnivå i Sveriges genomförande av Agenda 2030
            </item>
            <item xml:id="i-Y44tFGHvyu82ckZ3XAYfB2" style="indent-level: 2">
              4.1 Sveriges bidrag till den globala uppföljningen av Agenda
              2030
            </item>
            <item xml:id="i-Szw28z8EhfUEDNYfKeMKnF" style="indent-level: 2">
              4.2 Politiskt sammansatt kommitté för uppföljning, utvärdering
              och förslag till åtgärder
            </item>
            <item xml:id="i-EhXqs8oBNEzm16rKUotiH" style="indent-level: 2">
              4.3 Främja Agenda 2030 lokalt och regionalt med en tydligare
              roll för länsstyrelserna
            </item>
            <item xml:id="i-3MzkbNtE6h8yU2ue58UXqN" style="indent-level: 2">
              4.4 Förtydliga samarbetet med kommuner och regioner
            </item>
            <item xml:id="i-6KHNgPdgqEC3SjrzK2Kwqy" style="indent-level: 2">
              4.5 Samarbetet med civilsamhället – alla aktörers delaktighet
            </item>
            <item xml:id="i-4Qzocrx2KgK4p6fGUwvjUC" style="indent-level: 1">
              5 En feministisk analys i genomförandet av de globala målen både
              i Sverige och globalt
            </item>
            <item xml:id="i-E6CqC6sn9DACENFzW45o5c" style="indent-level: 1">
              6 Skuldsanering och behovet av att motverka skatte- och kapitalflykt
            </item>
            <item xml:id="i-Q4JzvGZUBXGs2tfz77TFbB" style="indent-level: 1">
              7 Stärk företagens ansvar för mänskliga rättigheter, miljö och
              klimat genom lagstiftning
            </item>
            <item xml:id="i-FrHNxc3MqbVFSkjeuaN3HH" style="indent-level: 1">
              8 Styrning framåt – en handlingsplan från 2021
            </item>
            <item xml:id="i-UhW5q1McLQ79wyken9sR9F" style="indent-level: 1">
              9 Målkonflikter måste tydliggöras
            </item>
            <item xml:id="i-Xsxsu5Z8N3JMN82SERqRTL" style="indent-level: 1">
              10 Arbetet i FN – Sverige bör vara drivande
            </item>
          </list>
        </div>
        <div xml:id="i-TL18mefQEqP5TcSAVXnSJR" type="motProposal" subtype="förslag">
          <head xml:id="i-HahmBjA1xGA4Tcn3ckdZ6b">
            2 Förslag till riksdagsbeslut
          </head>
          <list xml:id="i-SE4Whhom4rxvi5NhPhCwYh" style="ol">
            <item xml:id="i-9rwv5oB8g9eVF3pFHu17yk">
              Riksdagen ställer sig bakom det som anförs i motionen om att
              regeringen bör återkomma till riksdagen vartannat år med en skrivelse
              för att följa upp Sveriges arbete med Agenda 2030 och tillkännager
              detta för regeringen.
            </item>
            <item xml:id="i-M1P6swFRi3s7BW4T5fmZ2b">
              Riksdagen ställer sig bakom det som anförs i motionen om att
              regeringen bör redovisa Sveriges resultat till FN:s politiska
              högnivåforum för hållbar utveckling vartannat år och tillkännager
              detta för regeringen.
            </item>
            <item xml:id="i-3CLkBF3rANBb6wGoRwZz3E">
              Riksdagen ställer sig bakom det som anförs i motionen om att
              regeringen bör tillsätta en politiskt sammansatt kommitté med
              uppdrag att t.o.m. 2030 kontinuerligt ta fram underlag till regeringen
              i form av uppföljning, utvärdering och förslag till åtgärder för
              att genomförandet av Agenda 2030 ska drivas framåt och tillkännager
              detta för regeringen.
            </item>
            <item xml:id="i-9jU7wq9XxHsx5FNuBzV8YK">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur länsstyrelsernas
              roll i arbetet med Agenda 2030 kan förtydligas och tillkännager
              detta för regeringen.
            </item>
            <item xml:id="i-E5ew8ar4Mz2Mqq3GohXhoh">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur samarbetet
              med kommuner och regioner i arbetet med Agenda 2030 kan förtydligas
              och tillkännager detta för regeringen.
            </item>
            <item xml:id="i-TAfercUx2mrtSFcmRWmFHi">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur ett
              nationellt Agenda 2030-forum kan genomföras och tillkännager detta
              för regeringen.
            </item>
            <item xml:id="i-GPNfD7ytjwyXJ2KxCFnC9t">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur ett
              uppdrag till länsstyrelserna att arrangera regionala Agenda 2030-forum
              för olika sektorer och aktörer på lokal och regional nivå kan
              genomföras och tillkännager detta för regeringen.
            </item>
            <item xml:id="i-Ge4oWvGE3RDYwvy88mRiGL">
              Riksdagen ställer sig bakom det som anförs i motionen om att
              regeringen bör återkomma till riksdagen med en feministisk analys
              av genomförandet av Agenda 2030 för att säkerställa en strukturell
              förändring i Sverige och tillkännager detta för regeringen.
            </item>
            <item xml:id="i-W2DWhterxEkY7Bb5kKKQLW">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag i fråga om
              skuldhantering och behovet av att motverka skatte- och kapitalflykt
              och tillkännager detta för regeringen.
            </item>
            <item xml:id="i-YbDi23Jc875V5BC2sKTDPw">
              Riksdagen ställer sig bakom det som anförs i motionen om att
              regeringen bör återkomma med förslag på lagstiftning för att företag
              ska genomföra s.k. human rights due diligence och tillkännager
              detta för regeringen.
            </item>
            <item xml:id="i-NVRALrs6ZJRAYjijArEmDj">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på politisk
              styrning framåt i form av en handlingsplan för genomförandet av
              Agenda 2030 med de mest prioriterade åtgärderna och tillkännager
              detta för regeringen.
            </item>
            <item xml:id="i-E2eeNMyAjrxWppWZQnzpZH">
              Riksdagen ställer sig bakom det som anförs i motionen om att
              regeringen bör återkomma till riksdagen med en samstämmig politik
              för hållbar utveckling nationellt där målkonflikter med negativ
              påverkan på genomförandet av Agenda 2030 synliggörs i syfte att
              kunna förhindra dem och tillkännager detta för regeringen.
            </item>
          </list>
        </div>
        <div xml:id="i-91Fwqs18REksWy7ohBYyQK" type="motContent">
          <head xml:id="i-6yfGKSCM1ptmfdVYsYj6zY" type="h1">
            3 Inledning
          </head>
          <p xml:id="i-Wc2uzN7jjV6YqdKyXw4yKK">
            Grunden för svensk utvecklingspolitik är Sveriges politik för
            global utveckling (PGU). Det har gått 17 år sedan en enig riksdag
            antog propositionen Gemensamt ansvar – Sveriges politik för global
            utveckling och därigenom slog fast att utvecklingspolitiken skulle
            genomsyras av ett rättighetsperspektiv och utgå från de fattigas
            perspektiv på utveckling. Samtidigt slog riksdagen fast att svensk
            politik måste vara samstämmig, med andra ord att alla politikområden
            måste bidra till att uppfylla utvecklingspolitikens mål om rättvis
            och hållbar global utveckling. Vänsterpartiet välkomnade PGU.
            För oss är det centralt att svensk utvecklingspolitik utgår från
            PGU, att internationell utveck­lingspolitik handlar om mer än
            bara bistånd och att det krävs samstämmighet mellan alla politikområden
            för att nå utvecklingspolitikens mål.
          </p>
          <p xml:id="i-SbevkC6y4dwwdUZ6fHpSxx">
            PGU var visionär och nydanande när den kom. Flera länder och
            organisationer har de senaste åren utvecklat egna policyer och
            riktlinjer för samstämmighet. När världens stater 2015 enades
            kring nya hållbarhetsmål i Agenda 2030 var samstämmigheten en
            bärande princip. För att förstå hur utveckling skapas, eller motverkas,
            måste man analy­sera all politik som påverkar utveckling. Det
            är välkommet att de regeringar som suttit vid makten sedan PGU
            först antogs har uppdaterat och utvärderat politiken med jämna
            mellanrum. Vänsterpartiet anser att det är väsentligt att arbetet
            med Sveriges genomfö­rande av Agenda 2030 bygger vidare på erfarenheterna
            från arbetet med PGU.
          </p>
          <p xml:id="i-Q7MUnbVHj8o1bv9LM1EHo1">
            Men Agenda 2030 handlar inte enbart om global utvecklingspolitik,
            utan åtagandena i handlingsplanen gäller såväl nationellt som
            globalt. Även om vi i Sverige i dag ska jobba mot målen i Agenda
            2030 går utvecklingen åt fel håll på en rad områden och den ekonomiska
            ojämlikheten ökar. Ojämlikheten mellan grupper minskar inte utan
            ökar i stället, vilket även Statistiska centralbyråns rapport
            Genomförandet av Agenda 2030 i Sverige visar. De nationella klimat-
            och miljömålen går inte att nå med nuvarande styr­medel och åtgärder.
            Inom hälsa syns tydliga klasskillnader och lågutbildade kvinnors
            medellivslängd sjunker. Skolan är segregerad och uppfyller inte
            målet om en ”inklude­rande och likvärdig utbildning av god kvalitet
            för alla”. Alla har inte bra och ändamåls­enliga bostäder. Alla
            har inte jobb eller ens jobb med ”anständiga arbetsvillkor”, som
            agendans mål nummer 8 handlar om. På område efter område går utvecklingen
            i Sverige åt fel håll, och trots det drivs i dag en politik som
            tvärtom ökar klyftorna i samhället i stället för att minska dem
            som målen i Agenda 2030 handlar om. Handlingskraften för att ta
            itu med denna utveckling uteblir.
          </p>
          <head xml:id="i-8yZg2tDBjcrSMCS82YVV6B" type="h1">
            4 Höjd ambitionsnivå i Sveriges genomförande av Agenda 2030
          </head>
          <p xml:id="i-D3WwGVhN9FcqYWgvyc8waA">
            Vänsterpartiet anser att ambitionsnivån i Sveriges genomförande
            av Agenda 2030 bör vara högre än det som regeringen ger uttryck
            för i proposition 2019/20:188 Sveriges genomförande av Agenda
            2030. Regeringen föreslår att den nuvarande resultatredovis­ningen
            av Sveriges politik för global utveckling (PGU) helt ersätts med
            en särskild bilaga i budgetpropositionen minst en gång per mandatperiod.
            Agenda 2030 tydliggör att det bör följas upp hur genomförandet
            går på global, regional och nationell nivå och betonar att det
            är regeringarna som har det huvudsakliga ansvaret för uppföljning
            och utvärder­ing. Uppföljningen av genomförandet utgör en viktig
            del av arbetet med Agenda 2030 eftersom den gör att stater kan
            hållas ansvariga för att förverkliga de åtaganden som följer av
            agendan. Uppföljning ska i möjligaste mån bygga vidare på befintliga
            etablera­de uppföljningsstrukturer och samrådsformer. Sådana strukturer
            kan dock behöva vidare­utvecklas för att göra det möjligt att
            följa upp agendans alla delar.
          </p>
          <p xml:id="i-2f5ZYdULvxCFz4vRPLpyGx">
            Uppföljning, utvärdering och översyn bidrar till genomförandet
            samt hjälper Sverige, liksom andra länder, att följa framstegen
            med att genomföra agendan och säkerställa att ingen lämnas utanför.
            Därtill är uppföljning viktig för att visa hur och om Sverige
            ut­vecklas mot målen. Vänsterpartiet anser att ett borttagande
            av den nuvarande resultat­redovisningen för Sveriges politik för
            global utveckling (PGU) genom Agenda 2030 i praktiken innebär
            en sänkning av ambitionsnivån i Sveriges genomförande av PGU.
            Uppföljning och utvärdering genom en tätare resultatredovisning
            än en gång per mandat­period via en bilaga i budgetpropositionen
            är nödvändig för att kunna följa genomföran­det och säkra måluppfyllelsen.
          </p>
          <p xml:id="i-BnmfchNCcugQ5H3ksD3sCF">
            Regeringen bör återkomma till riksdagen vartannat år med en skrivelse
            för att följa upp Sveriges arbete med Agenda 2030. Detta bör riksdagen
            ställa sig bakom och ge regeringen till känna.
          </p>
          <head xml:id="i-8ypGKx7UrwS3BgBCaoE2Mr" type="h2">
            4.1 Sveriges bidrag till den globala uppföljningen av Agenda
            2030
          </head>
          <p xml:id="i-KYFPLWKy9pPKPHRHMJN1ex">
            Ländernas genomförande av Agenda 2030 ska rapporteras till FN.
            En form av denna rapportering är den frivilliga granskning som
            länder gör vid FN:s politiska högnivå­forum för hållbar utveckling
            (HLPF) som hålls i juli varje år. Regeringen föreslår att den
            nationella rapporteringen vid högnivåforumet görs en gång per
            mandatperiod. Vänsterpartiet anser att Sveriges ambition i den
            internationella uppföljningen bör vara högre än så. Forumet är
            centralt för uppföljningen och utvärderingen av Agenda 2030 på
            global nivå.
          </p>
          <p xml:id="i-MEEfwy5nMg37F8K4Are7no">
            Regeringen bör redovisa Sveriges resultat till FN:s politiska
            högnivåforum för håll­bar utveckling vartannat år. Detta bör riksdagen
            ställa sig bakom och ge regeringen till känna.
          </p>
          <head xml:id="i-ALU96Yexg7dM4rc2sVLF2y" type="h2">
            4.2 Politiskt sammansatt kommitté för uppföljning, utvärdering
            och förslag till åtgärder
          </head>
          <p xml:id="i-74Yd1ow3ddrgrzxHs8MzXx">
            Agenda 2030-delegationen föreslog en kommitté med uppdrag att
            t.o.m. 2030 kontinu­erligt ta fram underlag till regeringen i
            form av uppföljning, utvärdering och förslag till åtgärder för
            att genomförandet av Agenda 2030 ska drivas framåt.
          </p>
          <p xml:id="i-FWiHL82D3qTLVK6vfk5Jbi">
            Genomförandet av Agenda 2030 kräver att regeringen har förmåga
            att kontinuerligt analysera i vilken utsträckning arbetet bidrar
            till att uppnå agendan och utifrån detta be­sluta om nya åtgärder.
            För att kunna göra det behöver regeringen kontinuerligt underlag
            i form av uppföljning, utvärdering och förslag till åtgärder som
            driver arbetet framåt. Uppföljning och utvärdering är avgörande
            för att synliggöra hur genomförandet utveck­las i förhållande
            till målet, identifiera målkonflikter och synergier och se svagheter
            och möjligheter i arbetet. Med detta som grund kan förslag till
            effektiva åtgärder som driver arbetet framåt identifieras.
          </p>
          <p xml:id="i-SvukT2BkNXCwNyP7en3Ykw">
            Samhällets olika aktörer, såsom civilsamhället, måste involveras
            i arbetet. I nuläget finns inte någon befintlig statlig aktör
            med ett uppdrag som svarar mot det helhetsper­spektiv som krävs
            för att ta fram ett sådant underlag. De statliga myndigheterna
            har alla viktiga uppdrag i sina respektive verksamheter och förser
            regeringen med underlag inom sina områden. Även nätverket Svenska
            myndigheter i samverkan för Agenda 2030 har här en viktig roll.
            Regeringens analysmyndigheter kan också användas för att ge regeringen
            kunskapsunderlag. Myndigheterna verkar dock inom sina respektive
            politik­områden, och ingen enskild myndighet kan förväntas svara
            upp mot det helhetsperspek­tiv och den involvering av samhällsaktörer
            som agendan kräver, vilket även är myndig­heternas bild, enligt
            Agenda 2030-delegationens slutbetänkande. Befintliga politiskt
            sammansatta kommittéer som arbetar på detta vis är exempelvis
            Miljömålsberedningen och Klimatberedningen.
          </p>
          <p xml:id="i-SDwxJhWzpNEs4Uu5iu2HfU">
            Regeringen bör tillsätta en politiskt sammansatt kommitté med
            uppdrag att t.o.m. 2030 kontinuerligt ta fram underlag till regeringen
            i form av uppföljning, utvärdering och förslag till åtgärder för
            att genomförandet av Agenda 2030 ska drivas framåt. Detta bör
            riksdagen ställa sig bakom och ge regeringen till känna.
          </p>
          <head xml:id="i-UuaYCEhCbwbLTj51kuQnsF" type="h2">
            4.3 Främja Agenda 2030 lokalt och regionalt med en tydligare
            roll för länsstyrelserna
          </head>
          <p xml:id="i-YJZnazoGQydX3dChAhUYpw">
            Den statliga myndigheten Statskontoret har i sin analys av hur
            Agenda 2030 påverkar myndigheters, kommuners och landstings hållbarhetsarbete
            konstaterat att de flesta aktiviteter som myndigheter, kommuner
            och regioner har genomfört med koppling till agendan bara i liten
            utsträckning bidrar till att utveckla deras hållbarhetsarbete.
            Agenda 2030 har alltså inte höjt aktörernas ambition i hållbarhetsarbetet
            på det sätt som reger­ingen vill.
          </p>
          <p xml:id="i-E6H7QxHwafxDExCdKnkQWr">
            Länsstyrelserna har en viktig roll i det lokala och regionala
            genomförandet av Agenda 2030 tillsammans med kommuner, regioner
            och andra aktörer i samhället, vilket även regeringen beskriver
            i propositionen. Vänsterpartiet anser därför att länsstyrelserna
            bör ges en tydligare roll i arbetet med Agenda 2030. Länsstyrelserna
            bör främja regeringens inriktning för arbetet med Agenda 2030,
            och länsstyrelserna bör vid behov föreslå åtgärd­er för att utveckla
            Agenda 2030-arbetet på regional och lokal nivå. Länsstyrelserna
            kan användas bättre både för att främja regeringens inriktning
            för Agenda 2030 och för att skapa mer likvärdiga möjligheter för
            kommuner och regioner genom att stötta dem.
          </p>
          <p xml:id="i-CuEfYrUiVkAdZk9xvmAkaV">
            Regeringen bör återkomma till riksdagen med förslag på hur länsstyrelsernas
            roll i arbetet med Agenda 2030 kan förtydligas. Detta bör riksdagen
            ställa sig bakom och ge regeringen till känna.
          </p>
          <head xml:id="i-Wd3PGLK96DsNRbSkNttDp5" type="h2">
            4.4 Förtydliga samarbetet med kommuner och regioner
          </head>
          <p xml:id="i-GZwNgP5C7pdrkBdeiCC7ir">
            Kommuner och regioner spelar en viktig roll för stora delar av
            de sakområden som Agenda 2030:s mål är knutna till. Statskontoret
            har i sin analys av hur Agenda 2030 påverkar myndigheters, kommuners
            och dåvarande landstings hållbarhetsarbete konstate­rat att det
            varierar mycket när det gäller hur ambitiöst kommuners och regioners
            arbete med Agenda 2030 är. Vidare konstaterar Statskontoret att
            kommuners förutsättningar att arbeta aktivt med agendan ser mycket
            olika ut. Dessutom finns det också en del kommu­ner och regioner
            som uppfattar att hållbarhetsarbete framför allt är ett internt
            arbete och ett arbete som bara berör den miljömässiga dimensionen
            av hållbarhet. Därför anser Vänsterpartiet att det kan vara viktigt
            även för kommuner och regioner att regeringen förtydligar att
            det är organisationernas huvuduppgifter som bör vara i fokus för
            aktörer­nas arbete med agendan.
          </p>
          <p xml:id="i-GJMoxnLPBW8FhbEqE6jaTJ">
            Ett exempel på hur samarbetet med kommuner och regioner kan se
            ut presenterar Agenda 2030-delegationen i sin slutrapport. Förslaget
            innebär att regeringen ingår ett handslag med Sveriges Kommuner
            och Regioner (SKR) med en gemensam program­förklaring för det
            fortsatta genomförandet av Agenda 2030 på lokal och regional nivå.
            Handslaget bör ta sin utgångspunkt i delegationens förslag till
            riksdagsbundet mål för Agenda 2030. Inom ramen för handslaget
            bör parterna utveckla lämpliga former för kunskapsförmedling och
            kunskapsspridning till stöd för genomförandet av agendan.
          </p>
          <p xml:id="i-EV1tYbcdrURUjv2teEYE75">
            Ytterligare ett konkret förslag som kan lyfta kommuners och regioners
            arbete med Agenda 2030 är att låta revisionen gå igenom arbetet
            med genomförandet av Agenda 2030 lokalt och regionalt, och återkommande
            redovisa resultatet. Exempelvis har Helsingfors i Finland gjort
            en egen redovisning vid FN:s politiska högnivåforum för hållbar
            utveckling (HLPF) om arbetet med genomförandet av Agenda 2030.
          </p>
          <p xml:id="i-S7MkyxiWfEKyzaiMZebxze">
            Vänsterpartiet delar Statskontorets bedömning att det finns en
            risk för att de ökande skillnaderna i förutsättningar mellan resursstarka
            och resurssvaga kommuner och regi­oner blir det som avgör om dessa
            aktörer arbetar med agendan eller inte, snarare än att de har
            valt mellan möjliga alternativ. Många kommuner och regioner vill
            ha konkret stöd i hur de kan arbeta med Agenda 2030. Staten har
            en roll och ett ansvar för att säkerställa mer likvärdiga möjligheter
            för olika kommuner och regioner att arbeta med Agenda 2030.
          </p>
          <p xml:id="i-2S98qLKjoUypsw6SQ7AQYx">
            Regeringen bör återkomma till riksdagen med förslag på hur samarbetet
            med kom­muner och regioner i arbetet med Agenda 2030 kan förtydligas.
            Detta bör riksdagen ställa sig bakom och ge regeringen till känna.
          </p>
          <head xml:id="i-DZ4R1FErEtUsgcZZgiqhZp" type="h2">
            4.5 Samarbetet med civilsamhället – alla aktörers delaktighet
          </head>
          <p xml:id="i-FQf45pMxrqy1su4fi1K9nH">
            Genomförandet och uppföljningen av Agenda 2030 förutsätter att
            alla samhällssektorer och aktörer samverkar och är engagerade
            i problemformuleringar, lösningar, uppfölj­ning och utvärdering.
            Civilsamhällets aktörer är oumbärliga för främjandet av mänsk­liga
            rättigheter, demokrati och en hållbar utveckling. I synnerhet
            barn och unga samt andra grupper som traditionellt sett har svårt
            att få tillgång till ordinarie påverkan på politikens innehåll
            bör ges förutsättningar att kunna påverka genomförandet av Agenda
            2030.
          </p>
          <p xml:id="i-VsmeD6wGXRgkSHLHKB7zxg">
            Det är väsentligt att civilsamhällets rätt att delta meningsfullt
            och presentera gransk­ningar och rekommendationer säkerställs.
            Genom att skapa öppna och återkommande forum för samverkan och
            dialog säkerställs att regeringen får ett väl förankrat, gediget
            och komplett underlag för arbetet med genomförandet av Agenda
            2030.
          </p>
          <p xml:id="i-Vc38tcH8zWN69Eb9p8gSuP">
            Vänsterpartiet delar därför uppfattningen att förslaget i Agenda
            2030-delegationens slutbetänkande om ett forum för dialog återkommande
            bör genomföras nationellt. För­slaget innebär att regeringen arrangerar
            ett nationellt Agenda 2030-forum för att förank­ra rapporteringen
            och inhämta kunskap från olika sektorer och aktörer inför de tillfällen
            då Sverige lämnar en fördjupad nationell rapportering om genomförandet
            av Agenda 2030 till FN:s politiska högnivåforum för hållbar utveckling
            (HLPF). Deltagarna i forumet bör representera en bredd av sektorer
            och aktörer, i synnerhet barn och unga samt de som traditionellt
            sett har svårt att få tillgång till ordinarie samråd.
          </p>
          <p xml:id="i-C8hVwqyYYYRs4rF86HvQr5">
            Regeringen bör återkomma till riksdagen med förslag på hur ett
            nationellt Agenda 2030-forum kan genomföras. Detta bör riksdagen
            ställa sig bakom och ge regeringen till känna.
          </p>
          <p xml:id="i-JMcebkibr5wmEDthxMGG5V">
            Lokal- och regionalsamhället spelar en avgörande roll för stora
            delar av de sakområ­den som Agenda 2030:s mål är knutna till.
            Därför är det väsentligt att ett forum för dia­log med civilsamhället
            även sker på lokal och regional nivå. Vänsterpartiet delar även
            i denna del uppfattningen att förslaget i Agenda 2030-delegationens
            slutbetänkande om ett forum för dialog bör genomföras på lokal
            och regional nivå. Förslaget innebär att regeringen ger länsstyrelserna
            i uppdrag att arrangera regionala Agenda 2030-forum för olika
            sektorer och aktörer på lokal och regional nivå. Forumen bör genomföras
            i sam­verkan med regionerna och i samråd med kommuner och andra
            relevanta aktörer på lokal och regional nivå.
          </p>
          <p xml:id="i-Q9VDsULgHdVSbFBGfY2cm4">
            Regeringen bör återkomma till riksdagen med förslag på hur ett
            uppdrag till läns­styrelserna att arrangera regionala Agenda 2030-forum
            för olika sektorer och aktörer på lokal och regional nivå kan
            genomföras. Detta bör riksdagen ställa sig bakom och ge regeringen
            till känna.
          </p>
          <head xml:id="i-83WjnLQfM6myZWkfMcAg1V" type="h1">
            5 En feministisk analys i genomförandet av de globala målen både
            i Sverige och globalt
          </head>
          <p xml:id="i-2LKG3e5bNKpTgtqYkx6JdM">
            Vänsterpartiet noterar att trots att Agenda 2030 med sina 17
            globala mål för hållbar ut­veckling har jämställdhet både som
            ett eget mål och som ett perspektiv som ska genom­syra hela agendan
            saknas en feministisk analys av regeringens förslag på Sveriges
            ge­nomförande av Agenda 2030. Det är anmärkningsvärt med tanke
            på att regeringen har sagt sig stå för en feministisk politik
            och en feministisk utrikespolitik.
          </p>
          <p xml:id="i-5ayHPBFSdZ6pztay4okLcz">
            Kvinnors rättigheter är en nyckel till utveckling. Det är avgörande
            att kvinnor i fat­tigare länder tillåts sätta dagordningen för
            arbetet med jämställdhet i utvecklingspolitik­en och att Sverige
            verkar för att kvinnor finns representerade och inkluderas i alla
            form­er av beslutsprocesser. Kränkningar av kvinnors rättigheter
            är det vanligaste och mest omfattande brottet mot de mänskliga
            rättigheterna. Världen över begränsas kvinnors liv av diskriminerande
            lagstiftningar och samhällsnormer. Könsdiskriminering är en viktig
            orsak till fattigdom, och kvinnor, som oftast har det verkliga
            försörjningsansvaret för familjen, saknar ofta de mest basala
            rättigheterna.
          </p>
          <p xml:id="i-QGeJGLC34HcshUDB23pu6E">
            Regeringen bör återkomma till riksdagen med en feministisk analys
            av genomföran­det av Agenda 2030 för att säkerställa en strukturell
            förändring i Sverige. Detta bör riks­dagen ställa sig bakom och
            ge regeringen till känna.
          </p>
          <head xml:id="i-5BN6sP7DVw15t7w3P1KTw2" type="h1">
            6 Skuldsanering och behovet av att motverka skatte- och kapitalflykt
          </head>
          <p xml:id="i-AGLgiQzYfzvv7Sqw7vmFL7">
            Vänsterpartiet anser att det är positivt att propositionen lyfter
            näringslivets roll i genom­förandet av Agenda 2030 och i en hållbar
            utveckling. För att Sverige ska nå målen för Agenda 2030 behöver
            alla delar av samhället delta i arbetet. Därför är det också viktigt
            att regeringen i sitt uppföljningsarbete inkluderar näringslivet
            vid sidan av arbetet som görs i kommuner och regioner.
          </p>
          <p xml:id="i-Rob8pHzZmfaZ2ViKkG1Lk2">
            Biståndspolitiken är en viktig del av utvecklingspolitiken, men
            det är långt ifrån den enda vägen för att nå utvecklingsmålen.
            De belopp som lämnar de fattigare länderna och går till de rika
            är nästan tre gånger större än det samlade globala biståndet per
            år. Mer­parten utförs av kapital- och skatteflykt samt skuldbetalningar.
            Att vända denna utveck­ling är en central del i arbetet med att
            skapa en mer jämlik värld. Därför är det viktigt att en aktiv
            biståndspolitik kombineras med t.ex. skuldavskrivningar och åtgärder
            mot skatte- och kapitalflykt. Tydligare skrivningar om näringslivets
            viktiga roll i att betala skatt i utvecklingsländer och vikten
            av att Sverige i EU och OECD arbetar för bättre internationella
            regler mot multinationella företags skatteflykt bör nämnas i arbetet
            med Sveriges genomförande av Agenda 2030.
          </p>
          <p xml:id="i-DG17MgJRsCF5vRcptLW6Av">
            Regeringen bör återkomma till riksdagen med förslag avseende
            skuldhantering och behovet av att motverka skatte- och kapitalflykt.
            Detta bör riksdagen ställa sig bakom och ge regeringen till känna.
          </p>
          <head xml:id="i-RTU1TvMqA4nfWKZe9aJZJq" type="h1">
            7 Stärk företagens ansvar för mänskliga rättigheter, miljö och
            klimat genom lagstiftning
          </head>
          <p xml:id="i-MdeyFXVziUnGNek29G8CAZ">
            FN:s vägledande principer för företag och mänskliga rättigheter
            bygger på statens skyl­dighet att skydda de mänskliga rättigheterna,
            företagens ansvar att respektera dem och individens möjligheter
            att få sin sak prövad vid kränkningar. I stället för att skapa
            nya rättsliga skyldigheter klargör principerna betydelsen av befintliga
            internationella kon­ventioner för mänskliga rättigheter.
          </p>
          <p xml:id="i-6GkQaVriWNzedHYiguCfP5">
            Statskontoret har i rapporten FN:s vägledande principer för företag
            och mänskliga rättigheter – utmaningar i statens arbete analyserat
            Sveriges efterlevnad av FN:s väg­ledande principer för företag
            och mänskliga rättigheter. Statskontoret skriver att möj­ligheten
            att ställa krav på ”human rights due diligence” – ett verktyg
            som företag kan använda för att analysera riskerna för och förhindra
            att deras verksamhet har en negativ påverkan på de mänskliga rättigheterna
            – bör utredas och att regeringen bör utveckla tydliga kriterier
            för när statliga bolag ska göra human rights due diligence.
          </p>
          <p xml:id="i-GfVrjKuA3UsGRaEynm3dK9">
            Vidare föreslås att regeringen bör se över om möjligheterna till
            gottgörelse av före­tagsrelaterade människorättsövergrepp kan
            utvecklas. Statskontoret menar också att regeringen bör utreda
            möjligheten att stifta lag som ger möjlighet att pröva och lagföra
            företagsrelaterade människorättskränkningar som sker av svenska
            företag i andra länder samt att en höjning av maxtaket på företagsboten
            skulle kunna främja efterlevnaden av FN:s vägledande principer.
            Enligt Statskontoret bör staten föregå med gott exempel och ställa
            högre krav vid statliga investeringar och upphandlingar. Det bör
            ske genom att de kriterier som används för utvärdering och uppföljning
            av stöd och investeringar i statlig verksamhet harmoniseras med
            FN:s vägledande principer för företag och mänskliga rättigheter.
            Slutligen föreslås vissa förändringar i arbetet med offentlig
            upphandling, bl.a. att man bör utreda konsekvenserna av att göra
            det obligatoriskt att under vissa förutsätt­ningar ställa fler
            krav kopplade till de mänskliga rättigheterna i upphandlingar.
          </p>
          <p xml:id="i-XSLXrJhetYcQepjuGL8jws">
            Vänsterpartiet instämmer i den bild som Statskontoret ger av
            hur svenska företag bättre kan följa FN:s vägledande principer
            och vikten av att de gör det. Vänsterpartiet vill se kraftigare
            tag för att säkerställa att företag respekterar mänskliga rättigheter
            och bidrar till en hållbar utveckling. Vi tror också att de förslag
            som Statskontoret presente­rar skulle bidra till en positiv utveckling
            på området.
          </p>
          <p xml:id="i-GBZjhSqt9mp3xwWPt94JB5">
            Regeringen bör återkomma med förslag på lagstiftning för att
            företag ska genomföra human rights due diligence. Detta bör riksdagen
            ställa sig bakom och ge regeringen till känna.
          </p>
          <p xml:id="i-5pwG6uuHdfuhzLdEbkgnzk">
            För att tydliggöra företagens miljö- och klimatansvar bör även
            ett klimat- och miljö­perspektiv läggas på de förslag regeringen
            arbetar fram. Det kan ske med utgångspunkt i environmental due
            diligence, ett verktyg som liknar human rights due diligence,
            men där miljö- och klimatperspektivet är vägledande, vilket går
            att läsa mer om i motionen En politik för att möta coronapandemins
            globala effekter (2020/21:250).
          </p>
          <head xml:id="i-3FznMfY7dcLPzmkfhRqcKy" type="h1">
            8 Styrning framåt – en handlingsplan från 2021
          </head>
          <p xml:id="i-5CqKJuUaR4x8BLQu2MieA6">
            Vänsterpartiet bedömer att det är avgörande att regeringen tar
            initiativ till en politisk styrning framåt i form av en handlingsplan
            eller färdplan för hur Sverige ska genomföra Agenda 2030, som
            de offentliga aktörerna kan utgå från i sitt fortsatta arbete.
            Både Statskontorets analys av hur Agenda 2030 påverkar myndigheters,
            kommuners och landstings hållbarhetsarbete och Concord Sveriges
            remiss betonar vikten av att den nuvarande handlingsplanen för
            PGU som går ut 2020 ersätts av en ny handlings- eller färdplan
            fram till 2030.
          </p>
          <p xml:id="i-5ZGigERorme1hxmESgmY1C">
            En handlingsplan bör hållas på en strategisk nivå och innehålla
            de mest prioriterade åtgärderna utifrån en analys av var de största
            utmaningarna finns. De offentliga aktörer­nas arbete med Agenda
            2030 skulle fokuseras bättre om det fanns en tydlig prioritering
            för arbetet. En prioritering från regeringen skulle göra det lättare
            för myndigheter, läns­styrelser, kommuner och regioner att uttolka
            hur de konkret ska arbeta med genomför­andet av Agenda 2030.
          </p>
          <p xml:id="i-LsUQMQ4zq9NrUgwffiaTFQ">
            Regeringen bör återkomma till riksdagen med förslag på politisk
            styrning framåt i form av en handlingsplan för genomförandet av
            Agenda 2030 med de mest prioriterade åtgärderna. Detta bör riksdagen
            ställa sig bakom och ge regeringen till känna.
          </p>
          <head xml:id="i-EaHw6MwSrgekPJBbzV2TPW" type="h1">
            9 Målkonflikter måste tydliggöras
          </head>
          <p xml:id="i-2qMC7VnSrvLrLRT9Hxrf9q">
            Trots att det har gått 17 år efter att PGU antogs och riksdagen
            samtidigt slog fast att svensk politik måste vara samstämmig,
            dvs. att alla politikområden måste bidra till att uppfylla utvecklingspolitikens
            mål om rättvis och hållbar global utveckling, är det dock uppenbart
            att svensk utvecklingspolitik fortfarande inte är samstämmig.
            De stora mål­konflikterna och hindren för en kraftfull utvecklingspolitik
            kvarstår, och samtliga reger­ingar har misslyckats med att presentera
            konkreta förslag på hur de ska hanteras. Här finns vapenexporten,
            EU:s jordbrukspolitik och skatteflykten som några av de klarast
            lysande negativa exemplen. Samtidigt har S-MP-regeringen under
            mandatperioden tagit eller aviserat politiska beslut som går rakt
            emot målen i PGU. Oviljan att stå bakom offentlig land-för-land-rapportering
            på EU-nivå, avtalet med Turkiet för att stoppa människor på flykt,
            åtstramningarna av de svenska asyllagarna, exportsatsningar riktade
            till diktaturer, försäljningen av Vattenfalls kolgruvor och den
            otillräckliga lagstiftningen för att begränsa vapenexport till
            diktaturer är några av dem.
          </p>
          <p xml:id="i-AkXcDX2zuY8XgF9e7GtSbR">
            Emellertid handlar Agenda 2030 inte enbart om global utvecklingspolitik,
            utan åtagandena i handlingsplanen gäller såväl nationellt som
            globalt. Även i svensk inrikes­politik finns i dag stora målkonflikter
            med negativ påverkan på genomförandet av Agenda 2030. Det handlar
            bl.a. om skattesänkningar för välbeställda som riskerar att urholka
            välfärden och leda till ökad ojämlikhet, målet om ekonomisk tillväxt
            i relation till agendans mål om att vidta omedelbara åtgärder
            för att bekämpa klimatförändring­arna och konsekvenserna av dessa,
            målet om hållbara konsumtions- och produktions­mönster samt förändringen
            av arbetsrätten i relation till agendans mål om anständiga arbetsvillkor
            för alla, för att nämna några uppenbara inrikespolitiska målkonflikter.
            Om Sverige vill kunna föregå med gott exempel i det internationella
            arbetet med genom­förande av Agenda 2030 och med trovärdighet
            kunna driva frågorna internationellt bör regeringen även visa
            på arbetet med målkonflikter på det nationella planet.
          </p>
          <p xml:id="i-LS7yzMHnobYJWEPqujygFc">
            Vänsterpartiet anser därför att samstämmighet för hållbar utveckling
            är en förutsätt­ning för nationellt genomförande av Agenda 2030
            och att Sverige därför behöver ett övergripande mål för hållbar
            utveckling med en samstämmig politik för hållbar utveck­ling i
            vilken mänskliga rättigheter och planetens gränser respekteras.
            En samstämmig politik för hållbar utveckling handlar om att politik
            inom flera områden samverkar. Därför är det avgörande att målkonflikter
            med negativ påverkan på genomförandet av Agenda 2030 synliggörs
            i syfte att kunna förhindras.
          </p>
          <p xml:id="i-4hUS9zeSFTRD47jfTwhWda">
            Regeringen bör återkomma till riksdagen med en samstämmig politik
            för hållbar utveckling nationellt där målkonflikter med negativ
            påverkan på genomförandet av Agenda 2030 synliggörs i syfte att
            kunna förhindras. Detta bör riksdagen ställa sig bakom och ge
            regeringen till känna.
          </p>
          <head xml:id="i-Mpmy2CjMek2dqiG1MeZ9Bv" type="h1">
            10 Arbetet i FN – Sverige bör vara drivande
          </head>
          <p xml:id="i-HGoQLNgyPn5rYRRryS85Fc">
            Vänsterpartiet anser att Sverige bör vara ett föregångsland och
            en pådrivande kraft i det internationella arbetet för genomförandet
            av Agenda 2030 inom såväl FN och IMF som Världsbanken. Sverige
            bör vara ledande internationellt för att åtagandet i Agenda 2030
            om att ingen ska lämnas utanför ska vara en vägledande princip
            för det internationella utvecklingsarbetet.
          </p>
        </div>
        <div xml:id="i-E1w9usANoPJQHXGFPT5qVx" type="signatureBlock">
          <list xml:id="i-EwpdSUaRAkK7SdErji4K2u">
            <item xml:id="i-WQz6qLNmeDj4Bz3Rvvyrz8" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-Pybx9i9sndoHH8U7gnYD5y" who="i-6CAgZyR6FvVqYZHQfCw5HJ" type="signature">
              Hanna Gunnarsson (V)
            </item>
            <item xml:id="i-GJmmkTSCFZEQ4xfdw4kyM4" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-FZmdnDzk1AoUgT4j4bPddT" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-THeeaWNHZtFSEjetFbvdxZ" who="i-CgLZxiLTqtr669ULBLHcuK" type="signature">
              Yasmine Posio (V)
            </item>
            <item xml:id="i-WVmH6XM3ZMXWbhiECCo4WQ" who="i-KNRqa17M8avm4WSafSQiUy" type="signature">
              Elin Segerlind (V)
            </item>
            <item xml:id="i-Sav6oQESVrqCDcr3zQUxR8" who="i-HG8uLqLT7SnwSx5YRobkVr" type="signature">
              Håkan Svenneling (V)
            </item>
            <item xml:id="i-AgwUnazz492rC8iXezTBfR" who="i-G9GHaoV5TJoYjtjUJ6EXYj" type="signature">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
