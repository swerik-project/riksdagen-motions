<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00328">
  <teiHeader>
    <fileDesc>
      <titleStmt>
        <title>Subventioner av kärnkraft</title>
        <author corresp="i-LSGLGKPPdgKqe7pxwHn9sf">av Lise Nordin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Subventioner av kärnkraft</title>
          <idno type="rdwebb">GZ02C328</idno>
          <rs type="number">C328</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C328/text</ref>
          <ref type="dokument_url_html">http://data.riksdagen.se/dokument/GZ02C328</ref>
          <ref type="dokumentstatus_url_xml">http://data.riksdagen.se/dokumentstatus/GZ02C328</ref>
          <ref type="doc">http://data.riksdagen.se/fil/09B8B6B5-1A4D-4A63-9A34-1ABB1D3897BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RAS5XTAF9f71PiSPTEguV9" type="signed"/>
        <correspContext corresp="i-RAS5XTAF9f71PiSPTEguV9">
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction type="numbering" xml:id="i-8RnPZpqq78JCWq7y9qafTB">
          <date when="2011-10-10"/>
        </correspAction>
        <correspAction type="submission" xml:id="i-CiFQ9Lz7iV6hgXwW1a1Dzn">
          <date when="2011-10-04"/>
        </correspAction>
        <correspAction type="transfer" xml:id="i-9FhC1Htcc6Y57xqy6NTLVB">
          <date when="2011-10-04"/>
        </correspAction>
        <correspAction type="assigned" xml:id="i-D2GswQv1rzB5QMWDoqZZ7J"/>
        <correspContext corresp="i-D2GswQv1rzB5QMWDoqZZ7J">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-Mg22kjVexMFQwgfX1U9KvR">
            1 Sammanfattning
          </head>
          <p xml:id="i-9QpJoYcD4MRJkRXWtYD5xH">
            I juni 2010 biföll riksdagen regeringens proposition om att tillåta
            nya kärnreaktorer i Sverige. Ett villkor från ett enigt Näringsutskott
            var att regeringen skulle återkomma med lagstiftning eller andra
            åtgärder som gjorde att direkta eller indirekta statliga subventioner
            inte kunde förekomma.
          </p>
          <p xml:id="i-Jm3gBWjzAYqHgW98YZrrW7">
            Trots att lagen om nya reaktorer var villkorad på detta sätt
            har den sedan den 1 januari 2011 trätt i kraft utan att regeringen
            har uppfyllt utskottets villkor. Enligt regeringen bereds frågan
            fortfarande men man har inte kunnat tala om när denna beredning
            kommer att vara klar.
          </p>
          <p xml:id="i-3sF7hwYEYRA97PoFRsvuqM">
            Samtidigt bifölls även en annan proposition om kärnkraft; en
            ny lagstiftning om ansvar och ersättning vid radiologisk olycka.
            Miljöpartiet de gröna anser lagstiftning som därmed trädde i kraft
            om ansvar och ersättning att den innehåller fem klara fall av
            subventioner: det begränsade ansvarsbeloppet, det begränsade ansvarets
            räckvidd, möjligheten att utfärda statliga garantier, de begränsade
            preskriptionstiderna samt begränsningen från ansvar för sjukvårdskostnader.
          </p>
          <p xml:id="i-5nfZU2D3B9UarmUA6vJ93x">
            Miljöpartiet anser att lagstiftningen måste ändras i dessa fem
            fall för att uppfylla utskottets villkor om att inte tillåta direkta
            eller indirekta subventioner av kärnkraft
          </p>
        </div>
        <div type="motProposal" subtype="förslag">
          <head xml:id="i-3iWrEVVD7i2WXPKcLJLkvr">
            2 Förslag till riksdagsbeslut
          </head>
          <list style="ol">
            <item xml:id="i-7ZpUyapDubN6BvffAyo8Nb">
              Riksdagen tillkännager för regeringen som sin mening vad som
              anförs i motionen om att höja finansieringskravet för en tillståndsinnehavare
              vid en radiologisk skada så att det motsvarar den fulla ekonomiska
              risken.
            </item>
            <item xml:id="i-Ey8ZHSHyafafDnWSbBSyPJ">
              Riksdagen tillkännager för regeringen som sin mening vad som
              anförs i motionen om att införa ett ansvarsgenombrott vid radiologiska
              olyckor.
            </item>
            <item xml:id="i-24HFzEmtcrAMViPNQp7NUY">
              Riksdagen tillkännager för regeringen som sin mening vad som
              anförs i motionen om att staten inte ska erbjuda en statlig försäkringslösning
              eller kreditgarantier vid radiologiska olyckor.
            </item>
            <item xml:id="i-GFZqivka1vQw6BQ1j1BJ8p">
              Riksdagen tillkännager för regeringen som sin mening vad som
              anförs i motionen om att preskriptionstiden för radiologiska skador
              ska förlängas.
            </item>
            <item xml:id="i-9S5T7gEw5y7TRGf8cfYPvd">
              Riksdagen tillkännager för regeringen som sin mening vad som
              anförs i motionen om att samhällets kostnader för sjukvård till
              följd av en radiologisk skada bör täckas av anläggningsinnehavaren.
            </item>
          </list>
        </div>
        <div type="motContent">
          <head type="h1" xml:id="i-7GP7RnX7T1vvMisRVSR3wp">
            3 Inledning
          </head>
          <p xml:id="i-VDgWL4gvb41NE2PRePQLLx">
            Riksdagen biföll i juni 2010 regeringens proposition Kärnkraften
            förutsättningar för generationsskifte, vilket innebär att tillstånd
            till uppförande och drift av en ny kärnkraftsreaktor kan utfärdas
            förutsatt att den nya reaktorn ersätter en av de befintliga reaktorerna,
            att den äldre reaktorn är permanent avstängd när den nya reaktorn
            tas i drift och att den nya reaktorn uppförs på en plats där någon
            av de befintliga reaktorerna är lokaliserad. Samtidigt upphävdes
            lagen om kärnkraftens avveckling.
          </p>
          <p xml:id="i-2tK8Brk4gh3m5pqUsreapr">
            I samband med riksdagens behandling av propositionen ställde
            Centerpartiet som villkor för att godkänna beslutet ett krav i
            näringsutskottet. Innebörden är att regeringen ska återkomma till
            riksdagen med förslag om lagstiftning eller andra åtgärder med
            innebörden att direkta eller indirekta statliga subventioner inte
            kan påräknas. Ett enigt utskott ställde sig bakom detta krav.
            Dessvärre förknippades inte kravet med något datum då det skulle
            uppfyllas.
          </p>
          <p xml:id="i-UsY4FHdgTtCZTJsLgEbZPj">
            Den nya lagen som medger nya reaktorer trädde i kraft den 1 januari
            2011 utan att utskottets villkor hade uppfyllts. I årets budgetproposition
            anger regeringen att man bereder regeringens svar till riksdagen.
          </p>
          <p xml:id="i-2u8pRgi15GrHyupCgJRuWc">
            Vi har alltså i över ett års tid haft den märkliga situationen
            att regeringens centerpartistiska näringsminister inte har kunnat
            leverera vad hennes eget parti har ställt som villkor i riksdagens
            utskott. Än märkligare är att den villkorade lagen har trätt i
            kraft utan att villkoret har uppfyllts.
          </p>
          <p xml:id="i-DVmARRaYgQkhMJnxEmYWgF">
            I grunden handlar den här frågan om hur man definierar begreppet
            subvention. Eller snarare: att regeringen inte vet hur den ska
            definiera begreppet i det här fallet.
          </p>
          <p xml:id="i-5N2h1x21e62gN4Z3sBEoEa">
            Maud Olofsson (C) och Andreas Carlgren (C) har under deras tid
            som ministrar vid upprepade tillfällen, både i riksdagens kammare
            och i medierna, sagt att nya reaktorer inte ska få några statliga
            subventioner, vare sig direkta eller indirekta.
          </p>
          <p xml:id="i-2uPWAG6zt9K4Zer4rkB2oX">
            Men på den direkta frågan hur de definierar en subvention har
            båda blivit svaret skyldigt. Maud Olofsson hänvisar exempelvis
            vid ett tillfälle i kammaren till att hon inte behöver definiera
            det eftersom det inte kommer att finnas några, vid ett annat tillfälle
            har hon sagt att det inte behövs eftersom alla i branschen vet
            vad hon menar.
          </p>
          <p xml:id="i-Xiqz5SbgPvSKt2KKnyENsH">
            Så lättvindigt avfärdas riksdagens villkor.
          </p>
          <p xml:id="i-3CkbFWoVvQDYMCB6hPASii">
            Men detta är inte en struntfråga att ta lätt på och avfärda.
            Det är i själva verket den fråga som kan avgöra om det byggs nya
            reaktorer i Sverige eller inte. De flesta ekonomiska bedömare
            menar att nya reaktorer aldrig kommer att byggas utan statliga
            subventioner eftersom de då blir för dyra. Definitionen av begreppet
            subvention kan därmed bli nyckeln till Sveriges framtida energistruktur.
          </p>
          <p xml:id="i-DduZ2tEm7D6f8KDwp4GjjM">
            En strikt tillämpning av begreppet kan innebära att det inte
            byggs några nya reaktorer, medan en lösare definition kan medföra
            osynligt stöd som gör att det blir ekonomiskt lönsamt.
          </p>
          <head type="h1" xml:id="i-6ii8MjPXvgruwSts1qRGJV">
            4 Subventioner
          </head>
          <p xml:id="i-SLtVSnWZwzSZx3WsJPUBww">
            Subventioner kan ta sig många olika former, oavsett om det gäller
            kärnkraft och kärnteknik eller andra sektorer. Inledningsvis gör
            man skillnad på officiella och inofficiella former av stöd, on
            budget och off budget, det vill säga stöd som syns i budgetar
            och stöd som inte syns.
          </p>
          <p xml:id="i-G9Ws4Woe6vMhEB2cxxTK24">
            Men frågan är mer komplex än så. Idag finns ingen helt vedertagen
            definition av begreppet subvention i Sverige eller i andra länder.
            Den stora tvistefrågan är vilka osynliga stöd som ska räknas in
            och hur de ska värderas. Fördelaktiga avskrivnings­regler, feed
            in-tariffer, infrastruktur, undervärderade naturresurser och externaliserade
            kostnader är exempel på stödformer där det saknas enighet huruvida
            de utgör en subvention eller ej.
          </p>
          <p xml:id="i-FVaidq6Tzcc7W3CTpc63Vz">
            Enligt OECD:s definition, som är en av de mest vedertagna, är
            en subvention ett resultat av en handling från staten som innebär
            en fördel för konsumenter eller producenter i syfte att öka deras
            intäkter eller minska deras kostnader . ( A result of a government
            action that confers an advantage on consumers or producers, in
            order to supplement their income or lower their costs .) 1
          </p>
          <p xml:id="i-BrbZEFKdan6j4z4sL4odEi">
            Andra aktörer har föreslagit alternativa definitioner som antingen
            är mer svävande eller detaljerade. I en rapport 2 till EU-kommissionen
            har de olika formerna av subventioner delats in enligt tabell
            nedan. I tabellen anges om subventionen omfattas av begreppet
            enligt fyra spridda definitioner.
          </p>
          <head type="h1" xml:id="i-672no3rrHkv6rGJZCwTSYL">
            Kartläggning av subventioner enligt vissa definitioner, synliga
            och osynliga 3
          </head>
          <table>
            <row xml:id="i-QnG3xyjscCzGk7w7PLHAy">
              <cell>
                ESA
              </cell>
              <cell>
                WTO
              </cell>
              <cell>
                OECD
              </cell>
              <cell>
                Pieters
              </cell>
            </row>
            <row xml:id="i-XhpjnEuw28cMhYdLBr86EK">
              <cell>
                Synliga (On Budget)
              </cell>
            </row>
            <row xml:id="i-9Xb7N2tFEsLKhLj8SEWkdh">
              <cell>
                Ekonomiska överföringar
              </cell>
              <cell>
                .
              </cell>
              <cell>
                .
              </cell>
              <cell>
                .
              </cell>
              <cell>
                .
              </cell>
            </row>
            <row xml:id="i-QAPgjgUMDGdhNMF7mAzkzQ">
              <cell>
                Potentiella ekonomiska överföringar (ansvar)
              </cell>
              <cell>
                .
              </cell>
              <cell>
                .
              </cell>
              <cell>
                .
              </cell>
            </row>
            <row xml:id="i-QDJbe6h4CzXWiAGD5dqBpN">
              <cell>
                Tillhandahållande av varor eller tjänster utöver infrastruktur
              </cell>
              <cell>
                .
              </cell>
              <cell>
                .
              </cell>
              <cell>
                .
              </cell>
            </row>
            <row xml:id="i-HEV2qeodgcU1puMFDkq9vb">
              <cell>
                Osynliga (Off Budget)
              </cell>
            </row>
            <row xml:id="i-TxThtQ8GJGysnd1cHd87AY">
              <cell>
                Reglerad prissättning
              </cell>
              <cell>
                .
              </cell>
              <cell>
                .
              </cell>
              <cell>
                .
              </cell>
            </row>
            <row xml:id="i-VMPYSKyt7F2b2HZ39vUkD4">
              <cell>
                Undantag från avgifter och skatter eller nedsättningar
              </cell>
              <cell>
                .
              </cell>
              <cell>
                .
              </cell>
              <cell>
                .
              </cell>
            </row>
            <row xml:id="i-GzqjSoMuTDtcvT4U4KRS2P">
              <cell>
                Marknadsföreträde
              </cell>
              <cell>
                .
              </cell>
              <cell>
                .
              </cell>
              <cell>
                .
              </cell>
            </row>
            <row xml:id="i-SkLvT717s9BshBHAUF7Lx1">
              <cell>
                Fördelaktiga avskrivningsregler
              </cell>
              <cell>
                .
              </cell>
              <cell>
                .
              </cell>
            </row>
            <row xml:id="i-VhL1fUgqkBFpRnCsnuz8iY">
              <cell>
                Drivande stödsystem såsom feed in-tariffer och certifikat
              </cell>
              <cell>
                .
              </cell>
              <cell>
                .
              </cell>
            </row>
            <row xml:id="i-LxEhtAA8p4wxYwkKzQLrzy">
              <cell>
                Undantag från myndigheters reglering
              </cell>
              <cell>
                .
              </cell>
              <cell>
                .
              </cell>
            </row>
            <row xml:id="i-4jP3GUQ5AtyjPztSxUJT8t">
              <cell>
                Undervärdering av förbrukade naturresurser
              </cell>
              <cell>
                .
              </cell>
              <cell>
                .
              </cell>
            </row>
            <row xml:id="i-9n4Athw6h8EmMKZYr3QvRp">
              <cell>
                Indirekt stöd i form av t.ex. infrastruktur
              </cell>
              <cell>
                .
              </cell>
            </row>
            <row xml:id="i-X97JXct2Q9VmCS8QJT2Xzu">
              <cell>
                Indirekta intäkter genom undervärdering av kostnader
              </cell>
              <cell>
                .
              </cell>
            </row>
            <row xml:id="i-TdWLyttMvf3sYtVNsSU4Ld">
              <cell>
                Externaliserade kostnader
              </cell>
              <cell>
                .
              </cell>
            </row>
          </table>
          <p xml:id="i-YFBHtZ4SKtdaGdaGeMgKiU">
            Att OECD:s definition inte inkluderar indirekt stöd till exempelvis
            infrastruktur, externaliserade kostnader och undervärderade kostnader
            beror på att de är svåra att identifiera och beräkna. Däremot
            råder det ingen tvekan om de finns och att de kan ha stor betydelse.
          </p>
          <p xml:id="i-PbawmycWf5fRvX9Jo2LaDt">
            Av de cirka 430 kärnreaktorer som finns i världen idag har inte
            en enda byggts utan statligt stöd eller subventioner. Bara i EU
            har kärntekniken mellan 1970 och 2004 kostat skattebetalarna över
            70 miljarder i officiella subventioner. 4 Med en vidare definition
            av begreppet subvention är beloppet mångdubbelt större.
          </p>
          <p xml:id="i-FKvXohQhxxsUzuJb7osEpS">
            Mycket tyder också på att det är ekonomiskt olönsamt att bygga
            en ny reaktor utan statligt stöd. Exempelvis anser den stora bankgruppen
            Citigroup att statliga subventioner eller andra stöd är ett krav
            för att få lönsamhet i en ny reaktor. 5 Massachusetts Institute
            of Technology (MIT) anser i sin mycket omfattande analys av kärnkraftens
            framtid att det krävs subventioner för att få igång byggen av
            kärnkraft. Man föreslår att staten ska stå för tio procent av
            byggkostnaden för tio reaktorer och investera i ett omfattande
            forskningsprogram. 6 Många andra finansinstitutioner har kommit
            till liknande slutsatser medan ingen ännu har kunnat visa motsatsen.
            7
          </p>
          <head type="h1" xml:id="i-AUstRgiWCKNMePnLsmBJFf">
            5 De första subventionerna
          </head>
          <p xml:id="i-V92UFCxk6BBxuo7gEx2Ewt">
            Samtidigt som riksdagen antog propositionen om att tillåta nya
            reaktorer i Sverige, antog man även propositionen Kärnkraften
            ökat skadeståndsansvar . Beslutet innebär bl.a. att atomansvarighetslagen
            ersätts av en ny lag som reglerar ansvar och ersättning vid radiologiska
            olyckor, att det införs ett så kallat obegränsat ansvar för innehavare
            av kärntekniska anläggningar samt att innehavare av kärnreaktorer
            ska finansiera ansvaret upp till 1 200 miljoner euro eller cirka
            12 miljarder kronor.
          </p>
          <p xml:id="i-GREder6ZSk6fEP4Q2Ja4kM">
            Enligt Miljöpartiet innehåller den nya lagen om ansvar och ersättning
            vid radiologisk olycka ett antal beslut som var och ett för sig
            innebär en subvention till befintliga och nya reaktorer i Sverige.
            De utgör de första subventioner av kärnkraft som regeringen har
            beslutat om efter sitt löfte att inte tillåta några sådana, vare
            sig direkta eller indirekta.
          </p>
          <p xml:id="i-3U4hVxEbuYWp7goawAkCMm">
            Vi anser därför att det villkor som näringsutskottet ställde
            för att godkänna beslutet om nya reaktorer redan har brutits.
            Det bröts i själva verket redan när propositionen om skadeståndsansvar
            godkändes, vilket kan vara ett skäl till att regeringen har svårt
            att komma till skott med den lagstiftning de har uppmanats att
            ta fram.
          </p>
          <head type="h2" xml:id="i-SGfTmMfshfW8C7PfwGAz5G">
            5.1 Den första subventionen: ansvarsbeloppet
          </head>
          <p xml:id="i-TkBNVMXbjubMPSSxywViBD">
            I den nya lagen om ansvar vid olycka skiljer regeringen mellan
            ett principiellt obegränsat ansvar och säkerställande av finansiering
            för detta ansvar. Ett obegränsat ansvar innebär i princip att
            reaktorägarens ansvar är oändligt. Men i praktiken är det ekonomiska
            ansvaret begränsat till tolv miljarder kronor eller de överstigande
            tillgångar som den ansvarige har och som en domstol kan få tillgång
            till.
          </p>
          <p xml:id="i-2MC2aRWWe8eAShZPY6LyLa">
            Konstruktionen är sådan att den som driver en reaktor (eller
            flera) måste ställa säkerheter upp till ett så kallat ansvarsbelopp
            som är satt till 1 200 miljoner euro, motsvarande cirka 12 miljarder
            kronor. Säkerheten kan vara en försäkring eller andra tillgångar.
          </p>
          <p xml:id="i-L7GUzaEhdRWvqKWQYLDimd">
            Utöver detta belopp ställer lagen inga krav på säkerhet, endast
            de tillgångar som finns vid olyckan. Den främsta tillgången är
            vanligen de värden som finns i det företag som driver eller äger
            anläggningen. Värdet är dock begränsat, i synnerhet som anläggningen
            kan allvarligt skadas och i princip bli värdelös vid en omfattande
            olycka. Även aktier i bolaget riskerar att bli utan värde.
          </p>
          <p xml:id="i-Rq5zU9fvD3X6j7mfpkiRsg">
            Miljöpartiet anser att det ansvarsbelopp som lagen föreskriver
            är löjeväckande lågt; det motsvarar bara en bråkdel av de kostnader
            som riskerar att uppstå vid en omfattande olycka.
          </p>
          <p xml:id="i-MJuELn4Ccj2FDXzDDhHHTt">
            De möjliga kostnaderna vid en omfattande olycka är i princip
            oändliga. Enligt Strålskyddsinstitutet uppgick kostnaderna efter
            olyckan i Tjernobyl till minst 1 000 miljarder kronor i bara Ukraina,
            Vitryssland och Ryssland fram till 2005, i den tidens pengar och
            de förhållanden som gällde där vid den tiden. Att bara sanera
            anläggning och mark efter den jämförelsevis mindre olyckan i Harrisburg
            1979 kostade cirka 1 000 miljoner kronor, också i dåtidens penningvärde.
          </p>
          <p xml:id="i-LxSHvm9SVBbBXvCSj2jmAt">
            I Fukushima vet vi ännu inte var kostnaderna landar, men seriösa
            bedömare talar om belopp långt över de 1 000 miljarder som olyckan
            i Tjernobyl anses ha kostat.
          </p>
          <p xml:id="i-8NTPfgrvt12kKqDZYFjJmQ">
            Miljöpartiet anser att inriktningen i politiken måste vara att
            kärnkraften vid en olycka ska tvingas att betala sina egna kostnader.
            I detta ingår garantier för de skadebelopp som kan orsakas av
            en olycka. Att inte kräva sådana garantier medför sänkta kostnader
            för reaktorägaren, både vid normal drift och vid en olycka, och
            är därför enligt alla gängse definitioner att betrakta som en
            subvention. För att uppfylla det villkor som utskottet har ställt
            sig bakom, att kärnkraften inte ska få några subventioner, behöver
            ansvarsbeloppet höjas till att motsvara den nivå som en radiologisk
            olycka erfarenhetsmässigt har visat sig kunna orsaka, dvs. åtminstone
            1 000 miljarder kronor. Detta bör riksdagen ge regeringen till
            känna som sin mening.
          </p>
          <head type="h2" xml:id="i-G1smjrQ858H1nXFLgWQver">
            5.2 Den andra subventionen: ansvarsbegränsningen
          </head>
          <p xml:id="i-186EhKyLrsxF3xUrLtC5NR">
            Svenska reaktorer ägs i samtliga fall av dotterbolag till stora
            energikoncerner, och dessa bolag har mycket begränsade tillgångar.
            Ansvaret vid en olycka gäller bara för den som driver en kärnanläggning,
            den som innehar tillståndet. Därför är det dotterbolagen som har
            ansvaret, både juridiskt och ekonomiskt.
          </p>
          <p xml:id="i-U6LvkZYmBi89a1LXa53BZQ">
            Det gör det möjligt för exempelvis Eon eller Vattenfall att låta
            dotterbolag stå för anläggningens tillstånd, med de risker detta
            medför. Samtidigt klarar sig moderbolagen undan vid en olycka.
          </p>
          <p xml:id="i-UbiXz2v99NpVjhBpYcgwAs">
            Utredningen Översyn av atomansvaret (SOU 2006:43) redogör för
            ägarförhållandena och de ekonomiska värden det handlar om (2005).
            Kärnkraftverket i Forsmark drivs av Forsmarks Kraftgrupp AB som
            i sin årsrapport anger att bolaget har tillgångar värda 13 miljarder
            kronor, kraftverket i Ringhals drivs av Ringhals AB som har tillgångar
            värda 16 miljarder kronor, medan kraftverket i Oskarshamn drivs
            av OKG AB med tillgångar värda 14 miljarder kronor.
          </p>
          <p xml:id="i-5pzh9eWtJNgmTbYwdWePU1">
            Ett till synes märkligt sammanträffande verkar vara att bolagens
            tillgångar i stort sett överensstämmer med det ansvarsbelopp som
            regeringen kräver. Å andra sidan bör det också upprepas att dessa
            värden inte kommer att vara opåverkade vid en omfattande olycka.
          </p>
          <p xml:id="i-QUtf4VT4uENjPS9rtgpFhh">
            Som komplement till denna bild är tillgångarna i moderbolagen
            avsevärt större: Vattenfall hade vid utredningens genomförande
            ett eget kapital på 88 miljarder och har enligt riksdagens utredningstjänst
            nu nettotillgångar värda 30 miljarder euro, Eons tillgångar är
            värda 153 miljarder euro medan Fortums tillgångar värderas till
            20 miljarder euro. Det är inte tillräckligt för att täcka de tänkbara
            skadorna vid en omfattande olycka, men en bra bit på väg.
          </p>
          <p xml:id="i-TignQi6Nn1VqsSk3wLFHXb">
            Denna begränsning i ansvaret hade kunnat undvikas om regeringen
            hade föreslagit ett så kallat ansvarsgenombrott som leder ansvaret
            vidare till moderbolagen. Men regeringen har avstått från möjligheten
            och gjort det på svaga grunder. Den bakomliggande utredningen
            innehåller däremot en genomgång av möjligheterna för ett sådant
            ansvarsgenombrott och nämner en rad möjliga vägar att gå.
          </p>
          <p xml:id="i-576R8yxjLucmVFBX5cXcQb">
            Miljöpartiet anser att frånvaron av ett ansvarsgenombrott utgör
            en subvention för kärnkraften eftersom reaktorernas bakomliggande
            ägare slipper ta den ekonomiska risk som ett strikt ansvar hade
            inneburit. Likaså slipper man de kostnader som det hade medfört
            att ställa ut garantier för de skadebelopp som en olycka kan medföra.
          </p>
          <p xml:id="i-2pCiVWwxNyyV3Dvps2dXCk">
            Det är självklart att ett obegränsat ansvar ska medföra att alla
            värden i det bolag som äger och driver reaktorn ställs som säkerhet,
            även moderbolagen och resten av koncernen. Vi föreslår därför
            ett ansvarsgenombrott genom att införa som villkor att moderbolaget
            ingår en förpliktelse och garanterar verksamheten med alla sina
            tillgångar för att få driva reaktorer i Sverige. Detta bör riksdagen
            ge regeringen till känna som sin mening.
          </p>
          <head type="h2" xml:id="i-CQgKGRcjzTuhkWK5gBFmrX">
            5.3 Den tredje subventionen: statliga garantier
          </head>
          <p xml:id="i-AgvPeGhd31iTi6EW8rr5ms">
            Lagen om ansvar och skadestånd vid radiologisk olycka ger den
            som driver en kärnteknisk anläggning hela ansvaret så att staten
            inte ska stå någon risk upp till 1 500 miljoner euro. För att
            möta detta ansvar ställs krav på ekonomiska garantier upp till
            detta belopp. Men samtidigt anger lagen att staten kan göra ekonomiska
            åtaganden genom att ställa ut statliga garantier i form av återförsäkringsåtaganden.
            Därmed skulle staten kunna påta sig det ekonomiska ansvaret i
            ägarens ställe.
          </p>
          <p xml:id="i-TnstLya9W4zgwoKpq82Cu8">
            Anledningen till detta är att det kan saknas kapacitet i försäkringsbranschen.
            Detta kan bara tolkas som att försäkringsbranschen inte är villiga
            att ta risken oavsett premie. Men varför ska då staten göra det?
          </p>
          <p xml:id="i-6v5eJEJ7QYZAH2WyXc7qH5">
            Förvisso sägs att detta endast ska göras i undantagsfall och
            mot en avgift, men man kan fråga sig vad detta är värt när lagen
            inte anger vad det skulle handla om för omständigheter som kan
            föranleda ett sådant undantag. Vad avgiften anbelangar är det
            svårt att se hur regeringen skulle kunna sätta en sådan avgift
            på ett marknadsmässigt villkor när försäkringsbolagen inte kan
            göra det.
          </p>
          <p xml:id="i-PJ6APMwjfZpbsDLqKv1CXj">
            Miljöpartiet anser det uteslutet att staten skulle göra sådana
            åtaganden. Det strider mot konventionens principer och mot principen
            att kärnkraften ska stå för sina egna kostnader, vilket även regeringen
            ställer sig bakom. Förslaget om att regeringen i fråga om ansvaret
            vid radiologiska olyckor får göra ekonomiska åtaganden för staten
            genom att ställa återförsäkringsåtaganden eller andra likvärdiga
            åtaganden är en solklar subvention och bör tas bort. Detta bör
            riksdagen ge regeringen till känna som sin mening.
          </p>
          <head type="h2" xml:id="i-Cd8AG2nqV2Ldwufgr8isXF">
            5.4 Den fjärde subventionen: preskriptionstiden
          </head>
          <p xml:id="i-M2iTUT31u6gr29J81hvpYx">
            Enligt lagen om ansvar och skadestånd vid en radiologisk olycka
            är preskriptionstiden för radiologisk personskada 30 år. Preskriptionstiden
            för sakskada är dock begränsad till tio år.
          </p>
          <p xml:id="i-UkwrV21H8igmvv6CSAfN9F">
            Miljöpartiet anser att kunskapen om radiologisk strålning visar
            att skador till följd av en radiologisk olycka kan uppstå långt
            efter själva olyckan och att vi idag inte har underlag för att
            sätta en bortre gräns för när skadan kan uppstå eller uppenbaras.
          </p>
          <p xml:id="i-TV8LxkgMtEGNLvjtwUDaFu">
            Ett av de motiv som regeringen anför i propositionen för att
            inte förlänga preskriptionstiden bortom 30 år, är att skadelidande
            i sådana fall ändå får ersättning genom det allmänna sjukvårdssystemet.
            Som framgår nedan anser Miljöpartiet att skador för sjukvårdskostnader
            till följd av en radiologisk skada ska ersättas av dem som har
            orsakat skadan, inte av staten. Det kan handla om mycket stora
            belopp och att undanta den som orsakar en olycka ersättningsansvaret
            är en subvention.
          </p>
          <p xml:id="i-N45J5nnKJoYpLuX11Nchxb">
            Ett annat motiv som regeringen menar talar mot en längre preskriptionstid
            är att det idag är oerhört svårt att visa om ett insjuknande i
            cancer i det individuella fallet är en följd av radiologisk skada
            eller inte. Det må så vara, men i andra fall kan det vara möjligt
            att fastslå orsaken och det kan inte heller uteslutas att det
            i framtiden blir lättare att visa kausalitet.
          </p>
          <p xml:id="i-D4ZrmGXj2pNKSu5YmzJdtJ">
            Miljöpartiet anser att det idag saknas underlag för att sätta
            en bortre gräns för när skada kan anses vara utesluten. Detta
            gäller både vad gäller personskada och sakskada. För att uppfylla
            kravet om frihet från subventioner behöver därför preskriptionstiden
            vara oändlig tills nya fakta framkommit. Detta bör riksdagen ge
            regeringen tillkänna som sin mening.
          </p>
          <head type="h2" xml:id="i-BcUbtwPd2RvoZPZgPDR79R">
            5.5 Den femte subventionen: sjukvårdskostnaderna
          </head>
          <p xml:id="i-EJ9SuyWfDqgZic3R694Rcz">
            En av de största kostnaderna vid en allvarlig radiologisk olycka
            skulle sannolikt vara sjukvård för dem som drabbas. Samhället
            riskerar att drabbas av en mycket kraftig ökning av sjukvårdskostnaderna
            trots att det rimligen är fråga om radiologiska skador som bör
            täckas av den som har det obegränsade ansvaret vid en olycka.
            Ökningen riskerar också att bli bestående över lång tid eftersom
            radiologiska skador kan uppstå långt efter olyckan och att de
            kan ha ett mycket långsamt förlopp.
          </p>
          <p xml:id="i-6pFbGCMWPL1uVbQhRGj8FX">
            Detta verkar inte oroa regeringen. Tvärtom. Enligt propositionen
            var ett av de viktigaste skälen till att inte förlänga preskriptionstiden
            bortom 30 år att skadelidande i sådana här skadefall ändå skulle
            garanteras vård och olika former av sociala förmåner av staten.
          </p>
          <p xml:id="i-RTbX6frEo3DH9557HKe2zS">
            Miljöpartiet anser inte att vård för radiologiska skador till
            följd av en olycka i en kärnteknisk anläggning främst bör finansieras
            med allmänna medel, utan det är en viktig och självklar del av
            det obegränsade ansvaret för anläggningens ägare. Detta bör riksdagen
            ge regeringen till känna som sin mening.
          </p>
        </div>
        <div type="motSignatures">
          <list>
            <item xml:id="i-SakNquWPfwv8Fw6JCPi12z" who="i-LSGLGKPPdgKqe7pxwHn9sf">
              Lise Nordin (MP)
            </item>
            <item xml:id="i-QtDs9xQ4FUt7oLxFcDRCqa" who="i-XSuWURvcJRjSbVSYUBBuD2">
              Stina Bergström (MP)
            </item>
            <item xml:id="i-64RduQMu48QDvmodRRaXzD" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-47JGfr7ojAW121GVQmT336" who="i-WG11xmCpAW9nyyXv1sJFAK">
              Helena Leander (MP)
            </item>
            <item xml:id="i-A26vJCWon7JZuJpjPeh5Gv" who="i-FeVXF7pVocmUfQoPXGuJKR">
              Valter Mutt (MP)
            </item>
            <item xml:id="i-5aryYpXZdrdUm4Z9Xfj33a" who="i-V1piU7dAy9T73Gqt6tm91j">
              Kew Nordqvist (MP)
            </item>
            <item xml:id="i-TLFn4DkXsCpo4pQ9m8wYFe" who="i-2EZPhWWR7yHztg3zN2aNvh">
              Peter Rådberg (MP)
            </item>
            <item xml:id="i-PDw5s5bu9G8edtJ8VEHXgf" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-SGgtCwh1jVnxpndkgCB2mc" who="i-Atz7ai4RJKnyNCwfSAJEeC">
              Jonas Eriksson (MP)
            </item>
            <item xml:id="i-48S4RKeq4xFJZckGPD1W4E" who="i-C2s3YhmmVmNkgvznmmnD4x">
              Per Bolund (MP)
            </item>
            <item xml:id="i-Knsx37FUZuetfFFFJFS2pj" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-CiGtV9WP7MZjTTeJT7c5Hy" who="i-2GE534P2Foy3WpqKPVNeW8">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
