<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_215/mot_200506_MJ_215-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ215 pnr: fp619
          </p>
          <p>
            Motion till riksdagen 2005/06:MJ215
          </p>
          <p>
            av Anne-Marie Ekström m.fl. (fp)
          </p>
          <p>
            Striktare regler för innehav av orm
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att regler för att inneha orm ses över.
          </p>
          <p>
            Motivering
          </p>
          <p>
            Alltfler människor har ormar hemma i sina bostäder, både sådana
            ormar som är giftiga och inte giftiga. Det senaste året har ett
            antal incidenter inträffat där ormar varit inblandade. Ägarna
            har inte haft tillräcklig uppsikt över ormen utan ormen har rymt,
            eller ägaren har själv råkat illa ut genom felaktig hantering.
            I Borås hittade en familj en orm bakom frysen när man flyttade
            in i en lägenhet. En person i Lund fick nattsällskap av en två
            meter lång orm i sängen. En person i Kinna som blev biten av sin
            egen giftiga spottkobra var nära att avlida. Förrymda ormar orsakar
            samhället kostnader och grannar till ormägare obehagligheter.
            Det gäller oavsett om det är en giftig orm eller om ormen är ofarlig.
            De flesta människor kan inte avgöra om en orm är giftig eller
            inte.
          </p>
          <p>
            Gällande regler
          </p>
          <p>
            I dag står i miljöbalken 9 kap. 11 8:
          </p>
          <p>
            Regeringen får föreskriva att vissa djur inte utan särskilt tillstånd
            av kommunen får hållas inom områden med = detaljplan = eller områdesbestämmelser,
            om sådana föreskrifter behövs för att hindra att olägenheter för
            människors hälsa uppstår. Regeringen får överlåta åt kommunen
            att meddela sådana föreskrifter.
          </p>
          <pb facs="riksdagen-motions-pdf/data/200506/mot_200506_MJ_215/mot_200506_MJ_215-0002.pdf"/>
          <p>
            2005/06:MJ215
          </p>
          <p>
            Detta är kompletterat med en punkt i förordningen om miljöfarlig
            verksamhet
          </p>
          <p>
            (1998:899) där det står i 39 8: Om det behövs för att hindra
            att olägenheter för människors hälsa uppkommer, får kommunen föreskriva
            att
          </p>
          <p>
            3. orm inte får hållas inom område med detaljplan eller områdesbestämmelser
            utan särskilt tillstånd av den kommunala nämnden. Ett sådant tillstånd
            får förenas med särskilda villkor.
          </p>
          <p>
            Dessutom finns i Djurskyddsmyndighetens förordning (2004:16)
            regler för bland annat vilka säkerhetsåtgärder som krävs när man
            innehar giftormar.
          </p>
          <p>
            Behovet av nya regler
          </p>
          <p>
            Som framgår av ovanstående är det således frivilligt för kommunerna
            att ge ut föreskrifter om att det behövs tillstånd. Med tanke
            på att en giftorm kan orsaka dödsfall borde reglerna om att söka
            tillstånd att inneha orm vara mer tvingande, särskilt inom tättbebyggt
            område. Frågan är om man ska få ha giftorm i tättbebyggt område
            över huvud taget. Den som håller ormar yrkesmässigt måste alltid
            söka tillstånd. Samma regler bör gälla även privatpersoner. Det
            är väsentligt att lagstiftningen så långt möjligt skyddar människor
            från att komma till skada. Eftersom många människor tycker att
            det är obehagligt med ormar och de flesta inte kan se skillnad
            på om en orm på rymmen är giftig eller inte bör reglerna för att
            inneha orm över huvud taget ses över och revideras. Detta bör
            riksdagen ge regeringen till känna.
          </p>
          <p>
            Stockholm den 21 september 2005
          </p>
          <p>
            Anne-Marie Ekström (fp)
          </p>
          <p>
            Nina Lundström (fp) Anita Brodén (fp) Lars Tysklind (fp) Torkild
            Strandberg (fp) Solveig Hellquist (fp) Liselott Hagberg (fp)
          </p>
        </div>
      </div>
    </body>
  </text>
</TEI>
