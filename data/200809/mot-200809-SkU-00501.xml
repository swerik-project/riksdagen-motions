<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00501">
  <teiHeader>
    <fileDesc>
      <titleStmt>
        <title>Skatterna och välfärden</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skatterna och välfärden</title>
          <idno type="rdwebb">GW02Sk501</idno>
          <rs type="number">Sk501</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk501/text</ref>
          <ref type="dokument_url_html">http://data.riksdagen.se/dokument/GW02Sk501</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk501</ref>
          <ref type="doc">http://data.riksdagen.se/fil/E96A9564-224E-4214-80C4-726E88F7C41F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RV58z4JKLyvuKAyG2XobP8</idno>
            <name>Laila Bjurling</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9xcMYrrML4AzXQ6jGcD6e2</idno>
            <name>Christin Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DKVEwjAedaaDyvZjYRUhUM</idno>
            <name>Britta Rådström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V8qau26aUCpZCvXYRgBwMm" type="signed"/>
        <correspContext corresp="i-V8qau26aUCpZCvXYRgBwMm">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-RV58z4JKLyvuKAyG2XobP8"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-9xcMYrrML4AzXQ6jGcD6e2"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-DKVEwjAedaaDyvZjYRUhUM"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-HXbqFEyQ3cDBEvGisHaWzR"/>
        </correspContext>
        <correspAction xml:id="i-DViGsXxabxtW9LQwikomt6" type="numbering">
          <date when="2008-10-09"/>
        </correspAction>
        <correspAction xml:id="i-RfHgWA386QXXfBCfTBmcN4" type="submission">
          <date when="2008-10-07"/>
        </correspAction>
        <correspAction xml:id="i-4ufxetkbJapmYD71aMSqM5" type="transfer">
          <date when="2008-10-07"/>
        </correspAction>
        <correspAction xml:id="i-KCF6wktWgpYeqCqoJ3dHji" type="assigned"/>
        <correspContext corresp="i-KCF6wktWgpYeqCqoJ3dHji">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JvynpzcB9jiz5c8MgWkmCx" type="motBody">
        <div xml:id="i-MWb4xue5cx4pZCmbS2PnEz" type="motSummary">
          <head xml:id="i-yJfrGPEMPtcSaye7g1Szi">
            Sammanfattning
          </head>
          <p xml:id="i-4hTfivDUFP2DA4325UR6wt">
            Skattesystemets huvudfunktioner är att trygga finansieringen
            av den offentliga välfärden samt att verka utjämnande mellan grupper
            och över tid. Detta förutsätter att skatter tas ut på ett rättvist
            och effektivt sätt. Ett rättvist skattesystem kännetecknas av
            att skatten tas ut likformigt och efter bärkraft. Ett effektivt
            skattesystem talar för en strävan mot breda skattebaser och låga
            skattesatser inom ramen för bibehållna skatteintäkter. Skattesystemet
            bör även vara enkelt och överskådligt samt vara utformat så att
            det förhindrar skattefusk och skatteplanering. Skatterna har också
            en roll i omställningen till det gröna folkhemmet samt för folkhälsan.
            Skattesystemet måste slutligen vara förenligt med krav från EG-rätten
            samtidigt som Sverige måste påverka EG-rätten i de delar vi anser
            den svenska lagstiftningen vara bättre för miljön, löntagare,
            konsumenter och medborgare. Skattesystemet bör således präglas
            av följande principer:
          </p>
          <list xml:id="i-GADcHHscCS78jb58emmUW7" style="ul">
            <item xml:id="i-JYzNJggrfMe754wxUQiJZP">
              Skatt efter bärkraft.
            </item>
            <item xml:id="i-Km3EwaW26CDotLhKcbpDdW">
              Främja arbete och tillväxt.
            </item>
            <item xml:id="i-9v4dqc4aLD9GhL7ARwM56b">
              Likformighet.
            </item>
            <item xml:id="i-7UVBJcsVdnNMirbjVxdRWy">
              Breda skattebaser och låga skattesatser.
            </item>
            <item xml:id="i-M8SNRb5j81wSQzgwFgt2DX">
              Stabila skattebaser.
            </item>
            <item xml:id="i-Wdrpd2mXCh2xJ7q2MUtVpM">
              Överskådlighet och enkelhet.
            </item>
            <item xml:id="i-6p4aFBeDWmN6F1LCUhnEoN">
              Främja god miljö och långsiktig hållbarhet.
            </item>
            <item xml:id="i-ToPqvEYSYUaA19ZCVBXeu4">
              Minimera möjligheter till skattefusk, skatteplanering och skatteundandragande.
            </item>
          </list>
          <p xml:id="i-RWVzSCNN5kxKRjgibvXKzF">
            Vi socialdemokrater försvarar den gemensamma välfärden som finansieras
            solidariskt och kommer alla till del samt avvisar den nuvarande
            regeringens orättvisa skattesänkningspolitik som kommer att underminera
            välfärdens finansieringsmöjligheter.
          </p>
        </div>
        <div xml:id="i-XJKVqaKKafToHwiFbbiGCw" type="TOC">
          <head xml:id="i-YDr7unz6QoeVY9RvaU5uF9">
            Innehållsförteckning
          </head>
          <list xml:id="i-ErF8mmvto1yWcH6Nim2c5h">
            <item xml:id="i-NQ6MUyoXsjXhKgL14XQGXW">
              Sammanfattning 1
            </item>
            <item xml:id="i-6csLtEHg4vzb9Y7xEwXr6u">
              Förslag till riksdagsbeslut 3
            </item>
            <item xml:id="i-QLdoeeiyfykwd3EmeG6zHz">
              Ett skattesystem för framtidens välfärd 3
            </item>
            <item xml:id="i-CnTboKKc47xYVHZTLzrCMM">
              Den borgerliga regeringens skattepolitik 5
            </item>
            <item xml:id="i-LRh9j9MHvUppbhK72fkE1H">
              Välfärd med hållbar utveckling 6
            </item>
            <item xml:id="i-AmntEvPdUYgtVkdBeLJVHm">
              Rättvisa och jämlikhet 7
            </item>
            <item xml:id="i-FsPXqhSRKN7fqVNQZfitVq">
              Grönare beskattning för klimatet 8
            </item>
            <item xml:id="i-KywzYTLdVLuA1MgExWB2T8">
              Likformig beskattning för tillväxt, effektivitet och regional
              balans 8
            </item>
            <item xml:id="i-TtP5cWdij1WijgcRvAUSr8">
              Produktivitet en fråga om investering i humankapital 9
            </item>
            <item xml:id="i-8Si4rufMywKjvrPCPBQWWn">
              Sysselsättningen och arbetskraftsutbudet 9
            </item>
            <item xml:id="i-Xj9qVdP6cUXvNhRMxuia5u">
              Global konkurrenskraft och inhemsk konkurrensneutralitet 10
            </item>
            <item xml:id="i-KXsGzoS3uc9MT2DGgMcyMw">
              Underlätta entreprenörskap 10
            </item>
            <item xml:id="i-HWXV3ryoBApZdW81aT1qZB">
              Pensionärerna 10
            </item>
            <item xml:id="i-AoMm3Jy13D3pUhhmnTVzTz">
              Hela landet ska leva 11
            </item>
            <item xml:id="i-614ENxQRfC4v1Fxae2jSRd">
              Punktskatter för folkhälsa 11
            </item>
            <item xml:id="i-22Jdx4J5abb8QqpizFbDNc">
              Motverka skattefusk, skatteplanering och skatteflykt 12
            </item>
          </list>
        </div>
        <div xml:id="i-WkMizRKwgcbeyfFrWjc9gm" type="motProposal" subtype="förslag">
          <head xml:id="i-QmBcWJm7wWHFYnFwRxiF7F">
            Förslag till riksdagsbeslut
          </head>
          <list xml:id="i-8rsot1e7piGaSZTtzsVQxH" style="ol">
            <item xml:id="i-LcprWirR9rKDneKo4rcady">
              Riksdagen tillkännager för regeringen som sin mening vad som
              anförs i motionen om utmaningar och utvecklingsdrag som kommer
              att ha konsekvenser för framtidens välfärd.
            </item>
            <item xml:id="i-BzcC7SLxbqUYdjL1QhBwcm">
              Riksdagen tillkännager för regeringen som sin mening vad som
              anförs i motionen om rättvisa och jämlikhet ur ett skatteperspektiv.
            </item>
            <item xml:id="i-CQ7vudSbWvpcpJiuWEzxWM">
              Riksdagen tillkännager för regeringen som sin mening vad som
              anförs i motionen om en grönare beskattning för klimatet.
            </item>
            <item xml:id="i-SvEmY4Fe7NMAzF3o8wie5Y">
              Riksdagen tillkännager för regeringen som sin mening vad som
              anförs i motionen om likformig beskattning för tillväxt, effektivitet
              och regional balans.
            </item>
            <item xml:id="i-6SvVP53DqrJKeVkwNkae2q">
              Riksdagen tillkännager för regeringen som sin mening vad som
              anförs i motionen om punktskatter för folkhälsa.
            </item>
            <item xml:id="i-5dCsSm7zZi46Db67aW3Cqm">
              Riksdagen tillkännager för regeringen som sin mening vad som
              anförs i motionen om åtgärder för att motverka skattefusk, skatteplanering
              och skatteflykt.
            </item>
          </list>
        </div>
        <div xml:id="i-GziNHRMzAFCHcCDK9tSC1g" type="motContent">
          <head xml:id="i-7Cx1xGYx1ckBUNN3RvQD5g" type="h1">
            Ett skattesystem för framtidens välfärd
          </head>
          <p xml:id="i-HeWkWNzzxm5sSHJcoRRb5W">
            I Socialdemokraternas samhälle finansieras välfärden solidariskt
            genom att skatt betalas efter bärkraft och välfärd fördelas efter
            behov. Den som har högre inkomster ska bidra med mer än den som
            har lägre inkomster, men alla ska ha rätt till samma välfärd oavsett
            inkomst.
          </p>
          <p xml:id="i-J1WhBXisHn3ZEogcNFEpiH">
            En hög sysselsättningsgrad är väsentlig för fördelningspolitiken.
            Att se till att minimera arbetslöshet är en av de viktigaste fördelningspolitiska
            insatserna som samhället kan göra. Fler i arbete skapar mer resurser
            att fördela, inte minst till dem som av ålder, funktionshinder
            eller sjukdom inte kan arbetar eller arbeta fullt ut.
          </p>
          <p xml:id="i-Bb8DjB4TJJsSjMMzm3r12d">
            Skattesystemet bidrar tillsammans med välfärden och socialförsäkringarna
            till att skapa en rättvis fördelning av samhällets resurser.
          </p>
          <p xml:id="i-T5bDGDsExkULnZsxjKcuYc">
            En väl utbyggd välfärdsstat är modernt, att skära ned och krympa
            den är omodernt. I globaliseringens tidevarv behövs trygghet i
            förändringen. Skattesystemet och välfärden är två sidor av samma
            mynt. Skattesystemets syfte är att finansiera den generella välfärden,
            och den generella välfärden kan inte existera utan en långsiktigt
            hållbar finansiering. Skattesystemet måste också upplevas som
            legitimt av medborgarna, och det gör det så länge den offentliga
            välfärden kommer alla till del och håller en god kvalitet. Välfärden
            är inte gratis utan finansieras av dem som arbetar, investerar,
            uppfinner och betalar skatt i Sverige.
          </p>
          <p xml:id="i-6QhnYhVSRNtwfVZC9ohbCn">
            Barn och ungdomar är morgondagens medborgare och arbetande skattebetalare.
          </p>
          <p xml:id="i-C6TtBNkUbY6AgnDL5N4Jsu">
            Välfärden har också byggts upp genom tidigare generationers arbetsinsatser.
            Välfärdsstaten har inte minst därför ett särskilt ansvar gentemot
            dessa två grupper och gentemot dem som på grund av funktionshinder
            eller sjukdom inte kan arbeta eller arbeta fullt ut.
          </p>
          <p xml:id="i-TpUSCLfxiQHbpopUFjNjKj">
            Skattereformen 1990/91 byggde på en blocköverskridande överenskommelse
            som gav stabila spelregler. Utgångspunkten var att skattesystemet
            skulle bygga på breda skattebaser och låga skattesatser samt på
            enkla och tydliga regler. Den borgerliga regeringens politik har
            gått i rakt motsatt riktning. Kortsiktighet har gått före långsiktighet.
            Särreglerna blir alltfler och krånglet ökar därmed. Gränsdragningsproblem
            byggs in i skatte- och avdragssystemen. Mot den bakgrunden ser
            vi i dag inga förutsättningar för en blocköverskridande skattereform
            under mandatperioden, och därmed finns inte heller några förutsättningar
            för en brett sammansatt parlamentarisk översyn av hela skattesystemet.
          </p>
          <p xml:id="i-YKXdmNQzcchfGaT9JpEcYh">
            Oavsett detta har en mängd förändringar skett både i samhället
            i stort och i skattepolitiken. Sverige har blivit medlem i Europeiska
            unionen. Ett antal undantag har gjorts från 1990/91 års skattereform.
            Därutöver står Sverige inför stora framtida utmaningar: klimatet,
            befolkningens ålderssammansättning och växande global konkurrens.
          </p>
          <p xml:id="i-Au2RcRgrKVy4FuoqiTobhL">
            Särskilt viktigt för oss socialdemokrater i sammanhanget är att
            främja långsiktigt hållbara vägar för att finansiera den gemensamma
            välfärden. I framtiden kommer allt färre att behöva försörja alltfler
            och behoven av vård och omsorg kommer att öka. Produktion av välfärd
            blir dyrare relativt produktion av varor på grund av att möjligheterna
            till effektiviseringar oftast är mindre inom produktionen av tjänster
            som mycket av välfärden bygger på.
          </p>
          <p xml:id="i-JodhW2D6P3sWyHit1uQXCr">
            I den fortgående globaliseringen ökar också konkurrensen om arbetstillfällen
            och investeringar. Behovet av stabila skattebaser som säkrar våra
            svenska skatteintäkter blir starkare. Ett flertal länder har genomfört
            skattereformer under de senaste 15 åren, vilket skärpt kraven
            på konkurrenskraften i de svenska skatte- och välfärdssystemen.
            Till detta kommer att befrielsen av Öst- och Centraleuropa och
            integrationen av dessa stater i EU har lett till ökad konkurrens
            från länder med ett allmänt lägre kostnadsläge. Även konkurrensen
            från utvecklingsländerna med Kina och Indien i tillväxtens spets
            har skärpts.
          </p>
          <p xml:id="i-ecE9ehU7gTd2pNyF6Me3G">
            Det har blivit lättare att flytta kapital mellan länder. Skatter
            är givetvis en faktor som påverkar vart flytten går.
          </p>
          <p xml:id="i-FB1xoWzDg8DBK4eFWdFucS">
            Den juridiska utvecklingen, och framför allt EG-rätten, har kraftigt
            påverkat hur svensk näringsverksamhet kan beskattas. Kraven på
            en gränslös inre marknad gör det svårare att bibehålla rörliga
            nationella skattebaser.
          </p>
          <p xml:id="i-Gq9oZvsTJFSV77h8Vak4tc">
            Det internationella och europeiska samarbetet på skatteområdet
            behöver utvärderas och utvecklas samtidigt som skattepolitiken
            och finansieringen av våra välfärdssystem ska förbli en nationell
            angelägenhet.
          </p>
          <p xml:id="i-JfuF8pYH2gwMnZv999Urhk">
            De ökade skatteinkomster som tillväxten ger behöver läggas på
            investeringar i infrastruktur, forskning och utbildning samt på
            kvalitet i olika välfärdstjänster.
          </p>
          <head xml:id="i-9B4Kj6XNpxLdAY5fdDtesA" type="h1">
            Den borgerliga regeringens skattepolitik
          </head>
          <p xml:id="i-PXgquN1VohsLCr8xFFQkhU">
            Den borgerliga regeringens skattepolitik har inneburit en utveckling
            i riktning mot förhållandena före skatteuppgörelsen 1990/91. Regeringens
            skattepolitik är både orättvis och omodern. Genom nya subventioner,
            nya undantag, nytt krångel och oförmåga att vårda stabila skattebaser
            hotas välfärdens finansiering. Olika skatteproblem löses helst
            av regeringen med att skatter sänks eller avvecklas. Den borgerliga
            regeringens samlade skatteförändringar har inneburit en omfattande
            och tydlig inkomstöverföring till högre inkomsttagare. Det är
            en skattepolitik som dessutom har haft en skev regional fördelning
            samt gynnat män framför kvinnor.
          </p>
          <p xml:id="i-E3DG7AjwGirTdsb6APcXJW">
            Den likformighetsprincip som var den bärande principen vid 1990/91
            års skattereform vägleder inte den borgerliga regeringen i dess
            utformning av skattereglerna. I stället går utvecklingen mot att
            utforma skatterna selektivt i betydligt större utsträckning än
            tidigare. Selektiva regelverk innebär omfattande avgränsningsproblem
            (dvs. vilka och vad som ska omfattas av en viss regel) och svåröverskådliga
            skatteregler. Detta medför i sin tur ökade kostnader för skatteadministrationen.
            Dessa kostnader har regeringen bortsett ifrån i sina anslag till
            Skatteverket.
          </p>
          <p xml:id="i-HgUx7ttZNaG49hPrZmXrkp">
            Den borgerliga regeringen satsade vid sitt tillträde hösten 2006
            på att snabbt genomföra skattesänkningar. Många av de stora förändringarna
            sjösattes med ett minimum av beredning. Det s.k. jobbskatteavdraget
            blev en viktig del av skattepolitiken 2007, men regeringen genomförde
            även stora ändringar i boendebeskattningen, slopade förmögenhetsskatten,
            slopade avdragsrätten för fack- och a-kasseavgifter samt införde
            en skattereduktion för hushållstjänster.
          </p>
          <p xml:id="i-VjBmk6yW8pmdK9n8awVuoL">
            Under 2008 fortsatte regeringen att genomföra olika förändringar
            på skatteområdet. Regeringen har alltså inte för avsikt att slå
            av på takten i fråga om skattesänkningar, även om förslagen inte
            omfattar lika stora kostnader för staten som föregående år. Bland
            några av de större förändringarna för 2008 kan nämnas en utökning
            av jobbskatteavdraget, en omfattande omläggning av fastighetsbeskattningen
            samt ett förslag till införande av skattelättnader för vissa delar
            av tjänstesektorn (ett förslag som dock övergavs då det stötte
            på patrull från EU-kommissionen).
          </p>
          <p xml:id="i-Vzk8gPybBXtcPLssfAdGGJ">
            Med ovan nämnda förändringar förstärks också bilden av att regeringen
            när det gäller skatteuttaget inte ställer sig bakom principer
            som enkelhet, rättvisa och likformighet. Som nämnts tidigare innebär
            jobbskatteavdraget att lika inkomster beskattas olika beroende
            på utbetalare. En förstärkning av detta innebär alltså en förstärkning
            av den effekten. Regelverket är dessutom mycket komplicerat, och
            det är svårt för den enskilde individen att skapa sig en överblick
            över de nya skattereglerna.
          </p>
          <p xml:id="i-KoPxRtSHt4AWAC6C5pQmX6">
            Skatterna har förändrats kraftigt sedan den borgerliga regeringens
            politik började verka från den 1 januari 2007. På två år har regeringen
            hunnit med att genomföra över 70 regelförändringar i skattesystemet,
            såväl stora som små.
          </p>
          <p xml:id="i-86nkCaAqpSHLstjZmEHBzy">
            I budgeten för 2009 föreslås nu ytterligare skattesänkningar
            för företagen (sänkt bolagsskatt och sänkta socialavgifter), sänkt
            skatt för löntagare (tredje steget i jobbskatteavdraget och höjd
            skiktgräns för statlig skatt) samt sänkt skatt för främst garantipensionärer
            (genom höjt grundavdrag). Netto har de nya Moderaterna i regeringen
            sänkt skatterna med 80 miljarder kronor jämfört med 2006 och närmar
            sig nu de 130 miljarder som de gamla Moderaterna under Bo Lundgren
            utlovade i valrörelsen 2002.
          </p>
          <p xml:id="i-GkKZX9khJufY2EUo1h73aC">
            Riksdagens utredningstjänst (RUT) har studerat konsekvenserna
            av den förda politiken. Resultatet är slående ur klass-, genus-
            och åldersperspektiv. Den rikaste tiondelen har fått allra mest
            mer än en fjärdedel av de samlade inkomstförstärkningarna. Den
            halva av befolkningen som är kvinnor har endast fått 42,5 procent
            av inkomstförstärkningarna. Pensionärerna, som utgör 24 procent
            av befolkningen, har endast fått 11 procent av inkomstförstärkningarna.
            Klyftorna växer och Sverige faller isär, även regionalt.
          </p>
          <head xml:id="i-RLJ52TnYsVn334pFZisiwC" type="h1">
            Välfärd med hållbar utveckling
          </head>
          <p xml:id="i-8vRF31sNnCyrDUWa4gRP52">
            Höga eller låga skatter är inga mål i sig själva. Skattekvoten
            måste betraktas utifrån våra gemensamma behov av välfärdstjänster
            och omsorgen om dem som på grund av ålder, funktionshinder eller
            sjukdom i ringa eller lägre utsträckning kan bidra till de gemensamma
            resurserna. Skattesystemets främsta uppgift är att säkerställa
            finansieringen av våra gemensamma utgifter. Ytterst bestäms nivåerna
            på skatteuttaget av våra investeringsbehov inför framtiden och
            av ambitionerna för vården, skolan och omsorgen samt våra gemensamma
            trygghetssystem.
          </p>
          <p xml:id="i-Y2A7QfFGsondecjJJXaPVS">
            Stora ofinansierade skattesänkningar kan inte accepteras. Inget
            land kan i längden ha högre utgifter än vad inkomsterna medger.
            En sådan politik flyttar bara skattebördan till framtida generationer.
          </p>
          <p xml:id="i-DtsE2U7kPfHR137zzrC3Bn">
            Vi står inför stora utmaningar i framtiden. Det kommer att bli
            en viktig uppgift att stärka den gemensamma välfärden i framtiden
            och att försvara den mot dem som vill montera ned den och ersätta
            den med privata alternativ. Vi vill peka på fyra utmaningar och
            utvecklingsdrag som kommer att ha konsekvenser för beskattningen
            och välfärden.
          </p>
          <p xml:id="i-L5gsqMzwhgjfCA4JCPuJak">
            För det första ökar antalet äldre samtidigt som antalet i arbetsför
            ålder minskar. Det betyder att allt färre kommer att behöva försörja
            allt fler. Dessutom kommer de alltfler äldre att medföra ökade
            behov av vård och omsorg.
          </p>
          <p xml:id="i-3ph2rFomVeeuuice4BYSTC">
            För det andra måste vi genom investeringar i infrastruktur, forskning,
            utbildning och annan kvalificering av arbetskraften försvara vår
            position i den globala konkurrensen.
          </p>
          <p xml:id="i-HoSuD2bFLjhWkaWRUPb4FC">
            För det tredje ställer vi allt högre krav och lever allt längre.
            Detta innebär också en förändrad inriktning av vår konsumtion.
            Vi kommer att lägga allt större delar av inkomstökningarna på
            olika former av tjänster. Vi kommer därför att kräva mer och bättre
            välfärd skola, vård och omsorg. Produktion av välfärd blir sannolikt
            successivt dyrare jämfört med produktion av varor. Detta beror
            på att möjligheterna till produktivitetsökningar och effektiviseringar
            oftast är större inom produktionen av varor, där man kan automatisera
            många processer, än inom produktionen av välfärd, där det ofta
            är avgörande med mänsklig kontakt som inte kan rationaliseras
            bort. Det sker dock en effektivisering även inom exempelvis sjukvården
            genom medicinska framsteg. Ny personal måste också kunna rekryteras
            till vård och omsorg. Även personalrekryteringen kommer sannolikt
            att kräva ökade resurser eftersom vi vill kunna erbjuda de anställda
            inom välfärden goda arbets- och lönevillkor.
          </p>
          <p xml:id="i-Viae6URtT94fJ9BznD1Kta">
            För det fjärde måste tillväxten kombineras med ett miljö- och
            klimatansvar. Vi behöver göra stora klimat- och miljöinvesteringar
            vilka kommer att konkurrera om resurser med privat konsumtion
            och gemensam välfärd. I första hand vill vi öka resurserna till
            välfärden genom att öka sysselsättningen och öka produktiviteten
            i offentlig sektor. Det gäller att prioritera bland angelägna
            önskemål för att klara välfärdsstaten och rättvisan samtidigt
            som vi måste ha en hållbar utveckling i fråga om miljö och klimat.
          </p>
          <head xml:id="i-SYy3xosUsBLigrM9ywZCUa" type="h1">
            Rättvisa och jämlikhet
          </head>
          <p xml:id="i-Zb19fRY2zhaPSjJ2hMdyc">
            Vi vill att skatt ska betalas efter bärkraft och välfärd fördelas
            efter behov. Den som har högre inkomster ska solidariskt bidra
            med mer än den som har lägre inkomster, men alla skall få del
            av välfärden oavsett inkomst. Detta skapar på en gång både omfördelning
            och trygghet.
          </p>
          <p xml:id="i-BdepT32X6qgdUmb9GDg8CE">
            Genom den gemensamma sektorns verksamhet och socialförsäkringarna
            sker den huvudsakliga omfördelningen i Sverige. Att bevara och
            utveckla den svenska välfärdsmodellen och legitimiteten för denna
            är därigenom den viktigaste insatsen för en rättvis fördelning,
            långt viktigare än enskilda nivåer i skatter och utgifter. Breda
            och stabila skattebaser skapar möjligheter till en långsiktigt
            mer uthållig och ambitiös fördelningspolitik.
          </p>
          <p xml:id="i-BZWqY7o6KahcS9kiFwE13Y">
            Omfördelningen mellan personer med olika inkomster sker i dagens
            skattesystem huvudsakligen genom den statliga inkomstskatten samt
            delar av arbetsgivaravgifterna.
          </p>
          <p xml:id="i-QXXw3xs647ZUyUzYcmDxof">
            En viktig aspekt av fördelningspolitiken är rättvisa mellan generationerna.
            Vi avvisar därför ofinansierade skattesänkningar som ger upphov
            till skulder som kommande generationer måste betala.
          </p>
          <p xml:id="i-Az6cJqybp5mRfjAC31FJxt">
            En stor del av omfördelningen sker för samma individ mellan olika
            tidpunkter i livet. Under vårt yrkesverksamma liv betalar vi skatt
            för att finansiera den välfärd som vi huvudsakligen konsumerar
            som unga och som gamla. Att skatter och välfärd på detta sätt
            fungerar som en sorts försäkring bidrar till ett brett stöd för
            välfärden.
          </p>
          <p xml:id="i-3znC1RsKvFpBKXdzzZ2c8Q">
            Från en socialdemokratisk utgångspunkt är jämlikhet i utfall
            en viktig förutsättning för rättvisa. Vanligen tolkar vi detta
            i termer av inkomst- och förmögenhetsfördelningen. Skillnader
            utifrån livsval och arbetsinsatser är oundvikliga men ska inte
            tillåtas bli hur stora som helst.
          </p>
          <p xml:id="i-DMrxVVjguHz2jzegcMt5PG">
            Jämlikhet i utfall är inte den enda beståndsdelen i vår syn på
            rättvisa. Jämlikhet i möjligheter är en annan viktig del. Nya
            möjligheter öppnas genom yrkesbyte, yrkeskarriär, studier eller
            annan kompetensutveckling. Dessa nya möjligheter måste finnas
            under hela vårt yrkesverksamma liv.
          </p>
          <p xml:id="i-3wciEaQmCP9KQa7gszCH6x">
            För jämlikhet i möjligheter spelar den gemensamma sektorn, inte
            minst tillgången till barnomsorg och utbildning, en stor roll.
          </p>
          <head xml:id="i-Af4Te1wcSxfiba9BPraZs1" type="h1">
            Grönare beskattning för klimatet
          </head>
          <p xml:id="i-MBuC2ssAsWyL5urQoqjXYi">
            Det globala klimathotet är vår tids stora ödesfråga som också
            är förenat med ett antal andra miljöhot som döende hav och stigande
            havsnivåer eller torka och växande öknar. De sätt på vilka vi
            bedriver tillverkning, jord- och skogsbruk påverkar givetvis liksom
            våra val av transport- och energisystem.
          </p>
          <p xml:id="i-Pc5dEWUdnucuWmtxKDdkmW">
            Skattesystemet kan användas för att styra investeringar, produktion
            och konsumtion i en mer miljövänlig riktning.
          </p>
          <p xml:id="i-2oQk5jN8hGjPV4J3sYbMpq">
            Olika instrument kan användas för miljöstyrning och har varierande
            effektivitet i skilda fall. En förutsättningslös prövning måste
            ske från fall till fall. Ibland är det effektivast med bidrag
            för bestämda åtgärder, i andra fall är det effektivast med åtgärder
            på skatteområdet. Det kan handla om reducerade skatter för miljövänlig
            verksamhet eller höjda skatter för miljöskadlig verksamhet. De
            skatter som ligger närmast till hands att använda för miljöstyrningen
            är punktskatterna. Alla styrmedel bör dock användas så att den
            samlade effekten blir den avsedda.
          </p>
          <p xml:id="i-NhziTSkLJQZgwBAyeCCCJE">
            Höga skatter på energi, drivmedel och transporter påverkar företagande
            och konkurrens. Ibland kan höga miljöskatter bli kontraproduktiva
            ur miljöhänseende om de leder till att produktion förläggs till
            länder där mindre miljövänlig produktion tillåts. Det är viktigt
            att utveckla det internationella skattesamarbetet och beakta konsekvenserna
            av punktskatter och tullsatser.
          </p>
          <p xml:id="i-4sERD6fNutWYGaPQwxt5nc">
            Vår utgångspunkt för de skatteförändringar på miljöområdet som
            måste genomföras för att uppnå det svenska klimatmålet till 2020
            är att vi vill göra det mer lönsamt att göra rätt klimat- och
            miljöval. Med ökad rörlighet av varor och människor följer mer
            av transporter, vilka innebär bränsleförbrukning och utsläpp.
            Det behövs också stora investeringar i främst spårbunden trafik
            men också i vägar. Vi måste särskilt beakta glesbygdens villkor
            med färre människor och längre transportsträckor. Reseavdraget
            måste ses över.
          </p>
          <p xml:id="i-2K7Ny8n8iu8Bnc1W1TmWcd">
            Vi socialdemokrater föreslår en miljöskatt från och med 2010
            på fluorerande gaser som används i stora kyl- och frysanläggningar
            och luftkonditioneringsanläggningars köldmedium. Införandet av
            en kilometerskatt bör övervägas.
          </p>
          <head xml:id="i-Y7jnfCV1162NmY8kSeqwjr" type="h1">
            Likformig beskattning för tillväxt, effektivitet och regional
            balans
          </head>
          <p xml:id="i-GWiFVPL9SSJvKxbewoAEpe">
            En framtida reformering av skattesystemet måste sträva efter
            likformighet. Det ska inte spela någon roll ifall inkomsten kommer
            från näringsverksamhet, arbetslön, ersättning från socialförsäkringssystemet
            eller i form av löneförmåner. Det finns även andra makroekonomiska
            skäl för en likformig beskattning. Olikformighet bidrar till snedvridningar
            i ekonomin när skilda villkor ska gälla för olika branscher eller
            inom samma bransch.
          </p>
          <p xml:id="i-WS779q7fxUFAuAtTLpf4oa">
            För att kunna finansiera en stor och personalintensiv gemensam
            sektor är det viktigt att skatterna tas ut på ett rationellt sätt.
            Skatterna ska i så liten utsträckning som möjligt snedvrida investeringar,
            produktion och konsumtion.
          </p>
          <p xml:id="i-WXBfzC2gKTpATWhTuZcsVR">
            Det råder inget tydligt samband mellan tillväxt och skattekvot.
            Hur skatteintäkterna används är helt avgörande. Välfärdens och
            skatternas utformning måste tillsammans gynna både tillväxten
            och en långsiktigt hållbar utveckling. Skatterna påverkar utbudet
            av alla produktionsfaktorer arbete, kapital och humankapital samt
            hur vi brukar naturresurserna, ändliga såväl som förnybara.
          </p>
          <head xml:id="i-FSZpSzSaHTZtJsuE9aRKA7" type="h2">
            Produktivitet en fråga om investering i humankapital
          </head>
          <p xml:id="i-5ZtgtPdYfDNYu6cJmk8RH3">
            Samhällets resurser bestäms av hur många timmar vi arbetar och
            hur mycket värde vi skapar per timma, dvs. produktiviteten. På
            lång sikt växer ekonomin för att produktiviteten ökar. Produktiviteten
            bestäms av hur mycket fysiskt kapital, dvs. maskiner m.m., och
            humankapital, dvs. utbildning, forskning m.m., som vi har att
            arbeta med. En större mängd fysiskt kapital och humankapital höjer
            produktiviteten i vårt arbete. Detta leder i sin tur till ökade
            reallöner. Såväl antalet arbetade timmar som investeringarna i
            fysiskt kapital och humankapital påverkas av skattessystemet.
          </p>
          <head xml:id="i-6iyhwrVQyeHWNHV2XgcJKX" type="h2">
            Sysselsättningen och arbetskraftsutbudet
          </head>
          <p xml:id="i-UmdUZ2sMqFZFj6bz6pjfz">
            För att trygga finansieringen av välfärden är det viktigt att
            öka sysselsättningen. För den långsiktiga arbetskraftsefterfrågan
            är skatter som påverkar företagens investerings- och etableringsbeslut
            betydelsefulla. För arbetskraftsutbudet och mängden arbetade timmar
            har kombinationen av skatter, avgifter och socialförsäkringarnas
            utformning betydelse. Skatter finansierar exempelvis barnomsorg,
            som har positiva effekter på arbetskraftsutbudet. Utformningen
            av socialförsäkringarna ger också drivkrafter till ett högt arbetskraftsutbud
            eftersom de ger ersättning efter arbetsinkomst arbetslinjen. Vidare
            bidrar socialförsäkringarna till att öka tryggheten, vilket i
            sig är en viktig drivkraft för tillväxt och sysselsättning i tider
            av ständig strukturomvandling. Dessutom hjälper en god sjukvård
            och rehabilitering människor att komma tillbaka till arbete efter
            sjukdom eller skada.
          </p>
          <head xml:id="i-Bd5EP3aMAdkzTRAVAjYzdk" type="h2">
            Global konkurrenskraft och inhemsk konkurrensneutralitet
          </head>
          <p xml:id="i-BWpLk15EHY8QHM7wuuVWhA">
            En ytterligare aspekt att ta hänsyn till inför en kommande skatteöversyn
            är skatternas globala konkurrenskraft. Vi vill inte medverka till
            en kapplöpning mot botten, där länder konkurrerar med varandra
            genom att successivt sänka skatter. Men vi måste ta hänsyn till
            att vissa skattebaser framförallt kapital är rörligare än andra
            och att vi vill att Sverige ska vara ett attraktivt land att investera
            i. Därför är det rimligt att bolagsskatten hålls på samma nivå
            som genomsnittet i EU . Vi vill också ta hänsyn så att skatterna
            i så låg utsträckning som möjligt snedvrider konkurrensen mellan
            utländska och inhemska företag och arbetstagare.
          </p>
          <head xml:id="i-Hn2GRUH2TpnyWpMU9QSipH" type="h2">
            Underlätta entreprenörskap
          </head>
          <p xml:id="i-U3Wtg2GSoXW92PxdiJAvUt">
            Skattesystemet måste medverka till ett gott klimat för företag
            och företagande. Det är viktigt att regler och rutiner utformas
            så att företagens administrativa kostnader för att följa reglerna
            är så små som möjligt. Enkla regler främjar start och tillväxt
            av företag. Små företag kan behöva olika former av stöd vid starten
            och i den inledande tillväxtfasen. Det är viktigt att neutralitet
            i beskattningen upprätthålls mellan olika företagsformer. Val
            av företagsform ska inte bestämmas av skatteregler utan av vad
            som är mest praktiskt. Företagande och investeringar gynnas av
            förutsägbara regler. Därför är det önskvärt med stabila skatteregler.
          </p>
          <p xml:id="i-Y3xA3Fwd4dWLwLDENFFyfD">
            Skatterna bör i så liten utsträckning som möjligt innebära att
            en viss produktion, företagsform eller anställningsform blir mer
            lönsam än någon annan. Det ska inte vara skattemässigt gynnat
            att arbeta som egen företagare i stället för som anställd. Vi
            har inget emot att fler får F-skattsedel men det är fel om lagstiftningen
            ändras så att skiljelinjen mellan företagare och arbetstagare
            blir diffus. Anställda ska inte kunna tvingas eller förmås till
            att bli företagare för att kringgå arbetsrättslagstiftningen.
            Det behövs också en vandelsprövning av dem som ansöker om F-skattsedel
            och av personer som redan innehar en sådan. Ingen tjänar på att
            personer som sysslar eller sysslat med ekonomiska oegentligheter
            har F-skatt.
          </p>
          <head xml:id="i-2G14HfufFqkrLHMxybbQJr" type="h2">
            Pensionärerna
          </head>
          <p xml:id="i-HB7EUJKZuTf9U8gWstLtAa">
            Regeringen och den borgerliga riksdagsmajoriteten har också beslutat
            att lika inkomster ska beskattas olika beroende på förvärvskällan
            och beroende på inkomsttagarens ålder. Som tidigare har nämnts
            har pensionärerna, som utgör 24 procent av befolkningen, endast
            fått 11 procent av inkomstförstärkningarna. När olika hushållstyper
            jämförs tävlar också ensamstående kvinnor som är pensionärer med
            ensamstående kvinnor med barn om att ha lägst ekonomisk standard
            (se budgetens fördelningspolitiska redogörelse). Pensionärer betalar
            i dag mer skatt än personer som arbetar, vid lika höga inkomster.
            Att skatten höjs vid pensionen är ytterst motsägelsefullt då individens
            inkomster samtidigt minskar genom själva pensioneringen. I den
            socialdemokratiska budgetmotionen för 2009 föreslås ett steg för
            minskad klyfta mellan beskattning av pension och lön genom att
            alla pensionärer ges minst 2 700 kronor om året i sänkt skatt.
          </p>
          <head xml:id="i-MLEkGWb3wGHoDJ8QrJeWRc" type="h2">
            Hela landet ska leva
          </head>
          <p xml:id="i-F9QczYSc5ao7pfgBExt5G">
            Sverige präglas av olikheter. Storstadsregionerna har bostadsbrist,
            brist på barnomsorg och trafikproblem samtidigt som glesbygdsområdena
            har problem med en minskande och åldrande befolkning. När andelen
            av befolkningen som förvärvsarbetar minskar blir det allt viktigare
            att matchningen på arbetsmarknaden fungerar så att arbetssökande
            och arbetsgivare så snabbt som möjlig kan få en anställning till
            stånd. Ett bra vägnät, god kollektivtrafik och bra digitala kommunikationer
            liksom andra förutsättningar för arbetspendling behövs också.
          </p>
          <p xml:id="i-2bXvi3JZZwEVnQ17BMWiAy">
            Det finns flera skatteregler som kan påverka rörligheten på arbetsmarknaden.
            För att hela Sverige ska kunna utvecklas efter sina egna förutsättningar
            är det därför viktigt att skattesystemet inte motverkar geografisk
            rörlighet. Den borgerliga bostadspolitiken som dränerar landet
            på hyresrätter och den nya, borgerliga fastighetsskatten har sådana
            inslag.
          </p>
          <head xml:id="i-FDRSpG68ByFJit3edCdx7s" type="h1">
            Punktskatter för folkhälsa
          </head>
          <p xml:id="i-UNkwJRt98NVt8oSwek9jAn">
            Punktskatter tas ut på särskilt utvalda varor och tjänster. Inom
            folkhälsoområdet anser vi att det är motiverat med punktskatter
            för att begränsa de av våra beteenden som riskerar att skada oss
            själva och våra närmaste. Detta har varit motivet för skatter
            på alkohol och tobak samt i viss mån spel. Folkhälsoskäl, och
            i alkoholens fall även brottsbekämpning, talar för ett vidmakthållande
            av svenska alkohol- och tobaksskatter samt för att vi genom EU
            måste åstadkomma höjda minimiskatter på dessa produkter.
          </p>
          <p xml:id="i-GUMnnMmYD9R7c4ae9Ckn5y">
            Den borgerliga regeringen höjde alkohol- och tobaksskatterna
            från den 1 januari 2008. Vi socialdemokrater har gett vårt stöd
            till dessa höjningar. Skattehöjningarna är väl motiverade ur ett
            folkhälsoperspektiv menade vi, medan regeringen enbart angav budgetmässiga
            skäl. Europas kvinnor och barn är de som främst betalar priset
            för en släpphänt alkoholpolitik. Privatimporten av alkohol måste
            kontrolleras skattemässigt bristande tillsyn och skattebetalning
            riskerar att öka alkoholinflödet i landet den vägen.
          </p>
          <head xml:id="i-TWCDpgAjyKqCAfuvxdXZS3" type="h1">
            Motverka skattefusk, skatteplanering och skatteflykt
          </head>
          <p xml:id="i-MYAXcGcmoen6yoob84bgcH">
            En välfärd som i hög grad finansieras med hjälp av skatter bygger
            på att medborgare och företag uppfyller sina skyldigheter och
            redovisar och betalar skatt på ett korrekt sätt. Skattefusk skapar
            orättvisa, snedvrider konkurrensen och leder till att skattesystemets
            och välfärdsstatens legitimitet försvagas. Att vissa undviker
            att betala in skatt innebär att skattebördan ökar för andra. Om
            medborgarna misstänker att inte alla solidariskt bidrar till finansieringen
            av den offentliga sektorn urholkas tilltron till välfärdsstaten
            och skattesystemet.
          </p>
          <p xml:id="i-2JC7U2DrNxFfbGNWQnBSye">
            För att skattemoralen ska vara hög krävs att skattebetalarna
            litar på att alla bidrar solidariskt och att de upplever att de
            verksamheter som finansieras med skatter bedrivs på ett rationellt
            och effektivt sätt. Det måste också finnas en beredskap att justera
            skattereglerna om det uppkommer höga marginaleffekter eller andra
            oönskade effekter.
          </p>
          <p xml:id="i-UhHrC9rN3Cj6Wq9oiW3jwM">
            Skattesystemet måste vara enkelt att förstå, och det måste vara
            enkelt att redovisa och betala skatt på ett korrekt sätt. Möjligheterna
            till skatteplanering bör vara små. Skatterna bör därför vara så
            likformiga som möjligt med få undantag och särregler.
          </p>
          <p xml:id="i-2PWu2uX3oCfH3NifgiWuEm">
            Reglerna bör också medverka till att det är attraktivt att redovisa
            och betala skatt på ett korrekt sätt, till exempel genom sambandet
            mellan taxerad inkomst och ersättning i socialförsäkringarna.
            Det är också viktigt att skattemyndigheter, tull och rättsväsende
            har resurser och möjligheter att kontrollera att reglerna följs.
            Detta kan löna sig direkt genom att leda till minskat skattebortfall.
          </p>
          <p xml:id="i-UNAHYzddhBxv4bfLN9rimc">
            Den globala skatteflykten, företags och rika enskildas flykt
            undan beskattning till olika skatteparadis, ofta öar med bakgrund
            i det brittiska kolonialväldet, är ett internationellt problem.
            Olika brevlådeföretag eller finansiella offshore-företag (OFC)
            organiserar en skatteflykt som dränerar stater med en utbyggd
            välfärd på skatteinkomster från företag och rika personer. Det
            är pengar som inte heller kommer fattiga invånare i skatteparadisen
            till del. Det finns beräkningar på att ofattbara 11 300 miljarder
            dollar är placerade i skatteparadisen.
          </p>
          <p xml:id="i-3NNdbPr6dHbmH3n55xGhkv">
            Även stater i Europa som deltar i att gömma undan pengar från
            beskattning bör sättas under press. Skatteparadisen i Europa och
            världen bidrar också till att olika brottsorganisationer lätt
            kan gömma pengar och därmed finansiera sitt våldsutövande och
            annan kriminell verksamhet. Inom EU och OECD måste kraftfulla
            initiativ tas för att denna skatteflykt ska upphöra. Nordiska
            rådet bedriver ett intressant projekt för att få till stånd skatteavtal
            med flera skatteparadis.
          </p>
          <p xml:id="i-6jWSczfdpu1gieKfrskkzQ">
            Skatteverket har uppskattat att givet de skatter vi har i Sverige
            betalas det varje år in ungefär 133 miljarder kronor för lite.
            Ekobrottsmyndigheten och Skatteverket har konstaterat att kopplingen
            mellan den organiserade brottsligheten och allvarlig ekonomisk
            brottslighet växer. Den svarta sektorn har tydliga inslag av organiserad
            brottslighet. Flera kriminella sammanslutningar ägnar sig åt att
            förmedla och sälja svart arbetskraft bland annat inom bygg-, städ-,
            transport- och tvätteribranscherna.
          </p>
          <p xml:id="i-PTmJt9eGAP83uCVfXLce41">
            Regeringens direktiv till utredningar såsom de om F-skatt och
            avskaffad revisionsplikt har genererat utredningsförslag som om
            de genomförs fullt ut riskerar att öppna dörrarna för både osund
            konkurrens och mer av ekonomisk brottslighet. En rad myndigheter
            har varnat för detta, och Skatteverket menar att stora resurser
            i så fall behövs för att hitta nya kontrollformer. Vi menar att
            regeringen är passiv i frågor om skattefusk och allvarlig ekonomisk
            brottslighet. Ett flertal åtgärder behöver genomföras för att
            komma till rätta med skattebortfallet:
          </p>
          <p xml:id="i-CPBJdNDgYPyUHurKikFM4Y">
            1. Regeringen föreslår nu sent omsider att Skatteverket ska tillföras
            60 miljoner kronor för att bl.a. bekämpa internationellt skattefusk.
            Detta är otillräckligt. Vi föreslår att Skatteverket i stället
            ska tillföras 120 miljoner kronor. Resurserna bör användas för
            att öka arbetet mot den organiserade brottsligheten och det internationella
            skatteundandragandet.
          </p>
          <p xml:id="i-P9RqeTLrdRzSreDnV8wt5w">
            2. Även andra myndigheter har en viktig roll i arbetet mot skattefusk
            och allvarlig ekonomisk brottslighet. I denna motion föreslås
            att Finanspolisen (Fipo) ska tillföras ytterligare resurser. Vi
            föreslår även att Finansinspektionen (FI) tillförs ytterligare
            resurser som bör användas för att säkerställa att Finansinspektionen
            under de kommande åren kan genomföra sitt grundläggande uppdrag
            som omfattar tillsyn, reglering och tillståndsgivning inom den
            finansiella sektorn. Det är ett uppdrag som är särskilt angeläget
            mot bakgrund av den pågående finanskrisen. I detta uppdrag ligger
            också att Finansinspektionen samordnar penningtvättsbekämpningen
            och följer genomförandet av EU:s tredje penningtvättsdirektiv.
          </p>
          <p xml:id="i-XY7367TwwGMtoawJcZ1VsU">
            3. Gör ekobrott och skattefusk till en viktig punkt på agendan
            under Sveriges år som ordförande i EU. Hantera gemensamma problem
            som skatteparadis, uppgiftsutlämning från enskilda stater och
            andra internationella skattefrågor. I dag beräknas 11 300 miljarder
            dollar vara placerade i skatteparadis.
          </p>
          <p xml:id="i-7uEQDtLwETghBVBP6xdVd5">
            4. Ta initiativ för att samtliga stater inom EU ska omfattas
            av sparandedirektivets informationsplikt samt att direktivet även
            ska gälla för juridiska personer. Sparandedirektivet innebär att
            privatpersoners ränteinkomster ska beskattas i de länder där personen
            är bosatt och inte där pengarna är placerade. I dag omfattas dock
            inte alla länder i EU av informationsutbytet och inte heller alla
            juridiska personer.
          </p>
          <p xml:id="i-B8Dk23BxyeppAsBQAQmqSN">
            5. Se till att kassaregister omcertifieras vid ägarbyte för att
            på så sätt klargöra ansvarsförhållanden vid eventuella felaktigheter.
            Detta ska ske för att skydda köparen vid ägarbytet och öka tillförlitligheten
            i kontrollen. Även kortläsare ska integreras i kassaregistren.
          </p>
          <p xml:id="i-MK3Uz6f97NGxnV692vkJjg">
            6. Alla relevanta branscher och företag bör omfattas av kravet
            på personalliggare och dessutom bli tillgängliga för oannonserade
            besök från Skatteverket efter mönster från vad som i dag gäller
            inom frisörs- och restaurangbranscherna. Vi vill i första hand
            gå vidare med bygg, taxi och tvätteribranscherna.
          </p>
          <p xml:id="i-4U53yDZMmS7m5c8quf2RLW">
            7. Låt arbetsgivare varje månad redovisa den skatt de betalar
            in för sina anställda per individ i stället för i en klumpsumma.
            Det skulle underlätta för Skatteverket att upptäcka om arbetsgivaren
            betalar in för lite i skatt.
          </p>
          <p xml:id="i-LYfHFzfrXXc8D8XJmKjRgc">
            8. Vi vill pröva möjligheten att låta huvudentreprenören göras
            ytterst ansvarig för underentreprenörernas skatte- och arbetsgivaravgiftsinbetalning
            dvs. blir betalningsskyldig om skatt och arbetsgivaravgifter ej
            erlagts av dessa.
          </p>
        </div>
        <div xml:id="i-XF2z3iKdUYS4RTMMUpmCSd" type="motSignatures">
          <list xml:id="i-NvWhttTvHUvbPNYxBuSw9t">
            <item xml:id="i-FZEh4DDuoNvXKBRnEEn7EY" who="i-H5HJUuQkcmeBKzDKgSJFMx">
              Lars Johansson (s)
            </item>
            <item xml:id="i-DVA5YNScwof8pDsKtTiQNe" who="i-RV58z4JKLyvuKAyG2XobP8">
              Laila Bjurling (s)
            </item>
            <item xml:id="i-9893izgbi198o7B1i1pyqK" who="i-YMP8nuJqySuXaujevkGpSV">
              Raimo Pärssinen (s)
            </item>
            <item xml:id="i-CRQAwq7CkSTM5dR3Pu6RuK" who="i-9xcMYrrML4AzXQ6jGcD6e2">
              Christin Hagberg (s)
            </item>
            <item xml:id="i-PoxFSzkXi5WFkzVGyEVYcs" who="i-Q8hYBES3N7Q4fZnAATRjsd">
              Fredrik Olovsson (s)
            </item>
            <item xml:id="i-JdoSoWyxVtZfAYXeQHt2V2" who="i-DKVEwjAedaaDyvZjYRUhUM">
              Britta Rådström (s)
            </item>
            <item xml:id="i-76Y9cvvVmtz3AtgBhMdW54" who="i-V3GjREvdYiesCjNn7quoGc">
              Hans Olsson (s)
            </item>
            <item xml:id="i-KdHrXMm24DhCRr3fuFXDpH" who="i-HXbqFEyQ3cDBEvGisHaWzR">
              Birgitta Eriksson (s)
            </item>
          </list>
        </div>
      </div>
    </body>
  </text>
</TEI>
