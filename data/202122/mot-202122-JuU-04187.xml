<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-04187">
  <teiHeader>
    <fileDesc>
      <titleStmt>
        <title>Brottsoffer</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4187 av Andreas Carlson m.fl. (KD)</title>
          <idno type="rdwebb">H9024187</idno>
          <rs type="number">4187</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9024187/text</ref>
          <ref type="dokument_url_html">http://data.riksdagen.se/dokument/H9024187</ref>
          <ref type="dokumentstatus_url_xml">http://data.riksdagen.se/dokumentstatus/H9024187</ref>
          <ref type="docx">http://data.riksdagen.se/fil/71E6F16A-6A12-4DB2-B553-675FA5270F8A</ref>
          <ref type="pdf">http://data.riksdagen.se/fil/D69D7AF7-E458-4A3B-9922-2CE9A0914CB5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-MUnNmM6jJm3oPBRgRo9hix" type="signed"/>
        <correspContext corresp="i-MUnNmM6jJm3oPBRgRo9hix">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-SgLSQ3phK7HUZecEbLumwe"/>
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-JLXuQC8Bjt8suyRFj6kC3h"/>
        </correspContext>
        <correspAction xml:id="i-TYsrfzEHZjvXpzJmrkB4bc" type="submitted">
          <date when="2021-10-05"/>
          <time when="18:09:13"/>
        </correspAction>
        <correspAction xml:id="i-Q1tVSzggMXFCGB6sENMTd5" type="reviewed">
          <date when="2021-10-06"/>
          <time when="11:36:52"/>
        </correspAction>
        <correspAction xml:id="i-2CXYQArR9jsqJ6vBamTbQu" type="referred">
          <date when="2021-10-14"/>
        </correspAction>
        <correspAction xml:id="i-S8nCTqU6mtkePDqfBoUkcF" type="assigned">
          <date when="2022-05-31"/>
          <time when="14:06:55"/>
        </correspAction>
        <correspContext corresp="i-S8nCTqU6mtkePDqfBoUkcF">
          <ref type="assignedTo">Justitieutskottet</ref>
        </correspContext>
        <correspAction xml:id="i-MocRjNofbwvGJHufPaDc7D" type="behandlas_i"/>
        <correspContext corresp="i-MocRjNofbwvGJHufPaDc7D">
          <ref type="uppgift">2021/22:JuU24</ref>
          <ref type="ref_dok_id">H901JuU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU24</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UR6iPiZ3C5QTWSSu2JCQMh" type="behandlas_i"/>
        <correspContext corresp="i-UR6iPiZ3C5QTWSSu2JCQMh">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-271jLyxFh5JmSMJiphwKy1" type="behandlas_i"/>
        <correspContext corresp="i-271jLyxFh5JmSMJiphwKy1">
          <ref type="uppgift">2021/22:SoU19</ref>
          <ref type="ref_dok_id">H901SoU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU19</ref>
          <ref type="ref_dok_titel">Socialtjänstens arbete m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TEssAncTTUBdLVK7VL95Sd" type="behandlas_i"/>
        <correspContext corresp="i-TEssAncTTUBdLVK7VL95Sd">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-58TXJWL3LozSx7PAWgjiy1" type="behandlas_i"/>
        <correspContext corresp="i-58TXJWL3LozSx7PAWgjiy1">
          <ref type="uppgift">2021/22:JuU26</ref>
          <ref type="ref_dok_id">H901JuU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU26</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8KTByBGSwWnATtRz1dKYre" type="behandlas_i"/>
        <correspContext corresp="i-8KTByBGSwWnATtRz1dKYre">
          <ref type="uppgift">2021/22:CU20</ref>
          <ref type="ref_dok_id">H901CU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU20</ref>
          <ref type="ref_dok_titel">Stärkt rätt till skadestånd för brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9CmpaYtyYNagbnD1SkFa32" type="motHeader">
        <div xml:id="i-LZc2wYHsWnJg18PZY7ZdcZ" type="motTitle">
          Motion till riksdagen 2021/22:4187 av Andreas Carlson m.fl. (KD)
          Brottsoffer
        </div>
      </div>
      <div xml:id="i-Y6aoDbBkEF1EugC1oiSW1p" type="motBody">
        <div xml:id="i-ERSwfQzdGxRpiX3chBVuJA" type="motProposal" subtype="förslag">
          <head xml:id="i-H4TsuVcQ7AmEQwKWJ6ELRq">
            Förslag till riksdagsbeslut
          </head>
          <list xml:id="i-Re8fnTUtM4joA7xyaZmWou" style="ol">
            <item xml:id="i-RtWSpr7MaYBtooa1kok5Mv">
              Riksdagen ställer sig bakom det som anförs i motionen om att
              se över det offentliga stödet till brottsofferjourer och tillkännager
              detta för regeringen.
            </item>
            <item xml:id="i-5tAobFN2YRN95ZnrHTTb94">
              Riksdagen ställer sig bakom det som anförs i motionen om att
              höja avgiften till Brottsofferfonden och tillkännager detta för
              regeringen.
            </item>
            <item xml:id="i-2jbcxADPusA5cEjSNvTYLw">
              Riksdagen ställer sig bakom det som anförs i motionen om att
              medling ska erbjudas oberoende av gärningsmannens ålder och tillkännager
              detta för regeringen.
            </item>
            <item xml:id="i-REPna1YsDj5XoZKPEF9Q7z">
              Riksdagen ställer sig bakom det som anförs i motionen om att
              tillsätta en nationell samordnare för medling och tillkännager
              detta för regeringen.
            </item>
            <item xml:id="i-3F1nVcEYvz9e8Yvx3pR2Ka">
              Riksdagen ställer sig bakom det som anförs i motionen om användandet
              av brottsskadeindex i polisens metodarbete för att klassificera
              utsatta områden och tillkännager detta för regeringen.
            </item>
            <item xml:id="i-BRTr2BdcovApLU6mNyTA8v">
              Riksdagen ställer sig bakom det som anförs i motionen om bättre
              uppföljning av de interna målen hos Polismyndigheten och tillkännager
              detta för regeringen.
            </item>
            <item xml:id="i-T84QfXQMmhAZxbVsynrd9o">
              Riksdagen ställer sig bakom det som anförs i motionen om tillgång
              till kamerabevakning och tillkännager detta för regeringen.
            </item>
            <item xml:id="i-CfQ1efk3Cm9S8h6v13toFY">
              Riksdagen ställer sig bakom det som anförs i motionen om polisens
              arbetssätt, kunskapslyft för de som kommer i kontakt med brottsoffer
              och information till brottsoffer och tillkännager detta för regeringen.
            </item>
            <item xml:id="i-KZqG94wJMfvYB3oWx5fqws">
              Riksdagen ställer sig bakom det som anförs i motionen om kommuners
              skyldighet att finansiera brottsofferstöd och tillkännager detta
              för regeringen.
            </item>
            <item xml:id="i-LL1mU3CPgTJLRrz5rX3Gst">
              Riksdagen ställer sig bakom det som anförs i motionen om en översyn
              av skadeståndsnivåerna och tillkännager detta för regeringen.
            </item>
            <item xml:id="i-MHkSwv5ep3WvaDqK8ySGmx">
              Riksdagen ställer sig bakom det som anförs i motionen om kvalitet
              i brottsofferstödet och tillkännager detta för regeringen.
            </item>
            <item xml:id="i-GYJnqr3u91KqwFBrrkMi8H">
              Riksdagen ställer sig bakom det som anförs i motionen om utredning,
              uppföljning och återkoppling till brottsoffer och tillkännager
              detta för regeringen.
            </item>
            <item xml:id="i-6cANLK5kkSEd8ezVY3b1wW">
              Riksdagen ställer sig bakom det som anförs i motionen om brott
              mot äldre och tillkännager detta för regeringen.
            </item>
            <item xml:id="i-RYr1ES8SYRJBdEUHmVEWG6">
              Riksdagen ställer sig bakom det som anförs i motionen om viktimologisk
              forskning och tillkännager detta för regeringen.
            </item>
            <item xml:id="i-2xvtmbK6JRnrfh95ai3C6N">
              Riksdagen ställer sig bakom det som anförs i motionen om möjligheten
              att överklaga nedlagda förundersökningar och tillkännager detta
              för regeringen.
            </item>
            <item xml:id="i-Ta9UUHBTtnmfQctkjjAbnY">
              Riksdagen ställer sig bakom det som anförs i motionen om att
              regeringen snarast ska tillsätta en utredning om automatisk utbetalning
              av skadestånd och tillkännager detta för regeringen.
            </item>
            <item xml:id="i-K6a3H96rjoX34AU6opFD6q">
              Riksdagen ställer sig bakom det som anförs i motionen om en s.k.
              civilkuragelag och tillkännager detta för regeringen.
            </item>
            <item xml:id="i-Q7Eoz8fGU823fNty3kxjed">
              Riksdagen ställer sig bakom det som anförs i motionen om stödcentrum
              för unga brottsoffer och tillkännager detta för regeringen.
            </item>
            <item xml:id="i-BQtKepk56bma6opyyQFq2F">
              Riksdagen ställer sig bakom det som anförs i motionen om att
              tillsätta en utredning för att möjliggöra för vittnen att i vissa
              fall avlägga sina vittnesmål anonymt i domstolsförhandlingar och
              tillkännager detta för regeringen.
            </item>
            <item xml:id="i-LRwWofMGr6yo9ZkA9dqohX">
              Riksdagen ställer sig bakom det som anförs i motionen om förändrade
              sekretessregler för barnahus och tillkännager detta för regeringen.
            </item>
            <item xml:id="i-32UjRjKfY7RoHD7uYVDU6H">
              Riksdagen ställer sig bakom det som anförs i motionen om att
              ett nationellt kunskapscentrum för frågor om oönskad sexualitet
              och prevention av sexuellt våld bör inrättas och tillkännager
              detta för regeringen.
            </item>
          </list>
        </div>
        <div xml:id="i-PKhKcWtvn5GBbMZVsgFLSt" type="motContent">
          <head xml:id="i-Tib4o7vvGTGJ9ZzNdifLrq" type="h1">
            Motivering
          </head>
          <p xml:id="i-E5zkfr5rPQztLm5xg4tF6X">
            Den kristdemokratiska rättspolitiken bygger på insikten om människans
            ofullkomlighet. Brottslighet har alltid förekommit och kommer
            alltid att förekomma. Ett fungerande rättssamhälle förutsätter
            att de som bryter mot lagen lagförs och straffas. Att skipa rättvisa.
            Det är viktigt för att skydda laglydiga, ge brottsoffer upprättelse
            och för att upprätthålla ett signalsystem om vad som är rätt och
            fel, men också för att ge förbrytaren möjlighet att sona sitt
            brott. Människan är en moralisk varelse som hela tiden har ansvar
            att förhålla sig till vad som är rätt och fel.
          </p>
          <p xml:id="i-15yeLmAW6nmJE39fVFyL3X">
            Rättvisa handlar om det rätta handlandet i relation till våra
            medmänniskor. Rättvisa är ett grundvärde, som i en samhällsgemenskap
            förutsätter en balans mellan alla människors intressen, rättigheter
            och skyldigheter. Denna rättvisebalans rubbas när någon begår
            ett brott och handlar orätt. I många fall har gärningsmannen med
            uppsåt låtit sin handlingsfrihet gå ut över andras rättigheter
            att förverkliga grundläggande värden. Det är då det offentligas
            uppgift att skipa rättvisa och att återställa balansen så långt
            det är möjligt.
          </p>
          <p xml:id="i-MCqVPFtdNQr9M3CLa157af">
            Det är en väsentlig skillnad mellan att vara brottsoffer och
            att vara drabbad av exempelvis en olyckshändelse eller naturkatastrof.
            Brottsoffret är berättigat till upprättelse. Denna erhålls bland
            annat genom att gärningsmannen tar sitt straff och sonar sitt
            brott. Samhället ska återställa en rättvisa när en orättvisa har
            blivit begången.
          </p>
          <p xml:id="i-FUQAfSb1KsEvKABJMpdHAL">
            Straffet innebär en upprättelse för brottsoffret då omvärlden
            erkänner kränkningen, det offentliga tydliggör skuldfrågan och
            brottslingen får ta ansvar för sina handlingar. Den som har tagit
            sitt straff har sonat sitt brott och har med det återupprättats
            som moralisk person. Man har fått en chans att i andras ögon återinträda
            i samhället som en ansvarstagande person. Straff är därför ett
            nödvändigt inslag i rättsskipningen. Påföljden tjänar flera ändamål:
            den ska ge upprättelse åt brottsoffret, den ska avhålla förövarna
            från nya brott och uppmuntra till ånger och den ska avhålla andra
            från liknande handlingar och skydda samhället. Det ska också så
            långt som möjligt tillförsäkras att förövaren gottgör brottsoffret
            ekonomiskt.
          </p>
          <p xml:id="i-GU31XTAQ7SNmi5nHZE2VRk">
            Hela rättsväsendet ska genomsyras av ett tydligt brottsofferperspektiv
            där brottsdrabbade får ökad uppmärksamhet. Detta innefattar ett
            respektfullt och korrekt bemötande av de aktörer som kommer i
            kontakt med brottsoffret, samt upprättelse genom att rättsväsendet
            gör sitt yttersta för att klargöra skuldfrågan, utdöma rättvisa
            straff och att skadestånd betalas ut. Hanteringen av brott mot
            ungdomar är rättssamhällets ”skyltfönster” gentemot denna generation.
            Fungerar polisens, åklagarnas och domstolarnas insatser stärks
            förtroendet, annars riskerar det att undergrävas. Stödcentrum
            för unga brottsoffer har dessutom visat att det finns förhöjd
            risk att unga brottsoffer som inte får rätt stöd själva begår
            brott. Det är ytterligare en anledning till varför det är av stor
            vikt att ta brott mot unga på största allvar.
          </p>
          <p xml:id="i-Y5ND1adacw23dJVksWbyyE">
            Ett brott är en allvarlig kränkning, oavsett offrets ålder. Till
            de erfarenheter som unga brottsoffer vittnar om hör att vuxna
            funnits i närheten och sett, eller borde ha sett, vad som pågick
            men valt att titta bort. Det är, inte minst för unga brottsoffer,
            centralt att brottsoffret får upprättelse för den kränkning som
            brottet utgör. I de fall också gärningsmannen är ung utreds inte
            alltid brottet, och domstolsprocess och straff uteblir. Därigenom
            går brottsoffret miste om viktiga delar i bearbetnings- och upprättelseprocessen.
            Kristdemokraterna vill inte sänka straffmyndighetsåldern, men
            det är ändock viktigt att skuldfrågan klarläggs.
          </p>
          <p xml:id="i-RJvYPB4qeYJjRaLtmka8UG">
            Samordningen mellan samhällets insatser för brottsoffer är ofta
            bristfällig. Bland annat uppfattar många polisens förundersökning
            som ifrågasättande. Alltför ofta väljer åklagaren att lägga ner
            utredningen eller att inte väcka åtal. Det händer också att försäkringsbolag
            eller Brottsoffermyndigheten inte betalar ut något skadestånd,
            trots att detta blivit utdömt. Kunskapsnivån kring hur sårbar
            en ung person kan vara efter ett brott är inte tillräcklig i de
            yrkeskategorier som möter unga brottsoffer. Att vara ung och brottsutsatt
            kan därigenom många gånger upplevas som en serie av kränkningar,
            snarare än ett enda traumatiskt tillfälle.
          </p>
          <p xml:id="i-GHmosqfx85A6sAcKkuKoRz">
            Sätt brottsoffret i fokus
          </p>
          <p xml:id="i-KosuHDfRoADcD2XirPmr73">
            Svensk kriminalpolitik är allt för starkt influerat av ett tänkande
            som fokuserar på förståelse för brottslingen och vilka samhälleliga
            faktorer som påverkade den kriminelles beteende och handlingar.
            Detta är naturligtvis viktiga perspektiv, men om tyngdpunkten
            hamnar där riskerar brottsoffret att få en alltför undanskymd
            roll. Exempelvis har frågorna om straffsatser nästan uteslutande
            handlat om huruvida långa eller korta straff var bäst för att
            förebygga brott. Hur brottsoffret och dess anhöriga, de som de
            facto råkat ut för en kränkning, upplevde straffet – om de upplevde
            det som att rättvisa skipats – ansågs länge som närmast irrelevant.
            Ännu är brottsofferperspektivet ofta frånvarande, även om en insikt
            om poängen med inkapacitering – det är svårt att begå nya brott
            i fängelset – sakta börjat göra sig påmind.
          </p>
          <p xml:id="i-Wd1Za3JnqBapyXgKsWqSVj">
            I slutet av 1980-talet började allt fler intressera sig för brottsoffrets
            situation, bland annat utifrån FN:s deklaration från 1985 om brottsoffers
            rättigheter. Brottsofferjourer växte fram runtom i landet. I Sverige
            infördes 1988 lagen om rätten till målsägarbiträde och samma år
            lagen om besöksförbud för vissa gärningsmän. Den borgerliga regeringen
            bildade 1994 Brottsoffermyndigheten och instiftade Brottsofferfonden.
            I socialtjänstlagen infördes det 2001 en skyldighet för kommunerna
            att erbjuda stöd till brottsoffer.
          </p>
          <p xml:id="i-PMjnhx3MUMBnuia25N8Yd1">
            Bemötandet av brottsoffer är dock fortfarande i flera avseenden
            än idag bristfälligt. Den drabbade möter ifrågasättande, upplever
            sig fastna i byråkrati och får inte alltid rätt stöd. Den som
            har tilldömts ett skadestånd i domstol kan inte räkna med att
            få beloppet utbetalt.
          </p>
          <p xml:id="i-C9uEDEcUhuTjTJZWVR75xs">
            För vissa brottstyper är anmälningsbenägenheten oacceptabelt
            låg. Detta kan tyda på låg tilltro till att rättsväsendet kan
            klara upp dessa brott och skydda brottsoffret. Ofta finns det
            också en rädsla för vad som kan hända om man anmäler brott. Kommer
            förövarna eller deras kriminella vänner söka upp en och hämnas?
            Det skapar en oacceptabel tystnadskultur.
          </p>
          <p xml:id="i-JGnq5HXovwBPdNvRebo8L2">
            Gärningspersonens ålder är i alltför hög grad avgörande för straffet.
            Detta är ett uttryck för att man nästan räknat bort straffets
            betydelse för brottsoffrets upprättelse. Ett exempel på detta
            är när unga våldtäktsmän får relativt låga straff, vilket riskerar
            att sända fel signaler till brottsoffret och till förövaren. Vi
            anser att ungdomar som begår brott måste mötas av konsekventa
            reaktioner. Det är viktigt att åtgärderna är tydliga för att förhindra
            att ungdomar fastnar i kriminalitet. En person som idag är mellan
            18 och 21 år och som döms för brott får lindrigare straff än vad
            en vuxen person hade fått för samma brott. Det kan få till följd
            att två personer som begått samma brott, men har olika ålder,
            kan få väsentligt olika straff. Då vissa ungdomar har hunnit återfalla
            i brott flera gånger vill vi att straffrabatterna för den över
            18 avskaffas. Ungdomar över 18 år är dessutom myndiga i lagens
            mening och har samma rättigheter och skyldigheter som alla andra
            medborgare i Sverige, och en myndig person ska ta ansvar för sina
            handlingar. Vi anser därför att straffrabatten för unga gärningsmän
            mellan 18 och 21 år ska avskaffas. Även för den mellan 15 och
            18 bör straffet förändras betydligt. Idag begår, tyvärr, mycket
            unga personer grova brott. De gör det för att åldern ger dem betydande
            straffreduktioner. Vi beskriver närmare hur vi vill förändra straffrabatterna
            i motionen Tydliga reaktioner mot brott.
          </p>
          <p xml:id="i-LbKjaYwnNVkBqNYrWexbUN">
            De skadestånd som tilldöms i Sverige är låga både ur ett internationellt
            perspektiv och i förhållande till vad allmänheten anser vara en
            rimlig nivå. Skadestånden för kränkning i samband med brott står
            inte i rimlig proportion till de belopp som utdöms i samband med
            andra typer av kränkningar. När en person nekas inträde på en
            krog utifrån någon av diskrimineringsgrunderna, eller när en person
            är misstänkt för brott och frihetsberövas, uppgår skadestånden
            till betydligt större summor än vad som utgår till ett våldsbrottsoffer.
            Justitieutskottet hänvisade vid behandling av denna fråga under
            riksmötet 2015/16 till att det är rättstillämpningens uppgift
            att avgöra skadeståndsnivåer. Utskottet hänvisar också till en
            15 år gammal proposition (2000/01:68). Den 19 juli mottog regeringen
            en utredning om skadeståndsnivåerna, efter åratal av påtryckningar
            och tillkännagivanden från opposition, inklusive de som ingick
            i Kristdemokraternas och Moderaternas budget för 2019. Förslagen
            föreslås träda i kraft 1 juli 2022. Kristdemokraterna anser dock
            att utredningen är otillräcklig. Bland annat tar den inte upp
            den för oss självklara delen om automatiska utbetalningar av skadestånd.
            För Kristdemokraterna är det av yttersta vikt att brottsoffret
            står i centrum för kriminalpolitiken.
          </p>
          <head xml:id="i-Riv4zeNASq5FV2y6BxudN9" type="h1">
            Stöd till föreningar
          </head>
          <p xml:id="i-RBgtzTB2qCA5sk2jLKr3cB">
            De ideella organisationerna har stor betydelse för att förebygga
            våld, hjälpa dem som har utsatts för brott och vara ett stöd för
            personer som vill lämna kriminalitet och/eller missbruk. Det finns
            idag 71 aktiva brottsofferjourer i landet, en minskning från året
            innan. Tillsammans genomförde de 98 755 kontakter och åtgärder
            inom ramen för 31 060 ärenden i den brottsofferstödjande delen
            av verksamheten. Genom brottsofferjourerna kan offret få en ideell
            brottsofferstödjare. Brottsofferstödjaren kan exempelvis följa
            med vid rättegången.
          </p>
          <p xml:id="i-QvKjJbcaPzzWo8UdVUpN8Z">
            I alla landets tingsrätter finns det volontärer som, helt utan
            ersättning, ställer upp som stöd för målsägande och vittnen. De
            finns där för att informera och ge stöd åt den som känner sig
            rädd och orolig. Stödverksamheten finansieras idag i huvudsak
            ur Brottsofferfonden och genom donationer från företag, men saknar
            helt finansiering från statens sida. Stödet till brottsoffer och
            vittnen i rättegångar är idag underfinansierat. Det vore rimligt
            att staten gick in och finansierade en del. Kristdemokraterna
            vill öka statens finansiering av vittnesstödet. Brottsoffermyndigheten
            och Domstolsverket bör få i uppdrag att se över hur ett sådant
            ekonomiskt stöd ska vara utformat för att förbättra vittnesstödsverksamheten.
          </p>
          <p xml:id="i-PxbLpxXqrBm29eHzADBh4M">
            Till stor del har det statliga stödet till den ideella sektorns
            arbete med brottsoffer utgjorts av projektbaserade pengar som
            utbetalats under begränsade tidsperioder. Staten har flera olika
            finansieringskanaler för det lokala brottsofferstödjande arbetet.
            Dels fördelas bidrag till centralorganisationerna Roks och Sveriges
            Kommuner och Regioner, SKR, via Socialstyrelsen, dels kan lokala
            kvinnojourer tillsammans med kommunen söka bidrag hos länsstyrelsen.
            För att skapa kontinuitet och långsiktighet i verksamheterna är
            det angeläget att stödet blir förutsägbart. Därför föreslås att
            statens bidrag till föreningar som verkar inom brottsoffersektorn
            ska fördelas direkt till de lokala verksamheterna av Brottsoffermyndigheten.
            Det statliga ekonomiska stödet till de lokala ideella brottsofferstödjande
            verksamheterna bör vara långsiktigt och inte projektbaserat. Brottsofferjourerna
            arbetar med ideella resurser och knappa medel. Kristdemokraterna
            vill stärka detta arbete.
          </p>
          <p xml:id="i-8XXWtm39KDdfWC9WiPWfyi">
            Unizon, som fram till och med namnbytet 2015 hette Sveriges Kvinnojourers
            Riksförbund, bildade 1996 16 kvinnojourer. Unizon samlar idag
            över 130 kvinno-, ungdoms- och tjejjourer, samt jourer specialiserade
            på att arbeta mot incest och sexuella övergrepp. De bedriver bland
            annat rådgivning och stöd samt skyddade boenden för kvinnor som
            utsatts för våld i nära relationer. 2020 gjordes 138 500 stödkontakter,
            vilket är en ökning på hela 50 procent, bara sedan 2017. Att stödet
            till brottsutsatta kvinnor, tjejer och barn sker genom den ideella
            sektorn sänker tröskeln för enskilda att ta kontakt. Det är viktigt
            att kommunerna tar ett stort ansvar för att stödja denna verksamhet
            ekonomiskt. Den första tjejjouren startade 1996 och finns fortfarande
            som Stockholms Tjejjour. Idag finns omkring 50 tjejjourer och
            20 ungdomsjourer runt om i landet. Tjejjourer arbetar ofta mer
            förebyggande för att stötta och stärka tjejerna, än kvinnojourerna
            med syftet att tjejerna inte ska behöva hamna i utsatta situationer.
            Vi ser ett behov av en översyn av det offentliga stödet till brottsofferjourerna
            med motivering enligt ovan för att säkerställa långsiktighet.
            Detta bör ges regeringen till känna.
          </p>
          <head xml:id="i-GdhNQJ37HgZuz7DjCTDVVE" type="h1">
            Straffen för brott mot person
          </head>
          <p xml:id="i-HqrHUKRBdyP7ZgJhvqBWRM">
            Straffen för brott mot person ska i högre grad grunda sig på
            den brottsliga handlingens straffvärde snarare än brottslingens
            ålder. Sett ur brottsoffrets perspektiv är straffet i viss mån
            ett mått på hur allvarligt samhället ser på den kränkning som
            man blivit utsatt för. Straffets storlek har därför betydelse
            för offrets känsla av upprättelse. Därför bör straffen i högre
            utsträckning än idag grunda sig på den brottsliga handlingens
            straffvärde. Hänsyn ska tas till brottslingens ålder, tidigare
            brottshistoria och andra faktorer, men inte i lika hög grad som
            idag. Riksdagen biföll i Justitieutskottets betänkande 2016/17:JuU16
            Kristdemokraternas förslag att straffen i högre utsträckning än
            i dag ska grunda sig på den brottsliga handlingens straffvärde.
            Därmed har riksdagen tillkännagivit detta för regeringen. En reform
            av straffmätningen ska därför ske.
          </p>
          <p xml:id="i-26p1TSWtbmK48MMx4SFREj">
            Regeringens har nyligen höjt straffen för grov våldtäkt, vilket
            Kristdemokraterna instämmer i. Men det är betydligt vanligare
            att gärningsmän döms för våldtäkt av normalgraden, och vi anser
            att det behövs straffskärpningar även här. Vi föreslår därför
            att minimistraffet för våldtäkt höjs från två till tre års fängelse.
            Detta har också Sexualbrottsutredningen föreslagit i en utredning
            som tillkommit mot bakgrund av riksdagens många tillkännagivanden.
            De åtgärder som där presenteras bör snarast genomföras. Detta
            bör ges regeringen tillkänna.
          </p>
          <p xml:id="i-5nW62uwk2ojERVVZYma26r">
            De som begår brott ska bli straffade och brottsoffer ska synliggöras
            så att de kan återvinna tryggheten. Straffen ska stå i proportion
            till brottet så att brottsoffret får upprättelse, och brottslingen
            ska kunna sona sitt brott och få möjlighet att gå vidare i livet.
            Kristdemokraterna har varit med och genomfört en rad straffskärpningar
            med fokus på grova våldsbrott. Avsikten var att väsentligt skärpa
            de straff som döms ut. Men reformen har inte fullt ut fått önskat
            genomslag. För att de allvarligaste brotten ska straffas hårdare
            har vi därför föreslagit att minimistraffen ska höjas för ett
            antal brott. Syftet med förändringarna har varit att få till ett
            bättre nyttjande av straffskalans bredd och därmed en mer proportionerlig
            tillämpning av densamma. Det finns ibland en obalans i straffskalorna,
            där våldsbrott och sexualbrott ofta straffas mycket lindrigare
            än exempelvis ekonomisk brottslighet och narkotikabrott.
          </p>
          <head xml:id="i-kr6PvhUEse5tZa83YGyhb" type="h2">
            Ökad inbetalning till Brottsofferfonden
          </head>
          <p xml:id="i-UdRtejE3ag7zx2KwoVQxeB">
            Den summa som brottslingen betalar till Brottsofferfonden bör
            utökas till 1600 kronor. Brottsofferfondens syfte är att ge ekonomiskt
            stöd till brottsofferprojekt och viktimologisk forskning. Brottsofferfonden
            byggs huvudsakligen upp av en särskild avgift som varje dömd person
            ska betala om brottet kan straffas med fängelse samt den dagliga
            avgiften för fotboja. Idag är denna avgift 800 kronor. Den bör
            fördubblas till 1 600 kronor. Detta bör ges regeringen tillkänna.
          </p>
          <head xml:id="i-GAGbiXL4gDK8nCZKp6vcaK" type="h2">
            Medling
          </head>
          <p xml:id="i-413HkwDDns94FbRhArbVNM">
            Medling innebär att en gärningsman och en målsägande möts inför
            en medlare för att tala om brottet och följderna av detta. Den
            skall ske i bägge parters intresse. Att en förövare kan be om
            förlåtelse och få insikt om skadorna av sitt handlande kan vara
            än mer effektivt när det gäller ungdomar. Medling fyller en viktig
            funktion för att gärningsperson ska inse vilka konsekvenser det
            egna handlandet fått för andra människor och fungera som en delåtgärd
            mot att gärningspersoner inte ska återfalla i brottslighet. Medling
            kan också ses som en rehabiliteringsåtgärd för den som utsatts
            för brott. Här kan brottsoffret få svar på frågor om varför brottet
            inträffade och i bästa fall minska rädslan för gärningsmannen.
          </p>
          <p xml:id="i-V6nN9oRui2rtY4s3QT3j1j">
            Idag är kommunerna skyldiga att erbjuda medling då gärningspersonen
            är under 21 år. Detta innebär återigen att gärningsmannens ålder
            står i fokus. Kommunerna borde vara skyldiga att erbjuda medling
            oavsett de inblandade personernas ålder. Kommunerna bör bli skyldiga
            att alltid erbjuda medling även i de fall där gärningspersonen
            inte uppfyller medlingslagens kriterier, oavsett de inblandade
            personernas ålder.
          </p>
          <p xml:id="i-2T7ywxo8JFpm8z85PjZPpM">
            Socialstyrelsen har följt upp medlingsverksamheten i Sverige
            och funnit att den inte fungerar i alla kommuner. Därför bör en
            nationell samordning för medling inrättas, som kan tydliggöra
            och följa upp samverkansparternas uppdrag och ansvar, samt sprida
            fungerande verksamheter i hela landet. Detta bör ges regeringen
            tillkänna.
          </p>
          <head xml:id="i-L52gAacvkuAsPS2A7LsEBd" type="h2">
            Anmälningsstatistik
          </head>
          <p xml:id="i-HuZLp9p9mkUggvgobDvTUC">
            2020 anmäldes 1 566 872 brott i Sverige. Det är en siffra som
            ökar varje år och som också ökar i förhållande till folkmängd.
            Enligt Brå anmäldes det förra året 15 097 brott per 100 000 invånare.
            Brå har statistik så långt tillbaka som 1950, då det endast anmäldes
            2 700 brott per 100 000 invånare och på exempelvis 1980-talet
            låg siffran på mellan 11 000 och 13 000. Det brott som uppmärksammats
            mest under den senaste tiden torde vara det dödliga våldet. Det
            har ökat kraftigt. 2010 anmäldes 329 fullbordade mord, dråp samt
            misshandel med dödlig utgång, som statistiken kategoriseras. Året
            efter var siffran 229. 2020 hade den siffran ökat till 433. Av
            de brott mot enskild person som rapporteras i Brottsförebyggande
            rådets nationella trygghetsundersökning från 2016 uppges 26 procent
            vara anmälda till polisen. Det är en tillbakagång till nivån då
            undersökningen inleddes 2005. Då låg anmälningsbenägenheten på
            24 procent 2005. Därefter ökade den till 33 procent 2010, för
            att ligga på samma nivå till 2014, då andelen brott mot person
            som uppgavs vara anmälda till polisen minskade och återgick till
            samma nivå som när undersökningen inleddes.
          </p>
          <p xml:id="i-5rKD5r5YQiGEp5yn5neFY8">
            I Nationella trygghetsundersökningen, NTU, 2020 uppgav 22,6 procent
            av befolkningen (16–84 år) de 2019 utsattes för brott mot enskild
            person: misshandel, hot, sexualbrott, personrån, fickstöld, försäljningsbedrägeri,
            kort-/kreditbedrägeri, trakasserier eller nätkränkning. Det är
            en minskning jämfört med föregående år 2018. Emellertid blir det
            svårt att göra jämförelser längre tillbaka i tiden då Brå lagt
            till ett antal brottstyper i kategorin.
          </p>
          <p xml:id="i-XfixXNhYJc98gs4ejtoxEP">
            Anmälningsbenägenheten är högst för allvarlig misshandel (61
            %) och lägst för sexualbrott (9 %). År 2015 var andelen personer
            som uppgav att de blivit utsatta för sexualbrott 1,7 procent.
            Det är en kraftfull ökning jämfört med 2014, då 1 procent uppgav
            att de hade blivit utsatta. 2019 var andelen hela 5,6 procent.
            Utsatthet för sexualbrott är betydligt vanligare bland kvinnor
            än bland män och vanligast i åldersgruppen 20–24 år. Enligt NTU
            2016 var den vanligaste brottsplatsen är en allmän plats, och
            det vanligaste är att gärningspersonen är okänd för den som har
            utsatts. Senare uppgifter finns in i undersökningen.
          </p>
          <p xml:id="i-RvtjWuM1abDB7WiMjPXywr">
            Den senaste Nationella trygghetsundersökningen från 2020. Precis
            som tidigare år är resultaten alarmerande. 22,6 procent av befolkningen
            uppgav att de utsatts för misshandel, hot, sexualbrott, personrån,
            fickstöld, försäljningsbedrägeri, kort-/kreditbedrägeri, trakasserier
            och nätkränkning. 3,6 procent uppger att de blivit utsatta för
            misshandel, en ökning på närmare 20 procent sedan 2014. 9,2 procent
            uppger att de blivit utsatta för hot, en uppgång på 60 procent.
            Även personrånen har mer än fördubblats och andelen utsatta är
            idag 1,5 procent, jämfört med 0,6 procent 2014. Personrånen har
            också präglats av en annan brutalitet de senaste åren. 5,6 procent
            uppger att de blivit utsatta för sexualbrott, vilket är närmast
            en tredubbling från 2014. Sexualbrotten drabbar främst kvinnor.
            9,4 procent av alla kvinnor blev utsatta för ett sexualbrott 2019,
            i gruppen 20-24 var den siffran över 19 procent. För männen är
            den totala utsattheten 1,4 procent. Detta får konsekvenser.
          </p>
          <p xml:id="i-SKRoKqGSDxhNezJXuu68kM">
            Drygt 20 procent av alla kvinnor oroar sig för att bli utsatt
            för sexualbrott och 38 procent av alla kvinnor känner sig otrygga
            om de går ut i det egna bostadsområdet sent på kvällen. Detta
            är rekordsiffror. Utsattheten för just sexualbrott har exploderat
            sedan 2014. Även otryggheten har ökat. En del kan troligen förklaras
            med en ökad medvetenhet om vad som är ett brott, att fler vågar
            tala öppet och anmäla. Antalet anmälda sexualbrott har ökat från
            14 342 år 2008 till 25 030 år 2020. En del av den ökade utsattheten
            kan också grunda sig i den uppmärksamhet som metoo-rörelsen fick
            under 2017 och 2018. En våg av övergrepp avslöjades, och med dem
            en våg av avslöjanden av personer, kulturer och institutioner
            som möjliggjort dessa. Metoo kan dock inte förklara hela uppgången.
            För utsattheten för sexualbrott har ökat kraftigt sedan 2014,
            varje år. Det är en av de största frihetsinskränkningarna för
            unga kvinnor. Att mer än en tredjedel av dem utsatts för sexualbrott
            och nära hälften avstår från att gå ut i sina egna bostadsområden
            på kvällen är ett oerhört problem, som vi måste gå till botten
            med.
          </p>
          <head xml:id="i-U3hnNDcebLrffFj6K3PTW5" type="h2">
            Utveckla polisens arbetssätt
          </head>
          <p xml:id="i-Qmbi9U9y4b7qoCKD3ZZjxS">
            I varje lokalpolisområde ska det finnas en brottsofferstödjande
            person. Den som anmäler ett brott kan på så sätt tidigt få hjälp
            och stöd. Brottsofferstödjaren bör helst vara en person från brottsofferjouren
            eller någon annan förening, men det kan också vara en socialsekreterare
            från kommunen. Polismyndigheten i Uppsala län var först i landet
            med en enhet med fokus enbart på brottsoffren. Brottsofferenheten
            startade 2003 och består till hälften av poliser och till hälften
            av civila, bland annat psykologer, jurister och kriminologer.
            Syftet med enheten är att utveckla hela myndighetens brottsofferstödjande
            och brottsförebyggande arbete samt att utveckla alla anställdas
            arbete i dessa frågor. Det handlar bland annat om att utveckla
            samverkansformer, finna rutiner, bedriva utbildning samt att genomföra
            kartläggningar och utvärderingar. Relativt små förändringar i
            polisens arbetssätt kan göra stor skillnad för att brottsoffret
            ska orka medverka i en utredning. Exempelvis kan polisen hålla
            förhör hemma hos den utsatta. Varje polisman har ett viktigt ansvar
            i det brottsofferstödjande arbetet. I Brottsförebyggande rådets
            nationella trygghetsundersökning 2018 framkommer att betydligt
            fler är nöjda med Polisens bemötande och tillgänglighet än med
            den information som de fått om ärendet och med polisens effektivitet
            vad gäller förmågan att utreda brottet.
          </p>
          <p xml:id="i-CY4qyLm4e4VB2Z3ouAp9eb">
            Det är angeläget att säkerställa att Polisens ökade resurser
            går till kärnverksamheten, fler poliser i yttre tjänst och fler
            utredare. Vidare är det viktigt att renodla polisens arbetsuppgifter
            och exempelvis förenkla avrapporteringssystemet, som i dag stjäl
            tid från andra arbetsuppgifter. På så sätt kan informationen till
            brottsoffer förbättras och utredningseffektiviteten öka.
          </p>
          <p xml:id="i-2Kk5n9k9khxoaFL1gkvt5i">
            Mot bakgrund av ett flertal riksdagsbeslut har Riksrevisionen
            valt att granska Polismyndighetens arbete i utsatta områden. De
            utsatta områdena är klassificerade enligt Polismyndighetens egna
            rapporter, och det råder enighet om att en stor del av polisens
            resurser bör fokuseras på just dessa. Exempelvis har rikspolischefen
            beslutat att det ska finns en polis per 5000 invånare i utsatta
            områden.
          </p>
          <p xml:id="i-TrRH9ihoWXS2NUxJPQX9EQ">
            Riksrevisionen konstaterar att metodstödet för att definiera
            ett utsatt område har brister och delvis bygger på subjektiva
            bedömning av områdets problematik. Det blir därför svårt att jämföra
            områden med varandra. Det Riksrevisionen kallar subjektiva bedömningar
            är att skattningar av problem som narkotikaförsäljning inte baseras
            på data utan just på hur stora problemen uppskattas vara. Skattningarna
            kan vara mycket olika i olika polisområden, beroende på den lokala
            situationen. Metodstödet behöver uppdateras. En viktig del som
            vi anser bör användas är ett s.k. brottsskadeindex, som nyligen
            tagits fram för svensk räkning i en forskningsartikel i Cambridge
            Journal of Evidence-Based Policing.
          </p>
          <p xml:id="i-PPkTcYgH7AVYFgxkhGYspd">
            En annan kritik som Riksrevisionen riktar är att det är svårt
            att följa upp målet om en polis per 5000 invånare i utsatta områden
            eftersom dessa inte utgör en organisatorisk nivå inom Polismyndigheten.
            Ett mål som är svårt att mäta blir också mycket svårt att nå.
            Polisen behöver ställa upp mål som är mätbara och därmed nåbara.
            Detta är extra viktigt i de utsatta områdena, på grund av just
            deras utsatthet.
          </p>
          <p xml:id="i-FL3uv9RwjKmx6aXmtxWiMP">
            Riksrevisionen konstaterar att bevakningskameror och kroppsburna
            kameror är viktiga verktyg för att kunna bedriva ett effektivt
            polisarbete i utsatta områden. Kristdemokraterna delar den uppfattningen.
            Därför drev vi igenom en förenkling av regleringen av kamerabevakning.
            Det är därför allvarligt att över hälften av cheferna i lokalpolisområden
            med utsatta områden uppger att de inte har tillgång till kroppsburna
            kameror eller bevakningskameror. Det innebär att bevisläget för
            mycket allvarlig brottslighet riskerar att bli betydligt sämre
            och att dokumentationen av polisingripanden kommer att brista.
            Regeringen måste säkerställa att utbyggnaden av kamerabevakning
            kommer på plats. Det är också allvarligt att regeringen behållit
            ett flertal begränsningar i polisens användning av kameror, t.ex.
            bevakning med hjälp av fartkameror och begränsade möjligheter
            till s.k. förlängd kik, där en kamera används som en slags kikare
            på distans, när det saknas möjligheter att ha en spanare på plats.
          </p>
          <head xml:id="i-UUuWHP9sNvvm4feteB5pa8" type="h2">
            Kunskapslyft för professioner som kommer i kontakt med unga brottsoffer
          </head>
          <p xml:id="i-9v3tH5gDexkEkq6V7FViM4">
            Ett kunskapslyft ska genomföras inom de professioner som ofta
            kommer i kontakt med unga brottsoffer. Rättsväsendet, skolan,
            sjukvården och socialtjänsten behöver bli bättre i sitt bemötande
            av brottsoffer. Många unga brottsoffer kränks av att bli ifrågasatta
            av de vuxna som har till uppgift att hjälpa dem. I utbildningarna
            till de yrken som kommer i kontakt med unga brottsoffer bör det
            läggas in moment om bemötande av barn och unga som utsatts för
            brott. Det behövs också en löpande fortbildning bland dem som
            redan arbetar inom dessa yrken. Detta bör ges regeringen tillkänna.
          </p>
          <head xml:id="i-RpGjimW8qm2knPRxutxBwh" type="h2">
            Säkerställ kvalitet i brottsofferstödet
          </head>
          <p xml:id="i-6R7JWSyce1DSbrFJG5dFHo">
            Kommunerna ska vara skyldiga att finansiera professionellt brottsofferstöd
            skilt från socialtjänsten. Stödet till brottsoffren fungerar idag
            olika bra i olika kommuner. Kommunerna har, enligt socialtjänstlagen,
            ett ansvar för att ge stöd åt brottsoffer och deras anhöriga men
            i praktiken gör kommunerna olika tolkningar. Vissa kommuner låter
            socialtjänsten sköta stödet till brottsoffren, vilket är olyckligt
            eftersom de främst arbetar med gärningspersonerna. Många kommuner
            ger bidrag till brottsofferjourerna och/eller kvinnojourerna på
            orten. Vid svårare brott behövs kunskap om kris- och traumabearbetning
            samt rättsliga frågor och försäkringsfrågor. Kommunerna bör vara
            skyldiga att finansiera professionellt brottsofferstöd skilt från
            socialtjänsten. Stödet kan ges av anställda i ideella föreningars
            regi eller av kommunen själv. Detta bör ges regeringen tillkänna.
          </p>
          <head xml:id="i-YWCynhBg898mLZ73xWZbcU" type="h1">
            Brott mot äldre
          </head>
          <p xml:id="i-XhD87i1eFzinywdYHMrMsw">
            Sveriges äldre är särskilt utsatta för bedrägerier. Ofta handlar
            det om faktura- och kortbedrägerier. 2019 är det första året som
            bedrägerier mot äldre särredovisas i Brås anmälningsstatistik,
            tillsammans med bedrägerier mot funktionshindrade. Sammanlagt
            anmäldes 22 727 bedrägerier mot äldre och funktionsnedsatta 2020.
            Mörkertalet är dock sannolikt stort, då det anmäldes 218 000 bedrägerier
            2020. Det är en minskning från föregående år, men den uppåtgående
            trenden är tydlig. Orsaker till minskningen kan möjligen ha samband
            med coronapandemins konsekvenser.
          </p>
          <p xml:id="i-PgRrFrfAiv2CHFwJuDnFNM">
            Situationen är allvarlig och många äldre drabbas mycket hårt.
            Det är inte ovanligt att de efteråt känner oro i det egna hemmet,
            inför att gå ut eller av en sådan enkel sak som att telefonen
            ringer. Andra skäms över att de har blivit lurade
          </p>
          <p xml:id="i-7mBz615HDKhGe1iUXWj7mq">
            Kristdemokraterna vill satsa mer på polisen och skärpa straffen
            för brott som riktar sig mot äldre. De försvårande omständigheterna
            behöver ses över. Vi behöver skaffa en djupare kunskap kring äldres
            utsatthet för brott och genom informationsinsatser stärka äldres
            beredskap. Detta har delvis blivit uppfyllt på grund av våra påtryckningar
            i och med Brås nya statistik. Så menar vi att risken att drabbas
            kan minska. Äldre som drabbas behöver också få hjälp och stöd
            när de drabbats av brott, riktade stödinsatser och brottsofferstöd
            för äldre bör finnas i alla delar av vårt land.
          </p>
          <p xml:id="i-D5YdVXp4b4aukJnNeX7dh8">
            Det krävs åtgärder för att öka tryggheten. Det behövs också ett
            värderingsskifte till förmån för de goda värderingar som en gång
            byggde landet starkt. Alla ska kunna känna sig trygga, friheten
            får inte begränsas av rädslan för att utsättas för brott och äldre
            människor ska bemötas med både värdighet och respekt. Kristdemokraterna
            avsätter fem miljoner kronor årligen för en informationskampanj
            om brott som begås mot äldre. Äldre drabbasär inte minst drabbade
            av IT-bedrägerier när tekniken utvecklas snabbt och det är svårt
            för att somliga att ta den till sig den nya kunskapen. Även inbrott
            begås av ligor som låtsas vara hemtjänstpersonal, släktingar eller
            andra som äldre borde kunna lita på. Sådan brottslighet är extra
            allvarlig då den bidrar till en ökad rädsla och bristande tillit
            hos äldre som blir lurade på sätt de har svårt att värja sig emot.
            Vi anser också att Polisen ska ha en särskild informationskampanj
            för äldre som riskerar att utsättas för brott.
          </p>
          <head xml:id="i-DZVXPsS2uPS9r7EVJVYXPY" type="h2">
            Viktimologisk forskning
          </head>
          <p xml:id="i-TE75JEqaiSDN7FveL8Vo7U">
            Den viktimologiska forskningen i Sverige ska stärkas. Forskning
            kring brottsoffer, även kallad viktimologisk forskning, pågår
            sedan 2002, då Brottsoffermyndigheten på regeringens uppdrag startade
            det första viktimologiska forskningsprogrammet i Sverige. I många
            länder är viktimologi idag en väl etablerad akademisk disciplin,
            vilket ännu inte är fallet i Sverige. Undervisning om brottsoffer
            ges endast på ett fåtal ställen i grundutbildningarna och det
            finns få viktimologiska specialkurser tillgängliga. Den forskning
            som hittills bedrivits har huvudsakligen varit av kartläggande
            natur och den behöver fördjupas. Man kan ännu inte finna någon
            uttalad viktimologisk forskningsmiljö i Sverige, även om arbete
            pågår i den riktningen på några platser. Regeringen bör ge Brottsoffermyndigheten
            i uppdrag att utveckla den viktimologiska forskningen. Detta bör
            ges regeringen tillkänna.
          </p>
          <head xml:id="i-P5KRr3B9wD8wQ21Pas9dpc" type="h2">
            Information om möjligheten att överpröva nedlagd förundersökning
          </head>
          <p xml:id="i-8ojHnM5dkNPMP1we6Wqhoe">
            Beslut om att en förundersökning har lagts ner ska innehålla
            information om på vilka grunder beslutet har fattats och hur man
            kan begära att beslutet överprövas. Idag underrättas brottsoffret
            när en förundersökningsledare (polis eller åklagare) fattat beslut
            om att en förundersökning lagts ner. Det finns en möjlighet att
            begära en omprövning/överprövning av beslutet men det är ovanligt
            att det sker. Det finns idag inte information om möjligheten till
            överprövning på det besked som brottsoffret får.
          </p>
          <head xml:id="i-BqArhA9dS5vaoo8XEK1rFy" type="h2">
            Fortsatt maktlöshet efter brottet
          </head>
          <p xml:id="i-6EYwaVAZx1mYWNzjNWCRu7">
            Förvirring och kaos är vanliga och naturliga reaktioner hos brottsoffer.
            Tyvärr förstärks dessa inre tillstånd också ibland av en lika
            kaotisk yttre situation. Många brottsoffer vet inte när, hur och
            av vem de kan få hjälp. Samordningen är ofta bristfällig mellan
            olika instanser såsom sjukvård, polis, rättsväsende, brottsofferjour,
            försäkringsväsende och socialtjänst. Effektiv hjälp till brottsoffer
            måste därför bygga på ett nära och väl fungerande samarbete.
          </p>
          <p xml:id="i-DTT7PKWDvpUawaqFQAahPQ">
            Om det går så långt att den skyldige blir fälld i domstol och
            döms att betala skadestånd är det inte alls säkert att den brottsdrabbade
            får några pengar. I stället måste brottsoffret ge sig i kast med
            en byråkratisk process för att få pengar från sitt försäkringsbolag
            eller från Brottsoffermyndigheten.
          </p>
          <head xml:id="i-3E4uMPayaS9QUHQjEJFUtQ" type="h2">
            Automatisk utbetalning av skadestånd
          </head>
          <p xml:id="i-8zo2nuLN9MLrmHVjwbVGUc">
            En brottsutsatt bör få skadestånd av den som har begått brottet.
            Det är dock inte rimligt att, som ofta sker i dag, den brottsutsatte
            själv tvingas ägna både tid och kraft för att få sin självklara
            rätt. Personer aktiva inom brottsofferstödet vittnar om att brottsoffret
            ofta inte vet hur de ska få sitt skadestånd.
          </p>
          <p xml:id="i-JE122vz2UCPg3r6uWzbvq1">
            När ett skadestånd har dömts ut i en domstol går ärendet i dag
            automatiskt vidare till Kronofogden som kontaktar brottsoffret
            med förfrågan om denne vill ge Kronofogden i uppdrag att driva
            in skulden. Om den skyldige har tillgångar ser Kronofogden till
            att brottsoffret får skadeståndet utbetalat till sig. Om Kronofogden
            kommer fram till att det inte finns något att utmäta återkommer
            fogden till brottsoffret och meddelar detta. Brottsoffret kan
            då vända sig till sin hemförsäkring. Vissa försäkringsbolag använder
            sig inte av skadeståndsrättsliga bedömningar utan betalar ut schablonbelopp.
            Om schablonbeloppet inte motsvarar praxis kan brottsoffret ansöka
            om resterande del (upp till praxis) från Brottsoffermyndigheten.
            När brottsoffret söker ersättning via hemförsäkringen eller Brottsoffermyndigheten
            dras alltid självrisken på 1500 kronor. Om gärningsmannen har
            en låg inkomst och kan betala, men inte allt på en gång, drivs
            beloppet in under en utdragen tid. I vissa fall går Brottsoffermyndigheten
            då in och förskotterar en brottsskadeersättning så att brottsoffret
            ska slippa vänta på pengarna. Systemet med att kronofogden automatiskt
            kontaktar brottsoffret angående skadeståndet tycks inte fungera
            tillförlitligt i hela landet. En skuld till staten skrivs aldrig
            av. Det ska vara statens uppgift att kräva in pengarna. Detta
            kan lämpligen ske genom att domstolen skickar ett inbetalningskort,
            och om den dömde inte betalar överlämnas ärendet till kronofogden
            för indrivning. I Norge finns sedan 1976 regler liknande det som
            här föreslås. Kristdemokraterna vill att en utredning tillsätts
            med syfte att skadestånd bör betalas ut direkt från staten till
            brottsoffret när en dom vunnit laga kraft.
          </p>
          <p xml:id="i-MBxw8cRFfRJuHCQyaLgoZG">
            Nyligen har den parlamentariska utredningen Ersättning till brottsoffer
            SOU 2021:64 presenterats, mot bakgrund av flera tillkännagivanden
            i riksdagen. Den utredningen hade varit ett utmärkt tillfälle
            att behandla frågan om automatisk utbetalning av skadestånd till
            brottsoffer. En väg regeringen valde att inte gå. Vi anser därför
            att en ny utredningen ska tillsättas, med syftet att få en automatisk
            utbetalning av skadestånd på plats.
          </p>
          <head xml:id="i-J7CBZwMcV4A9Ciud6wTg6D" type="h2">
            Inför civilkuragelagstiftning
          </head>
          <p xml:id="i-6XN97URPRVR1yt8tkUAwVu">
            I en undersökning från Brå (2000:6) uppgav en fjärdedel av pojkar
            som blivit rånade att det funnits vuxna i närheten som inte ingrep
            trots att de förstod vad som pågick. Enligt samma rapport utfördes
            hälften av alla ungdomsrån på dagtid i miljöer där vuxna var närvarande.
            Enligt en tidigare undersökning från Umeå universitet fanns det
            vittnen till 45 procent av de brott de deltagande ungdomarna utsattes
            för, men ingen hade ingripit.
          </p>
          <p xml:id="i-F2RNERKqLHkKsupiV51SHy">
            Att vuxna ofta finns på plats utan att ingripa är ett svek från
            vuxenvärlden. För att minska antalet brottsoffer bland ungdomar
            är det alltså viktigt att vuxna kliver fram och avstyr brott när
            de pågår.
          </p>
          <p xml:id="i-TZLjXRYhmedyRZjJXUavv7">
            Det finns i svensk lag inte någon allmän skyldighet att hjälpa
            en person i nöd. Kristdemokraterna verkar för att ändra på det.
            Vi har länge förespråkat att Sverige ska införa en så kallad civilkuragelag.
            En civilkuragelag skulle göra var och en skyldig att hjälpa en
            medmänniska i nöd, utifrån situationen och sina egna förutsättningar.
            Det handlar inte om att avbryta våldsamma slagsmål med risk för
            sitt liv. Men de flesta av oss kan kalla på hjälp genom att ta
            upp mobilen och larma. Att vi inte redan har en motsvarande lag
            ser vi som en stor brist i lagstiftningen.
          </p>
          <p xml:id="i-V8aHdZNJUoGBTVaGcnavmp">
            Det finns i dag ingen allmänt gällande plikt i svensk rätt att
            bistå den som befinner sig i fysisk fara eller som löper risk
            att få sin egendom skadad. Ett exempel som synliggör problemet
            är en otäck badolycka som skedde sommaren 2015, där en femårig
            pojke förolyckades. Det rapporterades att när räddningspersonal
            kom till stranden och bad om hjälp att hitta pojken som var försvunnen
            vägrade ett flertal att hjälpa till. Historien är ofattbar.
          </p>
          <p xml:id="i-CK4syWFFrrwohc6q8JPiHW">
            Handlingspliktsutredningen kom fram till att Sverige inte bör
            införa en lag som kriminaliserar människor som inte agerar i situationer
            där en person är nödställd. Detta är beklagligt. Utredaren menade
            att en sådan lag inte skulle få någon nämnvärd effekt utan istället
            skulle kunna leda till att fler avstod från att anmäla brott,
            vittna om övergrepp eller olyckshändelser därför att de inte gjort
            tillräckligt för att hjälpa. Ett utkast till lagförslag formulerades
            dock: ”Böter eller fängelse i upp till två år ska enligt modellen
            kunna följa för den som låter bli att bistå någon som befinner
            sig i allvarlig fara för liv, hälsa eller trygghet till person.
            Ansvar ska utdömas bara om underlåtenheten med hänsyn till omständigheterna
            är uppenbart oförsvarlig. Härigenom tydliggörs att den som av
            fruktan för sin egen säkerhet avstår från att ingripa inte riskerar
            att straffas.”
          </p>
          <p xml:id="i-R19R19YHURBzowEjkQavcn">
            I flertalet andra länder i Europa såsom Norge, Finland, Tyskland,
            Frankrike, Belgien, Schweiz och Danmark finns redan en motsvarighet
            till en civilkuragelag. Det som i andra länder är en självklarhet
            är inte en självklarhet i Sverige. Självklart skulle de flesta
            av oss hjälpa en medmänniska i nöd. Kanske skulle en lag enbart
            ha marginell effekt på människors beteende. Men det skulle ge
            en tydlig vägledning om vad som är rätt att göra. Det skulle även
            kunna vara ett stöd för människor att agera. Vi menar att det
            skulle vara av vikt för människor som är i nöd, och brottsoffer
            som utsätts för brott, om personer som ser eller uppmärksammar
            situationen var skyldiga att ingripa efter omständighet och förmåga.
            Detta bör ges regeringen tillkänna.
          </p>
          <head xml:id="i-UmdhPucKiFFUpowGXmXLiW" type="h2">
            Stödcentrum för unga brottsoffer
          </head>
          <p xml:id="i-SWTLNpgEgsZEGmgt4zGKSq">
            Kristdemokraterna vill att verksamheten med stödcentrum för unga
            brottsoffer byggs ut till att omfatta hela landet. Kring millennieskiftet
            startades Sveriges första stödcentrum för unga brottsoffer. Därefter
            har liknande stödcentra spridits över landet. Dessa stödcentrum
            drivs av olika kommuner och har frivilliga stödpersoner kopplade
            till sig. I Stockholms län är stödcentren placerade vid polisstationerna.
            Den unge brottsutsatte får en stödperson som är jurist och kan
            förklara hur rättsväsendet fungerar och varför exempelvis åklagare
            och domstolar agerar som de gör. Stödcentrum kan också erbjuda
            medling mellan brottsoffer och förövare. Föräldrar som får veta
            att deras barn drabbats av brott känner i grund och botten samma
            sak som det drabbade barnet: chock, förlorad trygghet, att vara
            kränkt, skuldkänslor, oro inför framtiden. Därför får även föräldrar
            samtalsstöd av Stödcentrum för unga brottsoffer. Stödcentrum för
            unga brottsoffer bör få ökat stöd. Verksamheten bör byggas ut
            så att den omfattar hela landet. Flera kommuner kan samverka om
            ett centrum. Kommunerna ska vara skyldiga att tillse att stödcentrum
            finns för unga som utsatts för brott.
          </p>
          <head xml:id="i-N6msJDaRXHdxfm1JHmA6G5" type="h2">
            Gör det möjligt att vittna anonymt
          </head>
          <p xml:id="i-DQztXwuTjEHW8k8iu7tGJb">
            Att vittna är en samhällsplikt i Sverige. Den som inte infinner
            sig i rätten för att vittna kan hämtas av polisen, bli skyldig
            att betala vite eller ersätta andra kostnader som tillkommit domstolen
            för att en rättegång fått ställas in när ett vittne inte dykt
            upp. Det finns få legitima skäl att inte inställa sig som vittne.
            Sveriges domstolar listar dessa som avbrott i allmänna kommunikationer,
            plötslig sjukdom (för vilken läkarintyg alltid krävs) eller andra
            hindrande omständigheter som var omöjliga att förutse. Arbete
            eller semesterresa godkänns inte för frånvaro. Inte heller godtas
            rädslan för repressalier som skäl för att avstå att vittna. Ändå
            är repressalier en högst verklig företeelse. Exempelvis detonerades
            en bomb utanför ett hus i Staffanstorp i februari 2018. Huset
            tillhörde en familj som vittnat mot en gängkriminell. Sex veckor
            efter att en man blivit dömd för ett mord i Hallonbergen bröt
            sig ett flertal maskerade män in hos vittnet och mördade honom
            och hans fru. Två minderåriga barn blev föräldralösa för att deras
            pappa gjort sin samhälleliga plikt. Vittnesplikten är en viktig
            grundbult i rättssystemet, men den utmanas av element i samhället
            som vill etablera parallella rättsstrukturer eller stoppa enskilda
            rättegångar. Varje år anmäls cirka 5000 fall av övergrepp i rättssak
            i Sverige. Siffran har legat relativt stabilt, men det ska sägas
            att antalet lagförda för brottet ökade med 70 procent mellan 1996
            och 2006. Men brottstypen har blivit mer och mer uppmärksammad
            i och med polisens rapporter om de särskilt utsatta områdena.
            Där lyfter de att förekomsten av övergrepp i rättssak är vanlig
            i alla undersökta områden. Det handlar om direkta hot och våld
            i samband med brottet, att personer söks upp efter brottet eller
            att de erbjuds ekonomisk ersättning för att inte delta i rättsprocessen.
            Även Brottsförebyggande rådet har uppmärksammat fenomenet i rapporten
            Relationen till rättsväsendet i utsatta områden (BRÅ 2018:6).
            Där skriver de att det som ”syns tydligast” i deras intervjuer
            är just övergrepp i rättssak och att ”skrämselkapitalet svävar
            också över området, där vissa kriminella uppvisar territoriella
            anspråk, på bekostnad av boende och företagare”.
          </p>
          <p xml:id="i-6Tftbp3t8PtX7v1fFedknc">
            I en annan undersökning från Brå var de vanligaste skälen till
            att ungdomar inte anmält brott att de inte trodde att polisen
            kunde få fast gärningsmannen, att de ändå inte skulle få tillbaka
            det stulna samt att gärningsmannen ändå inte skulle få något straff.
            Cirka 30 procent uppgav att de var rädda att gärningsmannen skulle
            får reda på att de anmält brottet. Ofta känner den som utsatts
            också skuld och skam, i synnerhet om offret varit påverkat av
            alkohol eller droger vid brottstillfället.
          </p>
          <p xml:id="i-8edRbQ7xXfarH7JMZVcnnZ">
            När det gäller ungas obenägenhet att vittna tycks föräldrarna
            spela en stor roll; i en enkätundersökning uppgav 58 av 70 polismän
            att de varit med om att föräldrars oro fått barnet att inte stå
            fast vid sin berättelse om brott.
          </p>
          <p xml:id="i-855xWUVudvM6NB7D8wZGoC">
            Många känner en stor oro inför att vittna. Det gäller särskilt
            vittnesmål som rör gängbrottslighet och grov organiserad brottslighet.
            Det är ett nederlag för hela samhället när människor tystnar av
            rädsla för repressalier. Därför föreslår vi stärkt vittnesstöd
            i vårt budgetalternativ som redovisas i utgiftsområdesmotion 4
            Rättsväsendet. Vi ser också ett behov av att pröva möjligheten
            att vittna anonymt.
          </p>
          <p xml:id="i-TmL2vJq2dTMZT2LFfpo3qo">
            Sven-Erik Alhem, ordförande för Brottsofferjouren Sverige och
            f.d. överåklagare, sa i en intervju med Sveriges Radio Ekot (18/6
            2015) att situationen är så allvarlig att möjligheten att i vissa
            fall kunna vittna anonymt bör införas i Sverige. ”Under årtionden
            kämpade jag emot det, men jag har ändrat mig. För jag ställde
            mig själv frågan om jag är beredd att ställa upp som vittne även
            under de allra mest extrema situationer. Och när jag inte kunde
            svara ett entydigt ja på den frågan, så kan jag inte begära det
            heller av andra”, sa Sven-Erik Alhem till Ekot.
          </p>
          <p xml:id="i-5uYxHNHTU24Fas4A11v8iC">
            I Danmark, Norge och Nederländerna är det möjligt att i vissa
            exceptionella situationer ha anonyma vittnesmål. Möjligheten är
            också godkänd av Europadomstolen, givet att det rör sig om speciella
            omständigheter. Hoten mot rättssäkerheten är därför inte av den
            vikt det tidigare anförts av andra politiska partier. Möjligheten
            att vittna anonymt i vissa specifika typer av brottmål bör prövas
            i Sverige. Det kan exempelvis vara när det finns allvarliga hot
            från gäng. Efter Kristdemokraternas påtryckningar beslutade riksdagen
            att utreda om ett system med anonyma vittnen ska införas i betänkandet
            2018/19:JuU12. En utredning tillsattes också den 21 november 2019.
            Dock har justitieministern uttalat en ovilja mot att genomföra
            förslaget. Vår bedömning är dock allt jämt den samma: Ett system
            med anonyma vittnen bör införas.
          </p>
          <p xml:id="i-GgZjQPPrirCxTsrtaozbaV">
            Sverige borde också införa ett system med kronvittnen. Ett kronvittne
            är en misstänkt som kan få mildare straff om uppgifter kan lämnas
            som bidrar till uppklaring av ett brott. Detta är avgörande för
            att bryta tystnadskulturen i framför allt utsatta områden. Detta
            tillkännagavs regeringen på våren 2019 och nyligen presenterades
            detta förslag i en utredning. Utredningens förslag bör genomföras
            snarat.
          </p>
          <head xml:id="i-PtN89mgXaLAbGhdhGA2P6X" type="h1">
            Nationellt centrum för kvinnofrid
          </head>
          <p xml:id="i-KZR2fxVmA3H9ScjY8yqDnF">
            Regeringen drog ner Nationellt centrum för kvinnofrids (NCK)
            grundanslag med 10 miljoner kronor när Jämställdhetsmyndigheten
            inrättades, vilket var mycket olyckligt. Sedan dess har de tvingats
            söka projektpengar vilket har försvårat det långsiktiga arbetet.
            Regeringen har nu backat och i budgetpropositionen föreslås en
            ökning av NCKs anslag. I Kristdemokraternas budgetförslag stärker
            vi upp NCK ytterligare med 10 miljoner kronor 2022-2024. NCK har
            gjort och gör ett mycket viktigt arbete. Att stärka deras verksamhet
            ger bättre förutsättningar för ett långsiktigt och systematiskt
            arbete mot våld i nära relationer och hedersförtryck.
          </p>
          <head xml:id="i-2yT1qnRkhTGjnivzBG8Lxc" type="h1">
            Barnahus
          </head>
          <p xml:id="i-Ai6YnMk8XRp6z1ATtXoo2C">
            Barn som utsatts för våld eller sexuella övergrepp av någon närstående
            eller har bevittnat sådant är i ett oerhört underläge. Samhället
            måste bli bättre på att lyssna på signaler från barn som far illa
            och vara berett att agera. Samarbetet mellan rättsväsendet, sjukvården
            och socialtjänsten måste fungera så att inte det utsatta barnet
            hamnar mellan stolarna. Därför är barnahus något som ska finnas
            tillgängligt över hela landet. Barnahus är ett samarbete mellan
            myndigheter kring barn som utsatts för brott. Polis, socialtjänst,
            psykolog, åklagare och läkare är samlokaliserade. Barnet får vara
            i en barnvänlig miljö vid förhör eller undersökningar. Polisförhören
            brukar hållas av en särskilt utbildad person, och åklagare, socialtjänst
            med flera följer förhöret så att barnet inte behöver berätta sin
            historia fler gånger än nödvändigt.
          </p>
          <p xml:id="i-66xpswyX3jpHnEFn7HD3rB">
            Barnahus finns på många platser i landet men de fungerar olika
            bra. Inte minst när det gäller tolkningen av respektive myndighets
            sekretesslagstiftning. Vissa barnahus verkar ha löst sekretessfrågan
            på ett funktionellt sätt medan andra barnahus tolkar sekretessreglerna
            på ett mer bokstavbundet sätt vilket riskerar att samarbetet mellan
            de olika parterna inte kan fungera på avsett sätt. För att komma
            tillrätta med detta måste regeringen snarast inleda en översyn
            av sekretesslagstiftningen som säkerställer att de olika parterna
            i barnahusen kan samarbeta fullt ut för barnets skull. En förändring
            av sekretesslagstiftningen skulle också vara välkommet på fler
            områden där olika myndigheter samverkar kring barn, som exempelvis
            riskerar att hamna i kriminalitet. Detta bör ges regeringen tillkänna.
          </p>
          <head xml:id="i-WdVQKU7SFvytBjgZp1PRU9" type="h1">
            Nationellt kunskapscentrum för frågor om oönskad sexualitet och
            prevention av sexuellt våld
          </head>
          <p xml:id="i-GoQgGMGyUVCxy9r2Rvjbyx">
            2019 utvärderade Myndigheten för vårdanalys det arbete som av
            PrevenTell, hjälplinjen mot oönskad sexualitet. Utvärderingen
            visar att ANOVA, ett centrum för forskning, klinisk utredning
            och behandling inom andrologi, sexualmedicin och transmedicin
            vid Karolinska universitetssjukhuset, som driver bland annat PrevenTell
            uppfyller sitt syfte. Myndigheten rekommenderar att ett Nationellt
            kunskapscentrum för frågor om oönskad sexualitet och prevention
            av sexuellt våld inrättas. Kristdemokraterna delar den uppfattningen.
          </p>
          <p xml:id="i-M5MQijNegCLwxjAJ1KKmuP">
            De undersökningar som gjorts i den Nationella trygghetsundersökningen
            visar på en alarmerande ökning av utsattheten för sexualbrott.
            Mellan 2006 och 2012 låg andelen av svenskarna som utsatts för
            sexualbrott på omkring 1,5 procent. Sedan dess har den ökat till
            5,6 procent 2020. Ökningen tog fart innan mycket av den mediala
            uppmärksamhet som präglat senare år, med metoo-rörelsen och uppmärksammade
            övergrepp i badhus och festivaler i Sverige. All ökning kan förstås
            inte härledas till personer med exempelvis tvångsmässig sexualitet.
            Men att komma åt dessa personer innan de begår övergrepp är vore
            mycket värdefullt.
          </p>
          <p xml:id="i-UodJ2AcrjtmkM99PFRiByG">
            2011 genomförde Statens beredning för medicinsk utvärdering en
            studie som drog slutsatsen att ”det finns en stor brist på kunskap
            om effektiva medicinska och psykologiska behandlingsmetoder för
            personer som begått sexuella övergrepp mot barn.” Även detta är
            något som hjälplinjen PrevenTell arbetar med.
          </p>
          <p xml:id="i-VMW36T3sn53igP1GwvxdEk">
            De som själva är oroliga över att de har en oönskad sexualitet
            måste kunna få hjälp. För dem måste tröskeln för att söka hjälp
            vara låg, så att man kan få behandling innan man börjar begå brott.
            Preventell, som är en hjälplinje vid oönskad sexualitet, spelar
            här en viktig roll.
          </p>
          <p xml:id="i-BZm2YbH5btoR6bG4WuojCm">
            Men arbetet behöver systematiseras ytterligare. Därför föreslår
            Kristdemokraterna att ett Nationellt kunskapscentrum för frågor
            om oönskad sexualitet och prevention av sexuellt våld. För detta
            avsätter vi fem miljoner kronor om året. Detta bör ges regeringen
            tillkänna.
          </p>
        </div>
        <div xml:id="i-RmKbw7WMFsnq1NAhGZz5jv" type="signatureBlock">
          <list xml:id="i-UX3RqNbrLVoXKszKH9vxKh">
            <item xml:id="i-QeLxNRoRdseGjcQUEXrQKD" who="i-V4PGuKUAKzYUXWKqj2bLeL" type="signature">
              Andreas Carlson (KD)
            </item>
            <item xml:id="i-AXScjmhihQWtq7qz8xRphb" who="i-SgLSQ3phK7HUZecEbLumwe" type="signature">
              Ingemar Kihlström (KD)
            </item>
            <item xml:id="i-7DvwCe6tGRp8DoVJGkPUPJ" who="i-6umT1k53jwZ9Rr9pvYUNWh" type="signature">
              Lars Adaktusson (KD)
            </item>
            <item xml:id="i-RxfNZTk649dByPhn8aSZJ6" who="i-Ybw8JnrmHGCsqpipBke8a7" type="signature">
              Mikael Oscarsson (KD)
            </item>
            <item xml:id="i-S9ZPfLxQiaEJZ1S4LEvzEn" who="i-4BTx6VbUNJDqLqfkYqjnsE" type="signature">
              Tuve Skånberg (KD)
            </item>
            <item xml:id="i-ETEjYHUq9FWG3hWWQxEuuH" who="i-JLXuQC8Bjt8suyRFj6kC3h" type="signature">
              Gudrun Brunegård (KD)
            </item>
          </list>
        </div>
      </div>
    </body>
  </text>
</TEI>
