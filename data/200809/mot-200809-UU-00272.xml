<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00272">
  <teiHeader>
    <fileDesc>
      <titleStmt>
        <title>Stöd till demokratirörelsen i Burma</title>
        <author corresp="i-HMf3KYjw3nvgVVjUa7gnGs i-PMx51X9QbaLUMtQNq6sVfz">av Magdalena Streijffert och Matilda Ernkrans (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd till demokratirörelsen i Burma</title>
          <idno type="rdwebb">GW02U272</idno>
          <rs type="number">U272</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U272/text</ref>
          <ref type="dokument_url_html">http://data.riksdagen.se/dokument/GW02U272</ref>
          <ref type="dokumentstatus_url_xml">http://data.riksdagen.se/dokumentstatus/GW02U272</ref>
          <ref type="doc">http://data.riksdagen.se/fil/8DAF2F3C-AFC0-498C-BEA2-F76DB19D5360</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VDwP2J2xrBXVbu8jY9wzx9" type="signed"/>
        <correspContext corresp="i-VDwP2J2xrBXVbu8jY9wzx9">
          <note type="signatory" corresp="i-HMf3KYjw3nvgVVjUa7gnGs"/>
          <note type="signatory" corresp="i-PMx51X9QbaLUMtQNq6sVfz"/>
        </correspContext>
        <correspAction xml:id="i-8w2yPzP7g8ore4FbRpmncQ" type="numbering">
          <date when="2008-10-07"/>
        </correspAction>
        <correspAction xml:id="i-8gcDGGqktbDG1AMWbJ9btY" type="submission">
          <date when="2008-10-03"/>
        </correspAction>
        <correspAction xml:id="i-FJMe8o7hNLpFzP5zANqe4V" type="transfer">
          <date when="2008-09-30"/>
        </correspAction>
        <correspAction xml:id="i-TjVDwK9za3htCkTQwnSsgv" type="assigned"/>
        <correspContext corresp="i-TjVDwK9za3htCkTQwnSsgv">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4VsdeBzejstnTUTnhmhNND" type="motBody">
        <div xml:id="i-R68Y74DuueSLAvjeqb1Uk" type="motProposal" subtype="förslag">
          <head xml:id="i-LKg53BC56tT9t2ybeqq73K">
            Förslag till riksdagsbeslut
          </head>
          <p xml:id="i-GwRZtTCP8a2tN4WX2cfAyL">
            Riksdagen tillkännager för regeringen som sin mening vad som
            anförs i motionen om att Sverige bör fortsätta, och öka, sitt
            biståndssamarbete med de burmesiska oppositionsgrupper som i Burma
            och längs Burmas gränser arbetar med bl.a. demokratiutveckling,
            hiv/aidsrelaterade problem, kvinnors och barns rättigheter.
          </p>
        </div>
        <div xml:id="i-2DTxuodp2YjMawVAfz1Lqe" type="motContent">
          <head xml:id="i-PyLV6ggCrc3VuXCFW9MWQe" type="h1">
            Motivering
          </head>
          <p xml:id="i-MPQmuXXyd3HZLjipWy4kAJ">
            Burmas folk lever sedan mer än 45 år i en av världens mest brutala
            och slutna militärdiktaturer. Detta har blivit än mer uppenbart
            för omvärlden under det gångna året då munkledda demonstrationer
            krossats med våld och en cyklondrabbad befolkning nu förvägras
            internationell hjälp. Trots hårt arbete från den burmesiska demokratirörelsen
            och påtryckningar från omvärlden tycks juntans järngrepp om landet
            alltjämt orubbat. Men kampen för förändring fortsätter, mycket
            tack vare de eldsjälar som aldrig ger upp hoppet om en bättre
            framtid.
          </p>
          <p xml:id="i-NfEhgC5J2s6NQyankYUZEo">
            Sedan den första militärkuppen i Burma 1962 har landet, som är
            mycket rikt på naturresurser, blivit ett av världens fattigaste.
            Burma finns sedan många år tillbaka på FN:s lista över least developed
            countries. År 1962 valde militärjuntan att förstatliga hela den
            burmesiska ekonomin, vilket så småningom, tillsammans med den
            utbredda korruptionen, ledde till att landets ekonomi kollapsade.
            År 1988 skakades militärregimen då tiotusentals människor krävde
            demokrati i landet. Ledaren för denna unga demokratirörelse blev
            snart Aung San Suu Kyi, som sedermera placerades i husarrest.
            År 1990 hölls val i Burma och oppositionen fick över 80 procent
            av platserna i parlamentet. Militären accepterade dock inte utslaget
            utan slog hårdhänt ned den spirande demokratin. Många av dem som
            var aktiva i demokratirörelsen fängslades, mördades eller flydde
            landet. Efter 1988 liberaliserades ekonomin något, men det är
            en utveckling som inte minskat fattigdomen.
          </p>
          <p xml:id="i-Vi2J6dZXuGx85ooKdFAiNc">
            Idag, 20 år efter de stora demonstrationerna 1998, har en ny
            folklig demokratirörelse vuxit fram. 100 000-tals burmeser har
            gått ut på gatorna för att kräva demokrati och drägliga levnadsförhållanden.
            Militären har återigen svarat med våld och många människor har
            dödats. Nu sitter långt över 1 000 demokratiaktivister som politiska
            fångar i Burma.
          </p>
          <p xml:id="i-Qdbpabb8VpYqWhP6YxwQBY">
            Många demokratikämpar i Burma tvingas fly för sina liv. De allra
            flesta flyr till Thailand. Årets Anna Lindh-pristagare, Khin Ohmar
            är en av dem. Det är dock inte bara demokratiaktivister som flyr,
            utan många ungdomar tvingas lämna Burma för att få tillgång till
            utbildning i de stora flyktinglägren. Andra flyr för att kunna
            arbeta och skicka tillbaka pengar till sina familjer. Längs den
            thai-burmesiska gränsen bor också mängder av flyktingar från de
            olika etniska minoriteterna i landet, vars hemtrakter drabbats
            hårt av inbördeskriget i Burma eller av tvångsförflyttningar till
            följd av byggandet av dammar eller gaspipelines. Idag är det inte
            bara i Burmas gränsregioner det lever burmesiska flyktingar, antalet
            interna flyktingar ökar kontinuerligt. I dessa fattiga och/eller
            krigsdrabbade områden där människor har små försörjningsmöjligheter
            sprids sjukdomar snabbt. Malaria, tbc och hiv/aids är vanligt.
            Framför allt i östra Burma är en stor del av marken minerad och
            olyckor på grund av landminor är vanligt. Sjukvården inne i Burma,
            inte minst i gränsregionerna, är undermålig och de flesta har
            ingen möjlighet att få den vård de behöver.
          </p>
          <p xml:id="i-HicvqrHC22cmbDuBjoVR9u">
            Internationella biståndsorganisationer som via militärjuntan
            försökt arbeta i Burma har ofta stött på stora hinder. Bland annat
            är restriktionerna så omfattande att många av dem, däribland Global
            Fund, har valt att lämna landet.
          </p>
          <p xml:id="i-CyKs4qo2dUPHBLUcNxqRo8">
            Den burmesiska oppositionsrörelsen består idag av mycket mer
            än bara demokratiaktivister. Där ingår förutom de politiska organisationerna
            som jobbar med demokratiutveckling och mänskliga rättigheter även
            kvinnoorganisationer som jobbar för kvinnors rättigheter, organisationer
            som jobbar med flyktingbarnens rätt till skolgång och organisationer
            som jobbar med sjukvård och/eller hiv/aids. De jobbar i gränsområdena
            men flera av dem jobbar också inne i landet genom så kallad cross-border-verksamhet.
            De tar sig in i de värst drabbade områdena, där inbördeskriget
            fortfarande rasar och dit de internationella organisationerna
            inte når. Bland dem som arbetar inom den burmesiska oppositionsrörelsen
            finns bland andra dr Cynthia Maung som i år var en av de nominerade
            till World Childrens Prize for the right of child för sitt arbete
            med flyktingsjukhuset Mae Tao Clinic. De flesta som är aktiva
            inom dessa organisationer är själva burmesiska flyktingar och
            det bistånd de får från framför allt västvärlden är fundamentalt
            för deras fortsatta verksamhet.
          </p>
          <p xml:id="i-XJHMk3j38PanQt54aggB5z">
            Sverige, via Sida, har tidigare stöttat oppositionsrörelsens
            arbete, bland annat genom ett samarbete med Thai-Burma Border
            Consortium. Merparten av det svenska biståndet har gått till flyktingarna
            och flyktingorganisationerna längst den thai-burmesiska gränsen.
            Främst har det varit bistånd som gått till basförnödenheter, utbildning
            och sjukvård. 2005/06 uppgick detta bistånd till 61,75 miljoner
            kronor. Sida har också gett pengar till den oppositionella radiostationen
            Democratic Voice of Burma, som sänder från Norge.
          </p>
          <p xml:id="i-5ECiXAPxXpGDjs4rUGjgFv">
            Burma är ett fattigt land men där finns en mycket stark och aktiv
            demokrati­rörelse, vars engagemang sträcker sig utanför det strikt
            politiska, och det finns en god grund att fortsätta bygga på.
            Mot bakgrund av detta menar vi att det svenska biståndet till
            de burmesiska oppositionella och de burmesiska flyktingarna i
            exil måste fortsätta och öka.
          </p>
        </div>
        <div xml:id="i-FadjwnAg3TyJRtELw9bagS" type="signatureBlock">
          <list xml:id="i-CpMUU9uoRfk9UNXJN4bjU">
            <item xml:id="i-SzSsvg1VxBdMWecEtT6SJp" who="i-HMf3KYjw3nvgVVjUa7gnGs" type="signature">
              Magdalena Streijffert (s)
            </item>
            <item xml:id="i-A14eXpSr5wynXVYzyqrVSo" who="i-PMx51X9QbaLUMtQNq6sVfz" type="signature">
              Matilda Ernkrans (s)
            </item>
          </list>
        </div>
      </div>
    </body>
  </text>
</TEI>
