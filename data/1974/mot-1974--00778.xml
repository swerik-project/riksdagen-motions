<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00778">
  <teiHeader>
    <fileDesc>
      <titleStmt>
        <title>om åtgärder för att främja cykeltrafiken.</title>
        <author>av herr Sven Gustafson i Göteborg </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att främja cykeltrafiken.</title>
          <idno type="rdwebb">FX02778</idno>
          <rs type="number">778</rs>
          <ref type="dokument_url_text">http://data.riksdagen.se/dokument/FX02778/text</ref>
          <ref type="dokument_url_html">http://data.riksdagen.se/dokument/FX02778</ref>
          <ref type="dokumentstatus_url_xml">http://data.riksdagen.se/dokumentstatus/FX02778</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BcL7AMEJEagjbXbwF6ihGV" type="signed"/>
        <correspContext corresp="i-BcL7AMEJEagjbXbwF6ihGV">
          <note type="signatory" corresp="i-6PeNM1B9NsCjyScL117vps"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__778/mot_1974__778-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1974:778 10
          </p>
          <p>
            Nr 778
          </p>
          <p>
            av herr Sven Gustafson i Göteborg om åtgärder för att främja
            cykeltrafiken.
          </p>
          <p>
            Nu börjar det på allvar gå upp för trafikplanerare att cykeln
            i framtiden kommer att bli ett transportmedel som kräver särskilda
            åtgärder i trafikpolitiken. Under 1960-talets utredningsarbete
            utgick man från att cykeln huvudsakligen skulle användas av barn
            och av sådana som ville ha motion och idka friluftsliv. Därför
            fick cykeltrafiken inte tillbörlig plats i vägplaneutredningar
            etc. Man utgick då från statistiken beträffande 1950-talet under
            vilket den årliga cykelförsäljningen gick ned från ca 280 000
            till ca 125 000. Tvärtemot alla prognoser visade cykelförsäljningen
            dock en kraftig ökning under 1960-talet. Industrins utredningsinstitut
            hade räknat med en ökning från 1964 till 1975 från 230 000 till
            250 000 per år, men redan år 1971 hade siffran stigit till 400
            000. Riksdagen beslöt år 1972 med anledning av motioner att begära
            utredning i syfte att skapa bättre förutsättningar för cykeltrafiken.
            Kungl. Maj:t uppdrog i januari 1973 åt statens vägverk och statens
            trafiksäkerhetsverk att gemensamt och i samråd med statens planverk
            utföra den av riksdagen begärda utredningen. Hittills har utredningsarbetet
            begränsats till ett avsnitt i en i statens planverk pågående utredning
            om nya planeringsriktlinjer för utformning av trafiknät. Avsikten
            är att utarbeta riktlinjer som är mer allmängiltiga och tar hänsyn
            till fler faktorer än de tidigare. I utredningen skall studeras
            trafiknäten såväl i äldre som i nyplanerade områden. En utgångspunkt
            för utredningen bör enligt direktiven vara att föreslå åtgärder
            som stimulerar gång- och cykeltrafiken. Utan tvivel kommer denna
            utredning inom planverket att bli mycket värdefull, men enligt
            min uppfattning täcker den inte hela det område som riksdagsbeslutet
            avsåg. Inte heller kommer den att ta upp de åtgärder som blir
            nödvändiga på kort sikt för att förbättra villkoren för cykeltrafiken.
          </p>
          <p>
            Häpnadsväckande utveckling
          </p>
          <p>
            Sedan riksdagen fattade sitt beslut år 1972 har en häpnadsväckande
            utveckling ägt rum på cykeltrafikens område. Det gäller inte bara
            i vårt land där cykelförsäljningen nu under den akuta energikrisen
            varit fyra gånger större än normalt. Den är inte heller begränsad
            till den mera kortsiktiga energibristen. Tydligast framträder
            den i USA, där cykeln ända till för några år sedan nästan var
            ett museiföremål. Barn använde visserligen cyklar, liksom några
            sportfantaster, men cykeln var inte något
          </p>
          <pb facs="riksdagen-motions-pdf/data/1974/mot_1974__778/mot_1974__778-002.pdf"/>
          <p>
            Mot. 1974:778 11
          </p>
          <p>
            för vanligt folk. I oktober månad förra året meddelades i en
            officiell publikation i USA att det år 1972 såldes 13 miljoner
            cyklar i USA. Det är mer än det totala antalet sålda bilar under
            samma år. Under det att cykelförsäljningen tidigare varit liten
            och till 90 2 gått till barn och ungdom, såldes nu hälften av
            cyklarna till vuxna. Denna sensationella uppgift var försedd med
            följande kommentar: Ännu har emellertid cykeln inte blivit en
            integrerad del i trafikplaner- ingen, särskilt för det växande
            antal människor som använder cykeln för arbetsresor. Här måste
            nya initiativ tas för att möta det ökande intresset för cykeltrafik
            från allmänhetens sida. Det behövs mer cykelbanor och reserverade
            körfält för cyklar, trafiksäkerhetsåtgärder för cyklisterna m.
            m. Cyklisterna har samma rättigheter och behov och samma ansvar
            som den som använder bil, buss, tåg, lastbil eller flyg.
          </p>
          <p>
            Kraftfulla åtgärder nödvändiga
          </p>
          <p>
            Även om vissa åtgärder vidtagits i Sverige, är vi i vårt land
            långt ifrån den målsättning som angivits för USA i detta uttalande.
            En av anledningarna till detta är att det inte funnits någon samlad
            bedömning av de samhällsekonomiska vinster som kan uppnås genom
            en ökad övergång till cykeltrafik. 1972 års riksdagsbeslut innefattade
            en begäran om en utredning på denna punkt, men detta har ännu
            inte beaktats. När trafikledsprojekt planeras finns ofta cykelbanor
            med i början av planeringsarbetet. Vid de prutningar som görs
            försvinner ibland cykel- banorna, eftersom beslutsfattarna ännu
            inte hunnit anpassa sig till den snabba utvecklingen i fråga om
            cykeltrafiken. Även om den akuta bränslekrisen löses på ett tillfredsställande
            sätt, kommer på lång sikt energisnåla transportmedel att få konkurrensför-
            delar, och i detta hänseende hävdar sig cykeln synnerligen väl.
            Därtill kommer de miljösynpunkter som ständigt vinner i styrka
            och som talar för en ökad cykeltrafik inte minst i städernas centrala
            delar. Mot denna bakgrund måste man konstatera att samhället inte
            är anpassat för cykeltrafik. Låt mig endast ta ett exempel. I
            den akuta bensinbristens tid är många resenärer hänvisade till
            busstrafiken. Emeller- tid går bussen i regel inte ända fram till
            resmålet. Därför vore en kombination av buss- och cykelfärd naturlig.
            Men bussar levereras nu inte med anordningar för att transportera
            cyklar, och på äldre bussar har man tagit bort dessa anordningar
            med motivering att de försvårar tvättningen av bussarna. En begäran
            om att man nu skulle återinföra denna möjlighet har avvisats.
            Även på tåg finns mycket begränsade möjligheter att få med cyklar
            och i de fall då detta tillåts är kostnaderna nästan prohibitivt
            höga. Trots många svårigheter har under senare år byggts särskilda
            anord- ningar för cykeltrafik (cykelbanor, cykelvägar, cykelfält),
            men statsbi- dragsbestämmelserna är så utformade att bidrag endast
            utgår om dessa cykelbanor har en anslutning till en trafikled.
            Om den av vissa skäl går ett par hundra meter från trafikleden,
            utgår inte statsbidrag. Inte heller utgår
          </p>
          <pb facs="riksdagen-motions-pdf/data/1974/mot_1974__778/mot_1974__778-003.pdf"/>
          <p>
            Mot. 1974:778 12
          </p>
          <p>
            statsbidrag till andra cykelbanor i annan form än att AMS kan
            ge bidrag. Enligt min uppfattning bör statsbidragsbestämmelserna
            omarbetas för att bättre tillgodose cykeltrafikens behov. Särskilda
            bekymmer har bestämmelserna om förbud för cyklists deltagande
            i filköring (förbud mot vänstersväng) orsakat bland cyklister-
            na i landet. Denna bestämmelse är avsedd att träda i kraft den
            1 maj i år. Trafiksäkerhetsverket har emellertid i skrivelse av
            den 4 januari i år till Kungl. Maj:t anmält att det inte syns
            möjligt att införa denna regel redan den 1 maj 1974. Samtidigt
            har man angivit kostnaderna för ett genomförande av regeln, som
            enligt Cykel- och moped främjandet troligen är den mest cykelfientliga
            regeln i svensk trafikhistoria, till ca 13 miljoner kronor. Jag
            har i annat sammanhang tagit upp denna fråga i riksdagen. Enligt
            min uppfattning skulle denna regel förvisa cykeln till ett andra
            rangens transportmedel. Det är därför nödvändigt att denna regel
            aldrig träder i kraft utan att i stället åtgärder vidtas för att
            tillvarata cyklisternas intressen i stadstrafiken. Av det som
            jag här anfört framgår att det arbete som nu utförs i statens
            planverk i samarbete med vägverket och trafiksäkerhetsverket inte
            täcker hela det område som avsågs i 1972 års riksdagsbeslut och
            att arbetsgruppen inte har de resurser som behövs för att utan
            dröjsmål ta upp de frågor som aktualiserats av de energiproblem
            som uppstår även på längre sikt. Arbetsgruppen bör därför reorganiseras,
            få fasta direktiv och ett sekretariat som odelat kan ägna sig
            åt denna uppgift. Den bör få i uppdrag att ge förslag också på
            kortsiktiga åtgärder för att förbättra cykeltrafikens villkor.
            Jag får därför hemställa att riksdagen hos Kungl. Maj:t begär
            att cykelns roll i trafikpoli- tiken närmare utreds i enlighet
            med vad som anförts i denna motion och att utredningen får i uppdrag
            att också föreslå åtgärder som på kort sikt kan förbättra förutsättningarna
            för cykeltrafiken.
          </p>
          <p>
            Stockholm den 25 januari 1974
          </p>
          <p>
            SVEN GUSTAFSON (fp) i Göteborg
          </p>
        </div>
      </div>
    </body>
  </text>
</TEI>
