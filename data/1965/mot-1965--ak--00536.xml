<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__536/mot_1965__ak__536-001.pdf"/>
      <fw xml:id="i-An1jvaTmoaed53QECfvkzg">
        Nr 536—547 Motioner i Andra kammaren, nr 336 år 1965 1
      </fw>
      <div type="motHeader" xml:id="i-Bd33DHNvF7JYGdjYqhNUX7">
        <div type="motTitle" xml:id="i-88DGjRZE4k44UABTq2rYPj"/>
        <div type="motSubmissionInfo" xml:id="i-52qyWefwrjHTRsYw9M4kRw"/>
      </div>
      <div type="motBody" xml:id="i-YGacCL8yUHr6Bx9YCS73J1">
        <div xml:id="i-6vJSXN7eaurZnUa7md94Dh">
          <p xml:id="i-LjG9hPnKUACtQVcJZ7QULf">
            Nr 536
          </p>
          <p xml:id="i-MG3m3qyMg4E8mgoLJjbBa9">
            Av herr Johansson i Dockered m.fl., om inställande tills vidare
            av ytterligare åtgärder för genomförande av högertrafik.
          </p>
          <p xml:id="i-Pj2y4d6enJa1wYFw9eYx8Y">
            Vid folkomröstning år 1955 uttalade 82,9 procent av de däri deltagande
            sig för bibehållande av vänstertrafik. Riksdagen beslöt likväl
            våren 1963 om övergång till högertrafik, och Kungl. Maj:t har
            därefter bestämt dagen härför till den 3 september 1967. Utöver
            de skäl, som upptagits i motioner år 1963, må anföras att frågan
            om högertrafik ännu icke blivit vetenskapligt utredd ur trafiksäkerhetssynpunkt.
            Utan motivering har exempelvis antagits, att körriktningen härutinnan
            i och för sig är utan betydelse. Enligt vårt förmenande kan det
            ifrågasättas om denna inte är väl så väsentlig som vissa utlänningars
            ovana vid vänstertrafik och den ökning av trafiken över våra gränser,
            som flertalet personer i mitten av 1950-talet måste ha insett
            skulle komma. Det har sålunda hävdats att människans — självfallet
            även i högertrafikländer — naturliga benägenhet att vika åt vänster
            framgår bl. a. av sättet att taga i hand och att stiga på en cykel.
            Att detta fenomen är av betydelse i kritiska situationer och knappast
            kan övervinnas genom långvarig inlärning förefaller sannolikt.
            De olika ländernas trafikstatistik talar också ett anmärkningsvärt
            språk. Sverige har i runt tal 5 procent av den västeuropeiska
            bilparken men mindre än 2 pro- cent av vägtrafikens dödsoffer.
            Per 100 000 bilar dödades i de båda nordiska vänstertrafikländerna
            Sverige och Island 65 personer år 1961. Motsvarande antal för
            Danmark, Finland och Norge var i genomsnitt icke mindre än 160.
            För tidigare år och preliminärt även för senare år är skillnaden
            likartad. Belgien och Nederländerna har vardera betydligt färre
            motorfordon än Sverige men nästan dubbelt så många dödsoffer i
            trafik. Samma eller ännu väsentligare skillnad föreligger mellan
            Sverige samt Schweiz, Österrike och andra jämför- bara stater.
            När USA hade samma biltäthet som Sverige nu har, var det rela-
            tiva antalet döda nästan det dubbla mot vårt. Såväl per bil som
            per invånare har Storbritannien betydligt färre döda i väg- och
            gatutrafik än Frankrike, Italien och Västtyskland samt andra jämförbara
            länder.
          </p>
          <p xml:id="i-MNrSDLvE6BhWap7n6bJtCB">
            Bihang till riksdagens protokoll 1965. 4 saml. Nr 536—547
          </p>
          <pb facs="riksdagen-motions-pdf/data/1965/mot_1965__ak__536/mot_1965__ak__536-002.pdf"/>
          <fw xml:id="i-MLawLsm2KHYRW6mzS2phbL">
            2 Motioner i Andra kammaren, nr 336 år 1965
          </fw>
          <p xml:id="i-BCwmqFFxhmgACAMeNmjmuG">
            Vad nu sagts om antalet dödade personer gäller i stort även frekvensen
            av olyckor och skadade personer samt icke allenast Europa. Övergångssvårigheter
            och kostnader är sålunda blott en del — och kanske på sätt och
            vis en mindre del — av en mycket stor fråga, vars verkliga bak-
            grund, innebörd och omfattning av riksdagen hittills lämnats obeaktad.
            Det ovan anförda torde, ehuru exemplen lätt kunna mångfaldigas,
            vara till fyllest för att visa behovet av en ytterligare utredning
            om vilken trafikriktning som är att föredraga. På grund av vad
            i motionen framhållits får vi vördsamt hemställa, att riksdagen
            måtte föranstalta om i motionen avsedd utred- ning samt — i avbidan
            på resultatet härav — besluta om instäl- lande av ytterligare
            åtgärder för högertrafikens genomförande tills vidare.
          </p>
          <p xml:id="i-24HGFAuPsHj4PvRD9oyhY4" type="date">
            Stockholm den 27 januari 1965
          </p>
          <p xml:id="i-A2kaNTANg6xxzxvrBgDNky">
            Robert Johansson Bertil Jonasson Bertil Rubin i Dockered
          </p>
        </div>
      </div>
    </body>
  </text>
</TEI>
