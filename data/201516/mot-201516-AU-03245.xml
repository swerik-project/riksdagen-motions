<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-03245">
  <teiHeader>
    <fileDesc>
      <titleStmt>
        <title>Närodlad integration</title>
        <author corresp="i-TmLYgRSM5JFBMdRVjsJ2q4">av Johanna Jönsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3245 av Johanna Jönsson m.fl. (C)</title>
          <idno type="rdwebb">H3023245</idno>
          <rs type="number">3245</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3023245/text</ref>
          <ref type="dokument_url_html">http://data.riksdagen.se/dokument/H3023245</ref>
          <ref type="dokumentstatus_url_xml">http://data.riksdagen.se/dokumentstatus/H3023245</ref>
          <ref type="docx">http://data.riksdagen.se/fil/7384C421-E22E-4515-A9DE-7057DBC5C3F8</ref>
          <ref type="pdf">http://data.riksdagen.se/fil/D3A03143-4170-4437-9FED-69858071D084</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TmLYgRSM5JFBMdRVjsJ2q4</idno>
            <name>Johanna Jönsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-UT1ponddSVxoVpn779syr7</idno>
            <name>Solveig Zander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GSWYm2Y1p7RakS1Zi6tqtB" type="signed"/>
        <correspContext corresp="i-GSWYm2Y1p7RakS1Zi6tqtB">
          <note type="signatory" corresp="i-TmLYgRSM5JFBMdRVjsJ2q4"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-UT1ponddSVxoVpn779syr7"/>
        </correspContext>
        <correspAction xml:id="i-W615gHg7KDdjKX3dQhWtTb" type="submitted">
          <date when="2015-10-07"/>
          <time when="17:06:54"/>
        </correspAction>
        <correspAction xml:id="i-CPA7KxZkB3njPjmSBoXmZp" type="reviewed">
          <date when="2015-10-08"/>
          <time when="10:13:23"/>
        </correspAction>
        <correspAction xml:id="i-rMuxffAcBSpCgvotozEA7" type="referred">
          <date when="2015-10-13"/>
        </correspAction>
        <correspAction xml:id="i-LriJhcwpvtuS2DnduzuVEi" type="assigned">
          <date when="2018-06-05"/>
          <time when="10:33:12"/>
        </correspAction>
        <correspContext corresp="i-LriJhcwpvtuS2DnduzuVEi">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-XtG2BGfvwwTQReTMB7PMmr" type="behandlas_i"/>
        <correspContext corresp="i-XtG2BGfvwwTQReTMB7PMmr">
          <ref type="uppgift">2015/16:CU1</ref>
          <ref type="ref_dok_id">H301CU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PhsD2w2qqyq1z972MV3yLY" type="behandlas_i"/>
        <correspContext corresp="i-PhsD2w2qqyq1z972MV3yLY">
          <ref type="uppgift">2015/16:KrU4</ref>
          <ref type="ref_dok_id">H301KrU4</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU4</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3oVpGowi6z6fxwS9n2ffVF" type="behandlas_i"/>
        <correspContext corresp="i-3oVpGowi6z6fxwS9n2ffVF">
          <ref type="uppgift">2015/16:KrU8</ref>
          <ref type="ref_dok_id">H301KrU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU8</ref>
          <ref type="ref_dok_titel">Folkbildning och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CXHr23APqqnw8NrgxqFGiM" type="behandlas_i"/>
        <correspContext corresp="i-CXHr23APqqnw8NrgxqFGiM">
          <ref type="uppgift">2015/16:AU6</ref>
          <ref type="ref_dok_id">H301AU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU6</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NPazVmKrhgysVrr6KWEkRu" type="behandlas_i"/>
        <correspContext corresp="i-NPazVmKrhgysVrr6KWEkRu">
          <ref type="uppgift">2015/16:KrU6</ref>
          <ref type="ref_dok_id">H301KrU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU6</ref>
          <ref type="ref_dok_titel">Civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4UTsY9CTo3zio7fnVHBCc2" type="behandlas_i"/>
        <correspContext corresp="i-4UTsY9CTo3zio7fnVHBCc2">
          <ref type="uppgift">2015/16:AU10</ref>
          <ref type="ref_dok_id">H301AU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU10</ref>
          <ref type="ref_dok_titel">Ett övergripande ramverk för aktiva åtgärder i syfte att främja lika rättigheter och möjligheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QCXyrSVTPutivvakwcsmm6" type="behandlas_i"/>
        <correspContext corresp="i-QCXyrSVTPutivvakwcsmm6">
          <ref type="uppgift">2015/16:AU9</ref>
          <ref type="ref_dok_id">H301AU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU9</ref>
          <ref type="ref_dok_titel">Jämställdhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CPunb1kqzm9NQkjrjqG8K2" type="behandlas_i"/>
        <correspContext corresp="i-CPunb1kqzm9NQkjrjqG8K2">
          <ref type="uppgift">2015/16:SoU6</ref>
          <ref type="ref_dok_id">H301SoU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU6</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VLQkK6JFeFt83Ma6jq8ppN" type="behandlas_i"/>
        <correspContext corresp="i-VLQkK6JFeFt83Ma6jq8ppN">
          <ref type="uppgift">2015/16:FiU25</ref>
          <ref type="ref_dok_id">H301FiU25</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4roGkBtYug1m7zEHNYH3Wq" type="behandlas_i"/>
        <correspContext corresp="i-4roGkBtYug1m7zEHNYH3Wq">
          <ref type="uppgift">2016/17:CU14</ref>
          <ref type="ref_dok_id">H401CU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU14</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GtsYJGyjbDtWSanXwZ5iZY" type="behandlas_i"/>
        <correspContext corresp="i-GtsYJGyjbDtWSanXwZ5iZY">
          <ref type="uppgift">2016/17:CU15</ref>
          <ref type="ref_dok_id">H401CU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU15</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3245 av Johanna Jönsson m.fl. (C)
          Närodlad integration
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-U5oiNnyPpxZngnUSxW3kR">
            Förslag till riksdagsbeslut
          </head>
          <list style="ol">
            <item xml:id="i-CWkPBf1XmzFxsWZR6UTdtv">
              Riksdagen ställer sig bakom det som anförs i motionen om att
              värna öppenheten mot omvärlden och att alla som tas emot i Sverige
              på ett snabbt och effektivt sätt ska kunna bli en del av samhället
              och tillkännager detta för regeringen.
            </item>
            <item xml:id="i-M68RkUPBr1xBEakpa11XGy">
              Riksdagen ställer sig bakom det som anförs i motionen om att
              utreda hur ansvaret för mottagandet kan flyttas från Migrationsverket
              till kommunerna och tillkännager detta för regeringen.
            </item>
            <item xml:id="i-BGvGRWNAxhKuRpUzQ8Tvpo">
              Riksdagen ställer sig bakom det som anförs i motionen om att
              se över hur studieförbund och andra aktörer i civilsamhället kan
              ges ökade möjligheter att arbeta proaktivt med integrationsfrågor
              och tillkännager detta för regeringen.
            </item>
            <item xml:id="i-C7gNSDsK4noXBhKiqKDgLH">
              Riksdagen ställer sig bakom det som anförs i motionen om att
              se över hur integrationsaspekten kan väga tyngre vid fördelning
              av bidragen till civilsamhället och tillkännager detta för regeringen.
            </item>
            <item xml:id="i-71xBqLqoE9KsP397cC7wsu">
              Riksdagen ställer sig bakom det som anförs i motionen om att
              motverka hedersrelaterat våld och tillkännager detta för regeringen.
            </item>
            <item xml:id="i-WMUvHy62xMpxZA8BMTcAvk">
              Riksdagen ställer sig bakom det som anförs i motionen om att
              etableringsersättningen måste ställa tydligare krav på aktivitet
              som leder till jobb och bättre integration och tillkännager detta
              för regeringen.
            </item>
            <item xml:id="i-5NJKARWu83fAxnoKRn71aj">
              Riksdagen ställer sig bakom det som anförs i motionen om att
              se över möjligheten att förlänga preskriptionstiden samt att se
              över sanktionsmöjligheterna för diskrimineringsärenden och tillkännager
              detta för regeringen.
            </item>
            <item xml:id="i-FLe8VWAqHAFJv5Zk62MM9p">
              Riksdagen ställer sig bakom det som anförs i motionen om att
              stat, kommuner och landsting bör agera förebild i sin roll som
              arbetsgivare, och riksdagen tillkännager detta för regeringen.
            </item>
            <item xml:id="i-2hFxt9w4aZ7uLSp2MHSL4P">
              Riksdagen ställer sig bakom det som anförs i motionen om att
              utreda modulboenden och tillfälliga bygglov som ett sätt att snabbt
              lösa den akuta bostadsbristen för nyanlända och tillkännager detta
              för regeringen.
            </item>
            <item xml:id="i-HuopDmLwLm5NR8hqKtPrPe">
              Riksdagen ställer sig bakom det som anförs i motionen om att
              se över möjligheten för kommunerna att gå in som garant för att
              underlätta för nyanlända att få hyreskontrakt hos privata hyresvärdar
              och tillkännager detta för regeringen.
            </item>
            <item xml:id="i-3SqE5pnbPhNDArvwp1DdC6">
              Riksdagen ställer sig bakom det som anförs i motionen om att
              hitta möjligheter för anvisningsbostäder på landsbygden och tillkännager
              detta för regeringen.
            </item>
            <item xml:id="i-Gpb47TpEbQFBuWbv5F8ArE">
              Riksdagen ställer sig bakom det som anförs i motionen om att
              se över hjälp till fattiga EU-medborgare i deras hemländer genom
              EU-finansierade samarbetsprojekt i syfte att bygga upp fungerande
              socialtjänst på plats och tillkännager detta för regeringen.
            </item>
            <item xml:id="i-W3GjH8QemAmfm4FTL6u3H1">
              Riksdagen ställer sig bakom det som anförs i motionen om sanktioner
              för medlemsstater i EU vid allvarliga underlåtelser av ansvaret
              för utsatta medborgare och i de fall då det råder strukturell
              diskriminering av minoritetsgrupper och tillkännager detta för
              regeringen.
            </item>
            <item xml:id="i-vM6HNc844MnS6QBhUrUzU">
              Riksdagen ställer sig bakom det som anförs i motionen om att
              utreda möjligheten att ge stöd till civilsamhället för att hjälpa
              EU-medborgare i deras hemländer och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-SxXtmwT3qGELp7srmfiKKz" type="h1">
            Motivering
          </head>
          <head xml:id="i-GMZrzcfUfjsAfeCAhdqwAK" type="h2">
            Inledning
          </head>
          <p xml:id="i-LaSrchXyStcPyvwYjwsZwD">
            I dag befinner sig sextio miljoner människor på flykt. Några
            av dem tar sig till Sverige. År 2014 motsvarade flyktinginvandringen
            en ny person per 200 invånare i Sverige. Det innebär att det varje
            månad kommer tusentals människor som flytt från krig och förfölj­else.
            Centerpartiet värnar asylrätten och ställer krav på ett bra mottagande
            så att de som söker sig hit snabbt kan komma till sin rätt i ett
            nytt land.
          </p>
          <p xml:id="i-2tvq45eZZnzVb54x4J8jJv">
            Vi kan i dag konstatera att integrationspolitiken har misslyckats,
            och reformer krävs för att undvika växande utanförskap och motsättningar
            i samhället. Samtidigt ser vi att både Sverige och EU lider av
            arbetskraftsbrist och hur ett inflöde av människor i arbetsför
            ålder behövs för att hantera stora pensionsavgångar.
          </p>
          <p xml:id="i-GmNvtA4QNmdDUNGzwZXPe4">
            Vi ser ett stort behov av att närodla integrationspolitiken och
            ge kommuner och civil­samhälle mer ansvar och bättre förutsättningar
            att bidra. Vi står upp mot diskriminering och för lägre trösklar
            till den svenska arbetsmarknaden. Bostäder behöver byggas och
            handläggningstider kortas.
          </p>
          <p xml:id="i-43vHYF5AhYNGgqHmZgbPsc">
            Med de krig och konflikter som rasar i vår omvärld är det uppenbart
            att vi behöver en migrationspolitik som på allvar slår vakt om
            mänskliga rättigheter. Det kan bara uppnås genom en bättre integrationspolitik
            i kombination med fler säkra och lagliga vägar till Europa för
            dem som är på flykt. EU bär ett stort ansvar för att etablera
            en human migrationspolitik, där Sverige inte ska göra mindre,
            men där fler länder måste göra mer.
          </p>
          <p xml:id="i-6Vk8gXVBCxo8of4mveUCqz">
            Sveriges just nu bristfälliga mottagande av människor som sökt
            sig hit från krig och för­följelse har på senare år utvecklats
            till en av de stora samhällsutmaningar vårt land står inför. Centerpartiets
            utgångspunkt är att vi behöver hitta konstruktiva lösningar på
            de praktiska problem som uppstår när flyktingströmmarna ökar.
            Vi måste både värna öppenheten mot omvärlden och se till att alla
            som tas emot i Sverige på ett snabbt och effektivt sätt kan bli
            en del av samhället.
          </p>
          <head xml:id="i-Kz1GUHLKy44hSeXySMW5JJ" type="h2">
            Ett decentraliserat flyktingmottagande
          </head>
          <p xml:id="i-3aNQMTpJopLnzFe6pq7hAY">
            Kommunerna är nyckelaktörer i den svenska integrationspolitiken.
            De allra flesta kommuner vill vara med och ta sitt ansvar för
            flyktingmottagandet. Men i kommun­sektorn råder, med rätta, stor
            frustration. Många är de kommunala politiker som vittnat om hur
            gärna de vill hjälpa till, men med förtvivlan konstaterat att
            de saknar verktyg för att få till ett värdigt mottagande. Bland
            annat är systemet för kostnadsersättning till kommunerna vid flyktningmottagande
            krångligt och otillräckligt. Detta systemfel minskar kommunernas
            förtroende för mottagandet och för Migrationsverket. Därför behövs
            reformer som gör att ersättningssystemet lever upp till sina syften:
            att kommunerna får full kompensation för de kostnader som är kopplade
            till asylboenden, kommunplaceringar och anhöriga.
          </p>
          <p xml:id="i-HGtjLYao86A5fcRj4pMi9J">
            För att vi ska klara av integrationen behöver landets kommuner
            få större inflytande och långsiktighet i sitt arbete. Därför föreslår
            vi att kommunerna övertar uppdraget att ta emot asylsökande. På
            det sättet kommer kommunerna redan under asyltiden att kunna initiera
            etableringen lokalt och samtidigt skaffa sig ett inflytande över
            anläggnings­boendena som man hittills inte haft.
          </p>
          <p xml:id="i-YAb2EB5M4oZvFwdPV9MBcM">
            Kommunerna tar ett mycket ojämnt fördelat ansvar i flyktingmottagandet.
            Det är någon­ting som vi ser ett behov att ändra. Vi anser dock
            att det i dagsläget är aktuellt att införa ett tvång för alla
            kommuner att ta emot asylsökande då den typen av åtgärder sannolikt
            inte skulle leda till ett effektivt mottagande. För att åstadkomma
            en jämnare fördelning anser vi att varje kommun ska tilldelas
            ett tydligt nyckeltal där kvotflyktingar, ensam­kommande, asylsökande,
            nyanlända och anhöriga räknas in. De kommuner som inte tar sitt
            ansvar måste ta fram en handlingsplan för att kunna öka sitt mottagande.
            De kommuner som trots handlingsplaner inte klarar sitt uppdrag
            åläggs att betala en avgift. Möjlighet ska dock finnas att klara
            sin kvot genom att köpa platser i närliggande kommuner. Den statliga
            ersättningen för mottagandet ska också vara utformad så att de
            kommuner som tar ett ansvar som överstiger nyckeltalet får extra
            resurser.
          </p>
          <p xml:id="i-XCPnb2sByV665LdiJiMDYf">
            Etableringsreformen, som flyttade ansvaret för nyanländas etablering
            i Sverige från kommunerna till Arbetsförmedlingen, har inte lett
            till de förbättringar som var syftet. Ett av de viktigaste skälen
            till det är att Arbetsförmedlingen inte haft förutsättningar att
            klara sitt uppdrag. Syftet med reformen var bl.a. att åstadkomma
            starkare jobbfokus i integrationspolitiken. Det var i sig en god
            tanke, men följden blev att den lokala integrationspolitik som
            fanns före 2010 gick om intet. Först när kommunerna började inse
            att staten inte kunde leverera vad den lovat tvingades de återigen
            dra igång egna integrationsinsatser, men utan statligt stöd.
          </p>
          <p xml:id="i-Mfa6pvQoSRHfEjbBTrEjj4">
            Det måste finnas en tydlig arbetsmarknadskoppling i integrationspolitiken,
            men etableringsreformens, statens och Arbetsförmedlingens misslyckande
            gör det nödvändigt att återigen ge kommunerna ansvaret för de
            nyanländas etablering. Det är kommunerna som står för försörjningsstöd
            och andra kostnader som uppstår när människor inte integreras
            i det svenska samhället. Detta ger kommunsektorn starka incitament
            att utveckla fungerande system för nyanländas etablering.
          </p>
          <head xml:id="i-8UoP3huga4tW1WCZDd55My" type="h2">
            Att bli en del av samhället
          </head>
          <p xml:id="i-LUYXJmcE6bdj1qnpkAkHgJ">
            För människor som flyttat till Sverige, oavsett skäl, finns ett
            stort värde i att tidigt förmedla bilden av det svenska samhället
            och hur det fungerar. Vart man vänder sig om man är i behov av
            hjälp, hur arbetsmarknaden ser ut och vilka regler som gäller.
            Redan i dag finns goda exempel på detta runtom i landet, bl.a.
            i form av samhälls­kommunikatörer med kulturell och språklig kompetens.
            Denna typ av goda exempel bör tas till vara. Därför anser också
            Centerpartiet att en utökad samhällsorientering redan tidigt under
            asylprocessen är oerhört viktig för att lägga grunden till fortsatt
            integration lokalt och i det svenska samhället. Den bör också
            göras obligatorisk såtillvida att man får nedsatt dagersättning
            om man inte deltar. Vidare anser vi att studieförbunden bör ges
            ökade möjligheter att arbeta proaktivt med integrationen och då
            i större utsträckning hitta sätt att involvera och höja kunskapsnivån
            hos infödda svenskar.
          </p>
          <p xml:id="i-UDqZcdh983e4GhJT9zNsqF">
            Ett bra mottagande av nyanlända barn är ett viktigt uppdrag för
            landets kommuner. En snabb inlärning av svenska är nyckeln till
            det svenska samhället och det svenska skolsystemet. Nyanlända
            barn ska ges tillräckligt stöd för att snabbt lära sig språket
            genom förberedande introduktionsklasser med intensiv språkundervisning.
            Utbildningen ska bekostas av staten och finnas tillgänglig i alla
            kommuner.
          </p>
          <p xml:id="i-EZU4PHXJUGn5PeHej1YHuV">
            Systemet med etableringslotsar är på väg att avvecklas. En del
            av dessa resurser bör flyttas över till ett program för att identifiera,
            finansiera och löpande utvärdera, initiativ från civilsamhället
            fokuserade på integration och jobbsökande. Detta för att föreningar
            och civilsamhälle ska kunna fungera som mentorer för nyanländas
            etablering.
          </p>
          <p xml:id="i-5kSKpPB2wExGyP9nW94cPn">
            En viktig del i integrationsarbetet handlar om att skapa mötesplatser
            och förhindra att sociala barriärer mellan människor med olika
            bakgrund växer sig starka. Tyvärr ser vi redan i dag motsättningar
            i samhället som skulle kunna överbryggas om vi aktivt arbetar
            med att sprida kunskap, lyssna på människors oro och påverka attityder.
            Dessa motsättningar finns mellan många olika grupper i samhället.
            Detta måste synliggöras.
          </p>
          <p xml:id="i-NAetfcH13G2cBRCq5GdJMv">
            För skapandet av mötesplatser är ett levande civilsamhälle och
            föreningsliv en hörnsten. För människor som flytt från auktoritära
            regimer kan ofta civilsamhällets företrädare skapa mer förtroende
            än offentliga tjänstemän och uniformerade myndighetspersoner.
            Centerpartiet ser det som avgörande att landets kommuner liksom
            regering och myndig­heter underlättar för starka nätverk människor
            emellan. En starkare integrationsaspekt, mellan olika grupper
            bör vägas in i de bidrag som delas ut till civilsamhället. Samtidigt
            måste vi bygga förtroende mellan det offentliga Sverige och dess
            nya invånare.
          </p>
          <p xml:id="i-RbX5E8uqyP6ojTbo9JRiJc">
            Centerpartiet tar starkt avstånd från hedersrelaterat våld och
            förtryck. Det är vår skyldighet att bekämpa traditioner som riskerar
            att leda till allvarliga kränkningar av enskilda människors fri-
            och rättigheter. Ingen ska behöva utsättas för förtryck i hederns
            namn. Ingen ska tvingas gifta sig med en person som han eller
            hon inte själv valt. Ingen ska behöva mista livet på grund av
            hedersrelaterat våld. Föreställningar om oskuld och kyskhet står
            ofta i fokus och familjens rykte och anseende ses som avhängigt
            flickors och kvinnors faktiska eller påstådda beteende. Centerpartiet
            anser att det lagliga ansvaret avseende könsstympning för föräldrar
            med uppehållstillstånd eller svenskt medborgarskap även bör omfatta
            vistelser utanför Sveriges gränser. En sådan lag ställer stora
            krav på specifik kunskap om hedersrelaterat våld och förtryck
            och särskilda rutiner vid exempelvis polisutredningar, riskbedömningar
            och bedömningar av stödinsatser.
          </p>
          <head xml:id="i-MzLM87er2xWPyThJWuNwTR" type="h2">
            Vägen in i arbete
          </head>
          <p xml:id="i-WBAE1WxmVtXFNENTjHEKBA">
            Det tar alldeles för lång tid för nyanlända att komma i arbete.
            Detta beror delvis på strukturella problem på den svenska arbetsmarknaden
            såsom stelbenta arbetsrättsliga regler. Genom trygg flexibilitet
            sänks trösklarna till arbetsmarknaden för dem som ännu inte etablerat
            sig. Vi vill även renodla Arbetsförmedlingens uppdrag och införa
            en jobbfixarpeng som låter fler aktörer förmedla jobben.
          </p>
          <p xml:id="i-Wv2Jm7iU9X2FjkgEjcJyrG">
            Vi anser att det är nödvändigt att få fram fler introduktionsjobb
            och lärlingsplatser samt att dessa också omfattar alla nyanlända.
            Möjligheten att få in en fot på arbetsmarknaden genom lärlingsjobb,
            samtidigt som man lär sig jobbet och språket, är mycket betydelsefullt
            för integrationen.
          </p>
          <p xml:id="i-QcYvoJznoLrcGz8X5ZoBa7">
            Många som kommer till Sverige har en bakgrund inom vård- och
            omsorgsyrken. Eftersom det är stor brist på den typen av kompetens
            är det extra viktigt att man kan validera dessa människors kunskaper
            skyndsamt. För att detta ska fungera måste universitet och högskolor
            göras delaktiga mycket tidigare än vad som i dag är fallet. I
            den mån det handlar om yrken som kräver legitimationer behöver
            också handläggningen av sådana ske snabbare. Möjligheten att använda
            EU:s gemensamma regelverk som standard för validering av utländska
            sjukvårdsutbildningar bör undersökas. I dag blir många läkare,
            sjuksköterskor och annan vårdpersonal fast på anläggningsboenden
            och sedan i sfi-klasser alldeles för länge. Fler lämpliga arbetsplatser
            för språkpraktik behövs.
          </p>
          <p xml:id="i-KeLgWNWR7erD55Ke2zQLV6">
            Som nyanländ utan kunskaper i svenska och referenser kan det
            vara svårt att hävda sig på den svenska arbetsmarknaden där löneläget
            för de lägsta lönerna är relativt högt. För den som behöver stärka
            sin kompetens är det svårt att exempelvis få praktikplatser med
            lägre lön, vilket gör det svårt att klara konkurrensen på arbetsmarknaden.
            Introduktionsjobb (YA-jobb) av den typ som i dag finns för unga
            bör kunna omfatta alla
          </p>
          <p xml:id="i-YAsTjdtygRDELDnBytLYHM">
            nyanlända, men med en förlängning på upp till två år. Då blir
            det möjligt att under upp till två år arbeta till lägre lön samtidigt
            som man lär sig språket och utvecklar sin kompetens.
          </p>
          <p xml:id="i-GkZUErqwgmWHajA2jhGSN1">
            Svenska för invandrare-utbildningarna (sfi) behöver bli mer yrkesanpassade.
            Centerpartiet förordar därför att landets kommuner och regioner
            samverkar för att se till så att yrkesanpassad sfi (SFX/SFY) finns
            att tillgå i hela landet. Här kan ny teknik och fjärrundervisning
            vara viktiga instrument för att tillgodose behoven.
          </p>
          <p xml:id="i-NpX3kSNSJ7W9HMCVYJ7Arh">
            Nyanlända med eftergymnasial utbildning behöver ofta insatser.
            Validering och inventering av kompetenser måste ske mycket snabbare,
            helst från första dagen. Grundläggande är att man tidigt får stöd
            så att man hamnar rätt. I dagsläget klarar inte Arbetsförmedlingen
            den uppgiften. Det behövs bättre information och att universitet
            och högskolor involveras i högre utsträckning. Också arbetsgivarna
            bör göras delaktiga i arbetsplatsförlagd validering. Det viktiga
            med valideringen är att klarlägga vad en människa kan och behärskar,
            inte att på detaljnivå undersöka skillnaderna mellan svenska och
            utländska universitets- och högskolekurser.
          </p>
          <p xml:id="i-RXyogPtyiezFMq9cRWQyxp">
            Centerpartiet anser att det är fel att låsa in människor i bidragssystem.
            När nyanlända får uppehållstillstånd ska de i dagsläget tillsammans
            med Arbetsförmedlingen ta fram en etableringsplan som hjälper
            dem in i arbete. När de nyanlända följer etableringsplanen får
            de etableringsersättning som i normalfallet är 308 kronor om dagen.
            När kommunerna får ansvaret för nyanländas etablering övergår
            ansvaret för etableringsplanerna till kommunerna. Det är viktigt
            att regelverket utformas så att incitamenten att söka sig ut på
            arbetsmarknaden är goda och att det alltid ska löna sig att arbeta.
            Etableringsersättningen bör därför jämställas med försörjningsstödet,
            som har en avtrappning vid övergång till arbete. Det är viktigt
            att etableringsplanernas aktiviteter håller hög kvalitet. För
            att få full etableringsersättning vill Centerpartiet införa ännu
            tydligare krav än i dag på aktivitet, såsom samhällsorientering
            och språkinlärning.
          </p>
          <p xml:id="i-Mtwm6NEf5wNroQaFchag8t">
            Centerpartiet vill att föräldrapenningen reformeras för att gynna
            föräldrarnas etablering på arbetsmarknaden För dem som av olika
            skäl inte tillhör arbetskraften, t.ex. på grund av psykiska eller
            fysiska besvär, kvarstår givetvis övriga trygghetssystem även
            om vissa av dessa behöver ses över.
          </p>
          <p xml:id="i-XcX7bmYDSPdhaMknfwXUCc">
            Företagande och entreprenörskap är centralt för jobben, för en
            stark samhällsekonomi och för lokal utveckling. Men företagandet
            spelar också en viktig roll för integrationen. Redan i dag har
            eget företagande blivit ett sätt för många med utländsk bakgrund
            att ta sig fram på en tuff arbetsmarknad, och deras företag sysselsätter
            i genomsnitt fler än företag som drivs av människor som fötts
            i Sverige. Entreprenörskap och företagande har dock potential
            att bli en ännu starkare kraft för integration. Det finns ingen
            specifik företagarintegrationspolitik. För såväl svenskfödda som
            utrikesfödda företagare är det viktigt att fortsätta arbetet för
            minskat regelkrångel och sänkta kostnader för att driva företag
            och anställa personal. Minskat regelkrångel, rådgivning och möjligheter
            till startfinansiering är särskilt viktigt för dem som inte har
            svenska som modersmål eller som saknar kontaktnät i Sverige.
          </p>
          <p xml:id="i-8AxpXhkCS1DjeCXKaWnJdj">
            Diskriminering är ett allvarligt problem i dagens Sverige. Det
            gäller dels i fråga om inträdet på arbetsmarknaden, dels för dem
            som avser starta företag. Tillväxtverkets statistik beskriver
            hur företagare med utländsk bakgrund i betydligt högre utsträckning
            än övriga företagare upplever hinder när det gäller tillgång till
            lån och kapital. För den som är ny i Sverige kan det dessutom
            vara svårt att kräva sin rätt. Därför bör Diskrimineringsombudsmannen
            ges ett bredare uppdrag som möjliggör att en större andel av anmälningarna
            kan utredas. Vi vill också att preskriptionstiden för brott mot
            diskrimineringslagstiftningen förlängs och att sanktionsmöjligheterna
            för diskriminering ses över.
          </p>
          <p xml:id="i-U3s1M116G18iaNPZZq7wvq">
            Alla arbetsgivare måste bli bättre på att rekrytera människor
            utan diskriminering för att all kompetens ska komma till sin rätt
            oavsett personers bakgrund. Men stat, kommun och landsting har
            ett särskilt ansvar som förebilder i sin roll som arbetsgivare.
          </p>
          <head xml:id="i-EnzvvBMGYdixvhmVn54eKH" type="h2">
            En fungerande boendesituation
          </head>
          <p xml:id="i-GPSPGyBTVCssZMv6YYqqQu">
            Sverige lider av bostadsbrist och byggandet måste komma igång
            i stor skala. Bristen på bostäder försvårar integrationen och
            innebär stora utmaningar lokalt. Dessutom bor just nu tusentals
            människor kvar på dyra upphandlade asylboenden utan sysselsättning,
            trots att de fått uppehållstillstånd och borde kunna påbörja sin
            etablering i Sverige.
          </p>
          <p xml:id="i-YKu3kkQSBkpvQXs22NG95Z">
            Det krävs stora och långsiktiga reformer för ett ökat bostadsbyggande.
            Men för att bostäder tillräckligt snabbt ska kunna växa fram krävs
            också kortsiktiga satsningar på modullägenheter och tillfälliga
            bygglov. Centerpartiet driver också frågan om att kommunerna med
            statligt stöd ska kunna gå in som garant och underlätta för nyanlända
            att få hyreskontrakt hos privata hyresvärdar. Genom satsningar
            på kollektivtrafik, såsom nya busslinjer, kan dessutom möjligheten
            att finna anvisningsbostäder på landsbygden förbättras. Samtidigt
            ser vi ett behov av att andra former av etableringsbostäder inrättas,
            med något förenklade krav, som kan avlasta asylboendena. Det är
            i sammanhanget också viktigt att uppmuntra till nya kreativa lösningar
            för att få fram bostäder, exempelvis genom försök med att låta
            privatpersoner inhysa asylsökande, förbättra kollektivtrafiken
            eller genom att på olika sätt stimulera byggnation av Attefallshus
            som kan användas som bostäder för asylsökande.
          </p>
          <p xml:id="i-TYRRUnn2D5G3i2C2gGke8h">
            Rätten att välja eget boende (EBO) när man kommer till Sverige
            som asylsökande är något som Centerpartiet försvarar. Bland annat
            därför att motsatsen kraftigt skulle öka kostnaderna för asylboendena
            och öka bristen på platser. Dessutom ser vi redan i dag att de
            som ordnar eget boende tenderar att lättare skaffa sig nätverk
            i Sverige och som en följd av detta snabbare komma ut i arbete.
            Den viktigaste orsaken är dock att den asylsökande själv bäst
            kan avgöra var hen känner sig tryggast. Däremot är det viktigt
            att erkänna de problem som finns i kommuner där trångboddheten
            är utbredd. I dag är incitamenten väldigt starka för att hitta
            eget boende när man fått uppehållstillstånd eftersom det är först
            när man fått en kommunplacering man får den högre ersättningen,
            vilket inte skulle vara fallet med de förändringar av etableringsersättningen
            som Centerpartiet vill genomföra. När kommunerna tar över ansvaret
            har man dessutom bättre möjligheter att hantera boendesituationen
            lokalt, vilket vore till stor hjälp i de delar av landet där problemen
            med trångboddhet är som störst.
          </p>
          <p xml:id="i-HWrUNomSsM3bdNFpvi3sDe">
            Antalet ensamkommande barn och ungdomar som söker asyl i Sverige
            har mång­dubblats de senaste åren och ökningen ser ut att fortsätta.
            Den här gruppen är extra utsatt och har ofta genomgått stora svårigheter
            på sin väg hit. Regelverket kräver att barn och ungdomar placeras
            i dyra HVB-hem, om man inte kan tillhandahålla familjehem. Detta
            kan många gånger vara negativt för de ungdomar som har andra behov.
            Givetvis måste de som behöver särskilt stöd få det, men många
            skulle klara sig bra med ett annat boende. Det kan t.ex. handla
            om att dela på lägenheter, bo på folkhögskola eller i boenden
            med något mindre bemanning. Dessutom behöver administrationen
            och antalet tjänstemän involverade i varje fall ses över i avsikt
            att korta handläggningstider och samtidigt minska kostnaderna.
          </p>
          <p xml:id="i-Uocc9u2YTh4Wd1wvFoJLFb">
            Dagens regelverk innebär att det är alltför svårt att placera
            ensamkommande hos närstående som inte är vårdnadshavare. Det kan
            exempelvis handla om släktingar eller nära vänner. Barnens bästa
            måste komma i första rummet, och därför är det viktigt att regelverket
            inte allvarligt försvårar möjligheten att få sitt första boende
            i ett nytt land hos någon man faktiskt känner. Många ensamkommande
            har någon närstående i Sverige och i dagsläget placeras man i
            samma kommun som denna person, men alltför ofta i ett HVB-hem.
            Det leder till en ojämn fördelning mellan kommuner, ett ökat tryck
            på socialsekreterarna och svårigheter att planera antalet platser.
            En översyn av socialtjänst­lagen är därmed nödvändig för att underlätta
            placeringen av ensamkommande minder­åriga hos närstående i Sverige.
            Om en sådan placering inte anses lämplig bör det räcka om barnet
            eller ungdomen placeras inom rimligt avstånd.
          </p>
          <head xml:id="i-TbHz7C1M5CXajwWDN2j16f" type="h2">
            Utsatta EU-medborgare
          </head>
          <p xml:id="i-U9oASXGqCF43jW196jzs4e">
            Under de senaste åren har ett stort antal fattiga EU-medborgare
            och tredjelands­medborgare med uppehållstillstånd i annat EU-land
            sökt sig till bl.a. Sverige. Det är viktigt att vara medveten
            om att detta handlar om en mycket heterogen grupp människor. Det
            finns en växande grupp personer, ofta från Rumänien eller Bulgarien,
            som söker sig till Sverige för att tigga. De har ofta någon typ
            av boende och familj i hemlandet. Många har tidigare tiggt i södra
            Europa, men det ökade våldet mot gruppen har gjort att de i ökad
            utsträckning sökt sig till Sverige. Andra människor i denna kategori
            är i Sverige för att söka arbete. Den sistnämnda gruppen drar
            ofta vidare till ett annat EU-land om de får jobb där.
          </p>
          <p xml:id="i-7Yh3VfnuRgMrbLcp9bVNDQ">
            Den debatt som handlat om organiserat tiggeri har på många sätt
            landat mycket snett. Många av dem som befinner sig i Sverige tillhör
            storfamiljer eller kommer från samma by. I de fall dessa grupper
            tigger så är tiggeriet förvisso organiserat i någon bemärkelse.
            Det är väldigt svårt att överleva på gatan om man inte samarbetar.
            Men att förbjuda familjemedlemmar eller grannar att samarbeta
            med varandra är knappast en framkomlig väg. Om hot, tvång eller
            människohandel, dvs. organiserad brottslighet, förekommer så är
            detta redan i dag olagligt och ska beivras.
          </p>
          <p xml:id="i-9XKJMA3PStUENSPDGxRPtU">
            Centerpartiet ser inte olika typer av förbud mot tiggeri som
            en lösning. Grundproblematiken är att det i dagens Europa finns
            en så utbredd fattigdom att människor ser sig tvungna att lämna
            sina hemländer. I vissa fall handlar det om folkgrupper, däribland
            romer, som är utsatta för omfattande diskriminering i sina hemländer,
            andra har mist sitt jobb i södra Europa till följd av krisen.
          </p>
          <p xml:id="i-FVXV1QbFj2E4A2P3oV3KG3">
            Vi menar att det är viktigt att EU kan sätta press på berörda
            länder att ta ansvar för utsatta och fattiga. Vid allvarliga underlåtelser
            och i de fall då det råder strukturell diskriminering av minoritetsgrupper
            finns behov av sanktionsmöjligheter. Samtidigt är det viktigt
            att EU och medlemsländerna kan bidra till att stötta fattiga EU-medborgare
            på plats i deras hemländer. Vi ser också behov av att i samarbetsprojekt
            stöttade av EU hjälpa de länder som är berörda med att bygga upp
            en fungerande socialtjänst. På så sätt kan t.ex. svenska kommuner
            dela med sig av kunskap och erfarenheter för att bygga upp system
            och institutioner där sådana saknas. För att detta ska vara möjligt
            måste regelverken i EU anpassas så att inte bara stater kan ta
            del av de medel som avsätts.
          </p>
          <p xml:id="i-6XzAy8rFamVQsxPABPYC51">
            Civilsamhället spelar en otroligt viktig roll för att hjälpa
            dessa människor. I flera svenska städer bedrivs verksamheter,
            samarbeten med ideella organisationer, för att hjälpa fattiga
            EU-medborgare och tredjelandsmedborgare med uppehållstillstånd
            i ett annat EU-land att söka jobb. Centerpartiet ser också ett
            behov av insatser från Arbetsförmedlingens sida.
          </p>
          <p xml:id="i-Afaovj1ne1Y6GRTfNMuR5x">
            Samtliga av dessa grupper har rätt till akutvård. Det finns dock
            behov av att stärka kunskapen bland vårdpersonalen för att man
            på ett korrekt sätt ska kunna bemöta de här människorna. Möjligheten
            att skicka räkningen för vård till hemlandet bör också undersökas.
            Det bör dessutom finnas möjlighet för ideella organisationer att
            få ekonomiskt stöd för att stötta personer i att kräva vård i
            hemlandet.
          </p>
          <p xml:id="i-9pv3Eemno9tBK7b6QdWMsM">
            I sammanhanget är det viktigt att konstatera att äganderätten
            gäller och att det måste vara möjligt att avhysa människor från
            läger som byggts upp på privat mark. Att otillåtna kåkstäder växer
            fram är inte hållbart. Vräkningar och avhysningar behöver dock
            göras med omsorg om människors väl och ve. Människor ska inte
            behöva frysa ihjäl på våra gator. Härbärgen och liknande bör,
            när så är lämpligt, ses som en akut åtgärd.
          </p>
          <p xml:id="i-8wDGPESENWY7kXSHQTg2Ue">
            Det är viktigt att finna lösningar inom EU-systemet som kan leda
            till att sociala skydds­nät finns och fungerar i hela EU. Vi vill
            dock att möjligheter till sanktioner utarbetas inom EU för att
            sätta press på länder som gör sig skyldiga till grova underlåtelser
            i förhållande till utbredd fattigdom eller genom strukturell diskriminering.
          </p>
        </div>
        <div type="motSignatures">
          <list>
            <item xml:id="i-NniEXE5nbST3QLxeCd1QUm" who="i-TmLYgRSM5JFBMdRVjsJ2q4">
              Johanna Jönsson (C)
            </item>
            <item xml:id="i-9mbxTRELqEeD259dTmrsuZ" who="i-NRb4HpaQ87qUwhLNcKt7Gz">
              Annika Qarlsson (C)
            </item>
            <item xml:id="i-PxBWhX41P1nbZ3ALChpkHS" who="i-UT1ponddSVxoVpn779syr7">
              Solveig Zander (C)
            </item>
          </list>
        </div>
      </div>
    </body>
  </text>
</TEI>
