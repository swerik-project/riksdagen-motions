<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00025">
  <teiHeader>
    <fileDesc>
      <titleStmt>
        <title>2002 års protokoll till ILO:s konvention om arbetarskydd och arbetsmiljö m.m.</title>
        <author corresp="i-KhCf7Li1jUJ7dRtgidL66D">av Stefan Wikén m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>2002 års protokoll till ILO:s konvention om arbetarskydd och arbetsmiljö m.m.</title>
          <idno type="rdwebb">GU02A25</idno>
          <rs type="number">A25</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A25/text</ref>
          <ref type="dokument_url_html">http://data.riksdagen.se/dokument/GU02A25</ref>
          <ref type="dokumentstatus_url_xml">http://data.riksdagen.se/dokumentstatus/GU02A25</ref>
          <ref type="doc">http://data.riksdagen.se/fil/82EB1DFB-D8E2-49EC-B932-D1B4ECD647EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KhCf7Li1jUJ7dRtgidL66D</idno>
            <name>Stefan Wikén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HQpv5Lr157VxuTA8mo3Z1A" type="basedOn"/>
        <correspContext corresp="i-HQpv5Lr157VxuTA8mo3Z1A">
          <ref>Proposition 2006/07:44</ref>
        </correspContext>
        <correspAction xml:id="i-MfCbehVmHiYeHHmufniHVB" type="signed"/>
        <correspContext corresp="i-MfCbehVmHiYeHHmufniHVB">
          <note type="signatory" corresp="i-KhCf7Li1jUJ7dRtgidL66D"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-TZHBPDEfPriGgMd5y7LfJG"/>
        </correspContext>
        <correspAction xml:id="i-RYMXjWiVfgJgUNp88GWU8U" type="referral">
          <date when="2007-02-21"/>
        </correspAction>
        <correspAction xml:id="i-UJLvcFsvfkGffdzDsTwpX2" type="dismissal">
          <date when="2007-02-20"/>
        </correspAction>
        <correspAction xml:id="i-EA8tVYkHjKZQWe59uLNpra" type="transfer">
          <date when="2007-02-15"/>
        </correspAction>
        <correspAction xml:id="i-4BAG2oSHViDjj6pEkonGFZ" type="submission">
          <date when="2007-02-15"/>
        </correspAction>
        <correspAction xml:id="i-4PetfpuVp1NsdF3nKVkDf2" type="submission">
          <date when="2007-02-15"/>
        </correspAction>
        <correspAction xml:id="i-MdP6KmBctVNb1d6PeCc29X" type="transfer">
          <date when="2007-02-15"/>
        </correspAction>
        <correspAction xml:id="i-N5jkSvZtDDYLJvVs6KogWY" type="assigned"/>
        <correspContext corresp="i-N5jkSvZtDDYLJvVs6KogWY">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NWLJQBbvT6m8wcnFSN84LS" type="motBody">
        <div xml:id="i-Xq2JFiwEJpVv9sbLRiLeWD" type="motProposal" subtype="förslag">
          <head xml:id="i-CL894diAyvrihUNqERLMHn">
            Förslag till riksdagsbeslut
          </head>
          <p xml:id="i-9JFJ3BRYPoyH2ZFwpnL4VS">
            Riksdagen tillkännager för regeringen som sin mening vad i motionen
            anförs om kooperativt företagande och social ekonomi.
          </p>
        </div>
        <div xml:id="i-J4nfoCijPnFEVDiLKDiSuL" type="motContent">
          <head xml:id="i-3U4dtMhV7henyESAsbZcTN" type="h1">
            2002 års protokoll till ILO:s konvention om arbetarskydd och
            arbetsmiljö m.m.
          </head>
          <head xml:id="i-RPxJqZwbL4u2CjiejaDB1k" type="h1">
            Motivering
          </head>
          <p xml:id="i-TJ55CEQeMnVhF6Yn73WsUE">
            Vi konstaterar med tillfredsställelse ILO:s rekommendation nr
            193 och rekommendationens budskap att kooperativ i alla former
            tillför samhället, oavsett utvecklingsnivå och nation, särskilda
            möjligheter för olika grupper av medborgare att utveckla verksamheter,
            sysselsättning, välfärd och hållbar utveckling samt att detta
            bör främjas av regeringar, arbetsgivar- och arbetstagarorganisationer.
            Vi instämmer helhjärtat i detta och i betydelsen för att främja
            människors delaktighet i samhällsutvecklingen och den ekonomiska
            utvecklingen samt för en rättvisare fördelning av resurser.
          </p>
          <p xml:id="i-A6sudUXm4XLAZR93ukRvaS">
            Det är intressant att notera den ökade betydelse som den kooperativa
            företagsformen på senare år har fått. Nuteks stora entreprenörskapsbarometer
            visar att en majoritet närmare två tredjedelar eller två miljoner
            människor av dem som kan tänka sig att bli företagare helst vill
            driva företag tillsammans med andra. Tillväxten har varit kraftig
            i 10 av SCB:s 15 branschgrupper.
          </p>
          <p xml:id="i-Y33dZEg8Ga5qA2EY2EUafF">
            Siffror i Nuteks entreprenörskapsbarometer för 2006 visar liksom
            tidigare att ungdomar har en positiv inställning till företagande.
            Nära tre av fyra unga i åldern 1830 år (73 %) kan tänka sig att
            bli företagare. Dessutom visar Nuteks siffror att en majoritet
            (72 %) av dessa framtidens entreprenörer vill driva företag tillsammans.
          </p>
          <p xml:id="i-Gmm2FhTBoSNwkN3LtVi8BN">
            Antalet ekonomiska föreningar har ökat med 35 % sedan slutet
            av 1990-talet. Tillväxttakten är tre till fyra gånger så hög jämfört
            med aktiebolag (12 %) och enskilda firmor (9 %) enligt en rapport
            från Coompanion Sverige som presenterades i höstas. Sammantaget
            bekräftar detta att kooperativt företagande ligger i tiden och
            att man bör öka ansträngningarna för att ta vara på det intresset.
          </p>
          <p xml:id="i-HNY6aJ3ggR2PqHC21tm18o">
            Detta är positiva siffror för den nya kooperationen och företagandet
            inom den sociala ekonomin. Men erfarenheter från de kooperativa
            företagen och företagen inom den sociala ekonomin säger något
            annat. Dessa stämmer väl med många av remissyttrandena om ILO:s
            rekommendation nr 193 som påvisar behovet av det kooperativa entreprenörskapets
            möjligheter att kunna konkurrera på lika villkor som övrigt privat
            företagande. Därför delar vi inte regeringens uppfattning att
            rekommendationen inte föranleder några åtgärder.
          </p>
          <p xml:id="i-59KZ8k7YQ8C6crkLCDxfMR">
            Vi menar tvärtom att kooperativa företag och företag inom den
            sociala ekonomin idag missgynnas, eftersom inte tillräcklig hänsyn
            tas till deras karaktär och funktion.
          </p>
          <head xml:id="i-2Ps6ucgWtADhdeb25iPmkq" type="h1">
            Översyn av lagen om ekonomiska föreningar
          </head>
          <p xml:id="i-EBNdWvrtJ3NpEbVqWrKank">
            Det är viktigt att de olika associationsformerna är neutrala
            i förhållande till varandra, d.v.s. att ingen associationsform
            särskilt ska gynnas. Däremot svarar olika associationsformer på
            olika behov och har olika funktion som är utgångspunkter för lagstiftningen.
            Det finns en uppenbar risk att moderniseringen av aktiebolagslagen
            som inte följs av en motsvarande översyn, genomgång och modernisering
            av föreningslagen lagen om ekonomiska föreningar innebär att ekonomiska
            föreningar uppfattas som en mindre modern associationsform.
          </p>
          <p xml:id="i-8AFgjA1hvy4PR276UFkoQM">
            Den rapport som Coompanion presenterade i oktober i fjol visade
            att den ekonomiska föreningen, som är avsedd för tillsammansföretagande
            i kooperativ form, är den företagsform som ökat snabbast av alla
            under senare år. En omodern lagstiftning kan motverka en fortsatt
            positiv utveckling. Därför är det angeläget att lagen om ekonomiska
            föreningar ses över.
          </p>
          <head xml:id="i-5k2ieRC6EQHqrNBg8sS5Yq" type="h1">
            Behov av en ny kooperationsutredning som även inkluderar företagandet
            inom den sociala ekonomin
          </head>
          <p xml:id="i-CoeiGA4o8fMY5xyo39AUa9">
            Det andra avsnittet av ILO:s rekommendation (nr 193) behandlar
            politiska ramar och statens roll. Där betonas att ett samhälle
            i balans behöver en stark tredje sektor med kooperationen och
            den sociala ekonomin som grund. I det avsnittet uppmanas regeringarna
            att utforma politiska och juridiska ramverk som är förenliga med
            kooperativens karaktär och funktion.
          </p>
          <p xml:id="i-7M3seDb6DfsKzCykPqZgp7">
            Vi menar att det under de senaste tio åren sedan den förra Kooperationsutredningen,
            den s.k. Företagskooperativa utredningen som 1996 kom med sitt
            slutbetänkande Attityder och lagstiftning i samverkan (SOU 1996:31),
            har skett så mycket att det krävs en ny liknande utredning. För
            att tillvarata den kooperativa och den sociala ekonomins möjligheter
            till stärkt konkurrenskraft och ökad sysselsättning, bör en utredning
            tillsättas en utredning som tar fasta på den utveckling som skett
            inom den s.k. nykooperationen och när det gäller företagandet
            inom den sociala ekonomin, inte minst det som kallas sociala företag.
            Utgångspunkten där är det som ILO-rekommendationen skriver att
            ett samhälle i balans behöver en stark tredje sektor.
          </p>
          <p xml:id="i-QY77XRE6DUioUHdDqvF6UA">
            Vår uppfattning är också att den sociala ekonomin inte ska jämföras
            med vare sig den privata eller offentliga sektorn utan vara sin
            egen norm, d.v.s. ska jämföras med sig själv. Regler ska utformas
            utifrån den sociala ekonomins egna förutsättningar. Det finns
            t.ex. inga juridiska hinder i att ange sociala kriterier vid offentlig
            upphandling. Kännedom om och tillämpning av detta menar vi är
            bristfällig. Det finns därför anledning att särskilt se över detta.
            Vi menar också att staten bör föregå med gott exempel och att
            regeringen bör tydliggöra vikten av att statliga företag, departement,
            verk och andra statliga aktörer anger sociala kriterier vid upphandling.
            Utredningen bör ta upp följande:
          </p>
          <list xml:id="i-9Geav8LvtGHkz1G3CPjtyM" style="ul">
            <item xml:id="i-Dw8TzgnuU3TfKuQd23b4eu">
              En översyn för att skapa en målmedveten politik som gynnar utvecklingen
              av lokala initiativ och människors självorganisering genom kooperativt
              företagande och företagande inom den sociala ekonomin för att
              utveckla en stark tredje sektor där fokus bör vara en förstärkt
              forskning, kooperativens och den sociala ekonomins entreprenörskap
              och möjligheterna till ökad konkurrenskraft, ökad sysselsättning
              och utsatta gruppers möjligheter till arbete.
            </item>
            <item xml:id="i-FJqaHDHDVynBaP5VMkprM7">
              Behovet av lagändringar och regeländringar för att den nya kooperationen
              och den sociala ekonomins företagande inte ska vara missgynnade
              p.g.a. att dessa inte tar tillräcklig hänsyn till kooperativen
              och den sociala ekonomins företags särskilda karaktär och funktion.
            </item>
            <item xml:id="i-Yc8143vTrgByF7wAKubYZJ">
              Särskild uppmärksamhet behöver göras när det gäller upphandlingsbestämmelser
              och deras tillämpning när det gäller kooperativ som arbetar i
              enlighet med offentliga och sociala mål. Det är viktigt att försäkra
              sig om att lagen om offentlig upphandling inte tolkas eller tillämpas
              på ett för de sociala kooperativen ogynnsamt sätt.
            </item>
          </list>
          <head xml:id="i-LYhPXroZXNb1b4bN398913" type="h1">
            Ökade kunskaper och förbättrade attityder hos myndigheter och
            offentliga företagsfrämjare
          </head>
          <p xml:id="i-9GdgBELhtpHVwj9MzDzHFD">
            Attityderna till det kooperativa företagandet och ekonomisk förening
            som företagsform är inte särskilt positiva. Detta leder till dåliga
            kunskaper hos alla aktörer inom näringspolitik och stödsystem
            som ska se kooperativt företagande och företagande inom den sociala
            ekonomin som en reell möjlighet, jämställd med andra sätt att
            driva företag. Ska företagsformerna vara likställda så förutsätter
            det självklart att rådgivare och företagsfrämjare ska ha grundläggande
            kunskaper om kooperativt företagande och företagande inom den
            sociala ekonomin, samt känna till var fördjupade kunskaper finns
            att hämta. Det är också lika självklart att rådgivare och företagsutvecklare
            med inriktning på kooperativt företagande och företagande inom
            den sociala ekonomin ska ha en legitim plats i stödsystemen för
            nyföretagande och företagsutveckling.
          </p>
          <p xml:id="i-9Wd97tGVWoUa1kj4MNDLcH">
            Det är viktigt att initiativ tas för att kunskaperna ska öka
            och attityderna bli bättre när det gäller kooperativt företagande
            och företagande inom den sociala ekonomin hos myndigheter och
            offentliga företagsfrämjare, samt befintliga stödsystem för att
            nå lika villkor mellan företagsformerna.
          </p>
          <head xml:id="i-3TWx6d4UXouDVdUTEVeypT" type="h1">
            Utbildning och kunskapsutveckling
          </head>
          <p xml:id="i-SskYMNXyyhvs3pCD58CbBG">
            Trots att det enligt Nuteks entreprenörskapsbarometer för 2006
            visas en positiv vilja att driva företag tillsammans så motsvaras
            inte detta i utbildningsväsendet vad gäller att ge kunskap och
            kännedom om kooperativt företagande och associationsformen ekonomisk
            förening. Erfarenheterna från Kooperativa institutet och de lokala
            coompanionkontoren (lokala kooperativa utvecklingscentrum) runtom
            i Sverige visar att det är få ungdomar som ges möjlighet att prova
            företagsformen ekonomisk förening eftersom information om den
            associationsformen ofta saknas i undervisningen.
          </p>
          <p xml:id="i-5HQMWeDYHRT6oVBXGGmnkq">
            Vi anser att unga människor ska få bättre möjligheter än i dag
            att lära sig om de möjligheter som det demokratiska entreprenörskapet,
            kooperativet, kan ge. Skolmyndigheterna, Nutek, länsstyrelserna
            med flera nationella aktörer har ett viktigt ansvar att i sitt
            arbete med skolundervisning och företagande främja alla typer
            av entreprenörskap. Ändå saknas ofta den ekonomiska föreningen
            som företagsform, både i rådgivningen till dem som vill starta
            eget och i skolundervisninge n på gymnasiet. Att ge unga människor
            kunskap om företagande i alla dess former är viktigt.
          </p>
          <p xml:id="i-2SG54Ki7E21PE19ihwu8mF">
            Vi anser att regeringen särskilt bör stötta utvecklingen av det
            demokratiska entreprenörskapet i all skolundervisning och utbildning,
            så att ekonomisk förening blir en associationsform lika väl känd
            som aktiebolag och handelsbolag.
          </p>
          <head xml:id="i-HkJt7VY8FBDQQSczUAz63q" type="h1">
            Kunskapsutveckling och forskning
          </head>
          <p xml:id="i-BBcogp73UsYG7h8zZrzpWY">
            Det behövs en utveckling av forskning och kunskapsutveckling
            om social ekonomi i allmänhet och kooperativt företagande i synnerhet.
            I och med avvecklingen av Arbetslivsinstitutet försvinner en viktig
            del av befintlig forskning som berör social ekonomi, kooperativt
            företagande och även landsbygdsutveckling. Detta menar vi har
            en direkt negativ inverkan på det långsiktiga främjandet av kooperativt
            företagande och företagande inom den sociala ekonomin. Behovet
            av denna forskning och att kooperationsforskningen är bristfällig
            påtalades även i remissvar angående ILO:s rekommendation nr 193.
          </p>
          <p xml:id="i-FALRk4eQhbrUqhffgAts2h">
            Forskningen kan bidra till att en bred kunskapsutveckling kring
            de kooperativa företagen och den sociala ekonomins villkor och
            särart kommer till stånd. Området bör avgränsas tydligt mot forskningen
            om den offentliga sektorn respektive forskningen om det privata
            näringslivet.
          </p>
          <p xml:id="i-DJjkuNQo7gFLhtC78t3ZZi">
            Svenska institutet för social ekonomi vid Mittuniversitetet i
            Östersund knyter samman ett antal myndigheter och organisationer
            med ett gemensamt intresse för forskning och utveckling kring
            kooperativt företagande och social ekonomi. Det bör övervägas
            om detta institut kan ges en tydligare och starkare roll beträffande
            statistisk belysning, forskning och kunskapsöverföring vad gäller
            området social ekonomi.
          </p>
          <head xml:id="i-UHPCmvqyFCeqbAkxq4894K" type="h1">
            Finansiering och kapitalförsörjning
          </head>
          <p xml:id="i-RU5wBaeSBqxc5tYyyvVXjT">
            Finansiering och kapitalförsörjning är ett stort behov för kooperativa
            företag och företag inom den sociala ekonomin. En väl fungerande
            kapitalförsörjning är en avgörande faktor för framgång för alla
            typer av företag. Tillgången på kapital är väsentlig för att företag
            ska kunna starta och för de företag som vill expandera sin verksamhet.
            Detta gäller även kooperativa företag och företag inom den sociala
            ekonomin. Är företaget dessutom verksamt i ett landsbygdsområde
            så ökar de negativa effekterna ytterligare.
          </p>
          <p xml:id="i-BEVh7rFk2SPef2RVu7vr7D">
            I Glesbygdsverkets remissvar angående ILO:s rekommendation nr
            193 påpekas att tillgången till kapital för kooperativa företag
            är en viktig faktor som är hindrande för en lika konkurrens. Glesbygdsverket
            framför att det i gles- och landsbygder ofta finns en grogrund
            för kooperativa företag som ett alternativ till annat företagande,
            men att kooperativ ofta har svårare än andra företag att finna
            riskkapital.
          </p>
          <p xml:id="i-V3ydp1ijPZR7CWdb1pvs4Q">
            Även Landsbygdskommittén pekar på att finansieringsfrågorna upplevs
            som alltmer problematiska för småföretag i gles- och landsbygdsområden.
            Därför tas många nya initiativ och idéer kring kreditgarantiföreningar,
            riskkapitalfonder, lokala medlemsbanker, JAK-banker etc. Detta
            menar Landsbygdskommittén är tecken på att marknaden inte fullt
            täcker de behov som finns. Landsbygdskommittén menar också att
            drivkrafterna bakom företagande inom social ekonomi är delvis
            andra eller bredare än enbart vinst och tillväxt. Därför fungerar
            inte heller de traditionella formerna för kapitalförsörjning och
            finansiering tillräckligt bra, utan kapitalförsörjningen för kooperativt
            företagande och företagande inom den sociala ekonomin behöver
            förbättras.
          </p>
          <head xml:id="i-BRxZmSnpKu7c7wujHTp5JP" type="h1">
            Utveckling av det sociala företagandet
          </head>
          <p xml:id="i-CkCjNMJAGbDkyfVfbLPiNF">
            Kooperativ används ofta som form för socialt företagande som
            är ett alternativ för att integrera de mest utsatta grupperna
            både i samhälle och i arbetsliv. Det sociala företagandet har
            visat sig mycket framgångsrikt både här och i Europa. De sociala
            företagens affärsverksamhet är ett medel för att uppnå de sociala
            målen. Eventuella vinster återinvesteras i verksamheten. Samhällsvinsterna
            av det sociala företagandet är uppenbara. När de mest utsatta
            grupperna kommer tillbaka i samhälle och arbetsliv minskar det
            offentligas kostnader.
          </p>
          <p xml:id="i-BVjeaw5d7RgrBoDftbpaTz">
            Detta har även Arbetslivsinstitutet i sitt remissvar angående
            ILO:s rekommendation nr 193 pekat på. Man menar att med rätt stöd
            kan kooperativ bidra till att människor som ställts utanför arbetsmarknaden
            får tillträde till den och på så sätt bidra till en långsiktig
            och hållbar tillväxt.
          </p>
          <p xml:id="i-F4pde1oCemUgh2baahWzcr">
            Idag finns det ca 150 sociala företag i Sverige, som vuxit fram
            oberoende av varandra och som är förankrade i de grupper vars
            behov de avser att lösa, ofta med stöd av intresseorganisationer,
            kommuner och med starka inslag av eldsjälars engagemang. Trots
            detta är det sociala företagandet och dess förutsättningar okänt
            i Sverige och insatser för information och kunskapsutveckling
            behövs, insatser som kan integreras i Nuteks uppdrag att främja
            företagandet inom den sociala ekonomin men som kräver tilldelning
            av nya medel.
          </p>
          <p xml:id="i-FYLHb2zpxrsZcC2UA79TB4">
            Sverige har mycket att lära av andra stater inom EU, inte minst
            Storbritannien som inrättat ett särskilt organ, Social Enterprise
            Unit, och liksom Italien en särskild lagstiftning för de sociala
            företagen.
          </p>
          <p xml:id="i-K3MxqzuoAfPvmP1DyNRbxv">
            De sociala företagen och deras verksamheter berör flera politikområden
            (närings-, arbetsmarknads- och socialpolitik). För att sektorn
            ska kunna utvecklas och bidra till ytterligare arbetsplatser och
            tillväxt krävs samsyn och samordning mellan politikområden och
            myndigheter.
          </p>
          <p xml:id="i-7QvmeCAb7onteiEMsDpt8Z">
            En handlingsplan för Sveriges genomförande av Lissabonstrategin
            bör inkludera en handlingsplan för tillväxt genom fler och starkare
            sociala företag.
          </p>
          <head xml:id="i-2jL3GzJSboBURepd5FkxNb" type="h1">
            De kooperativa företagens betydelse för landsbygdsutveckling
          </head>
          <p xml:id="i-MDx1EmzqGuLHXgASe9a9Mo">
            De kooperativa företagens betydelse för landsbygden och dess
            utveckling framgår och är tydlig i Landsbygdskommitténs betänkanden:
            Se landsbygden! Myter, sanningar och framtidsstrategier (SOU 2006:101)
            och Verkligheten som kraftkälla. Lokala exempel från utvecklingsarbetet
            på landsbygden samt exempel från våra grannländers landsbygd (SOU
            2006:105). Landsbygdskommittén pekar på några viktiga förutsättningar
            för att nå det övergripande målet som t.ex. lokalt inflytande
            och underifrånperspektiv, helhetssyn och sektorssamverkan.
          </p>
          <p xml:id="i-AAaLfeQpgUfTTTEEW3einq">
            I de olika betänkandena ges många exempel på hur kooperativa
            företag och företag inom den sociala ekonomin har en stor och
            viktig betydelse för att praktiskt och konkret klara detta och
            bidra till utveckling av den egna bygden. Det är exempel som beskriver
            företagande inom den sociala ekonomin i allmänhet och kooperativa
            företag i synnerhet. Det handlar om kooperativa företag som driver
            kommunal verksamhet i kooperativ form som t.ex. äldreomsorg, hemtjänst
            och skötsel av kommunala fastigheter och lokaler. Det är kooperativa
            företag som används för att rädda kvar offentlig och privat service
            som vårdcentraler, skolor och butiker. Kooperativa företag används
            som företagskuvöser och rent kommersiella verksamheter som spa,
            turism, konferensanläggningar, rehabilitering. Det är några exempel
            från Landsbygdskommittén, verkligheten har många fler exempel
            där de kooperativa företagen spelar en viktig roll som utvecklingskraft
            på landsbygden.
          </p>
          <p xml:id="i-BE2M4qhwTny5FADDqG5wg5">
            I Landsbygdskommitténs Fakta omvärld inspiration, SOU 2006:106
            pekar man på att framgångsfaktorerna för landsbygden ofta är svårfångade
            som t.ex. socialt kapital och ledarskap. Men det understryks också
            att det måste finnas en ekonomisk utvecklingsanda som verkar var
            mindre betydelsefull i regioner med en stark social ekonomi.
          </p>
          <p xml:id="i-56hkJsTAE4jKujEQiPBSND">
            Vi menar därför att ett målmedvetet och utvecklat arbete för
            att främja det kooperativa företagandet och företagandet inom
            den sociala ekonomin har en direkt positiv betydelse för landsbygdens
            utveckling.
          </p>
          <head xml:id="i-BdqpLxuL5PxDuZEA7wkXne" type="h1">
            Ett sammanhållet ansvar för främjande av kooperativt företagande
            och företagande inom den sociala ekonomin
          </head>
          <p xml:id="i-ErhqBPJWZ7NBBXMD7MZQdB">
            Flera av remissinstanserna angående ILO:s rekommendation nr 193
            pekar på vikten av att fortsätta och ytterligare förbättra möjligheterna
            för det kooperativa företagandet. Det behöver dessutom ske inom
            alla politikområden.
          </p>
          <p xml:id="i-GqNWxBrTEgSDCMPejGiJg9">
            Det är också remissinstanser som menar att det behövs någon form
            av koordinerande ansvar för att hantera det kooperativa företagandet
            och ett fungerande samrådsforum i enlighet med vad rekommendationen
            säger. Glesbygdsverket anser att det är viktigt att fortsätta
            att förstärka möjligheterna till kooperativa företag och att legitimera
            den kooperativa tanken genom att i politiken lyfta fram kooperationen
            som ett alternativ inom alla politikområden. Nutek anser att Sverige
            politiskt hanterar det kooperativa företagandet väl, men att det
            råder en disharmoni mellan den politiskt uttalade viljan och den
            offentliga och privata sektorns agerande i frågan.
          </p>
          <p xml:id="i-MPczAeSJSkHqDse7hKHy1J">
            Därför menar vi att det behövs ett sammanhållet ansvar för främjande
            av kooperativt företagande och företagande inom den sociala ekonomin
            på flera nivåer.
          </p>
          <list xml:id="i-Nfo9XzK2TbyGJ6L7y39JxC" style="ul">
            <item xml:id="i-CxrLjuJe2WPPLwgRDeZHdQ">
              Det behövs ett övergripande och koordinerande ansvar på myndighetsnivå
              för att olika myndigheter inom sitt område sakligt och korrekt
              hanterar det kooperativa företagandet.
            </item>
            <item xml:id="i-EfaXQ68Sdw24XhhmZdrT8m">
              Det behövs ett samrådsforum, med bred representation från den
              kooperativa sektorn samt företrädare för relevanta departement
              och politikområden för att fortlöpande kunna föra en dialog om
              hur bästa möjliga förutsättningar och villkor för kooperativt
              företagande kan skapas.
            </item>
            <item xml:id="i-J8ggZm3svevYLY4A5Yhfr">
              Det behövs kopplat till detta samrådsforum en bred politiskt
              sammansatt konstellation för att frågor om hur kooperativt företagande
              och företagande inom den sociala ekonomin får växa och utvecklas
              utifrån sin egen norm och sina egna villkor inom hela det politiska
              området.
            </item>
          </list>
          <head xml:id="i-YANTv9fTsusMaQH6LepbvV" type="h1">
            Stöd till kooperativa utvecklingscentrum
          </head>
          <p xml:id="i-Tz9HGGGuUrzSpfAymXmcW5">
            I ILO:s rekommendation nr 193 står det om vikten av att underlätta
            för kooperativen via utbildning och informationsspridning. Staten
            främjar kooperativt företagande genom statsbidrag via Nutek till
            lokala kooperativa utvecklingscentrum (LKU), som bedriver rådgivning
            till entreprenörer som vill starta näringsverksamhet i kooperativ
            form. Under 2006 uppgick stödet till 35 miljoner kronor.
          </p>
          <p xml:id="i-NzJZVHujZ1758iz9GQKDB">
            De kooperativa utvecklingscentrumen är den aktör som har särskild
            kompetens för denna typ av företagande. Det finns i dag 25 kooperativa
            utvecklingscentrum i landet, fördelade på alla län, med tillsammans
            ca 100 anställda, varav de flesta är företagsrådgivare. De nya
            företagarna ger dem genomgående högt betyg. Stöd till människor
            som vill driva företag tillsammans är en nyckel till att flera
            ska bli företagare. De kooperativa utvecklingscentrumen behöver
            därför ett fortlöpande och långsiktigt statligt bidrag.
          </p>
          <p xml:id="i-7s4yKzBup8Y9GubnCvEFcF">
            Åren 2005 och 2006 angav regeringen att 35 miljoner kronor skulle
            användas för att främja kooperativt företagande och fördelas enligt
            förordningen om statsbidrag till kooperativa utvecklingscentrum.
            Den nya regeringen vill nu dels satsa 100 miljoner kronor på kvinnors
            företagande, dels höja bidraget till Almi med 80 miljoner kronor,
            bland annat för att stärka företagsrådgivningen till invandrare.
            Av budgetpropositionen för 2007 framgår inte vilka långsiktiga
            planer regeringen har för stödet till kooperativt företagande.
            Vi menar att det är av stor betydelse att stödet är långsiktigt
            för att rådgivning och utvecklingsarbete ska kunna ske på bästa
            möjliga sätt.
          </p>
        </div>
        <div xml:id="i-2e7cbGwL1eR9nJPEusP916" type="motSignatures">
          <list xml:id="i-MZBNBEByov1Tfc2XRxWv1T">
            <item xml:id="i-X8JvQPE2LaQB8pv9phMNpA" who="i-KhCf7Li1jUJ7dRtgidL66D">
              Stefan Wikén (s)
            </item>
            <item xml:id="i-XbfuvL5cnrm8mnMQ6ceKsd" who="i-JfXS8EFEqMfBiyryszrVvW">
              Ann-Kristine Johansson (s)
            </item>
            <item xml:id="i-9houDAeXDpohohsKpJVJXH" who="i-TZHBPDEfPriGgMd5y7LfJG">
              Lars U Granberg (s)
            </item>
          </list>
        </div>
      </div>
    </body>
  </text>
</TEI>
