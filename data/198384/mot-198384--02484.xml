<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02484">
  <teiHeader>
    <fileDesc>
      <titleStmt>
        <title>Narkotikapolitiken</title>
        <author>Karin Söder och Rune Gustavsson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Narkotikapolitiken</title>
          <idno type="rdwebb">G7022484</idno>
          <rs type="number">2484</rs>
          <ref type="dokument_url_text">http://data.riksdagen.se/dokument/G7022484/text</ref>
          <ref type="dokument_url_html">http://data.riksdagen.se/dokument/G7022484</ref>
          <ref type="dokumentstatus_url_xml">http://data.riksdagen.se/dokumentstatus/G7022484</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BHcs2FrpTfuz55vrvk4WuS" type="signed"/>
        <correspContext corresp="i-BHcs2FrpTfuz55vrvk4WuS">
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-Y2s3vw3xfBnmDmMhCYX6QJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2484/mot_198384__2484-001.pdf"/>
      <fw xml:id="i-P6neKWXjMPoaNcJefjvijy">
        Motion 1983/84:2484
      </fw>
      <div type="motHeader" xml:id="i-ViANpgTG9wPFcYeKvsMB72">
        <div type="motTitle" xml:id="i-JUmbWbbS9udbx1yNSBPGHj"/>
        <div type="motSubmissionInfo" xml:id="i-9bcfwvqL1wAfngP6vvpC5Q"/>
      </div>
      <div type="motBody" xml:id="i-YCLqKESbfxhvvM6fEgvMsj">
        <div xml:id="i-RJPpgU6MNrpqaUr9x5o7o9">
          <p xml:id="i-Y7WYLUpjtQ4EjZtBBasVyK">
            Karin Söder och Rune Gustavsson Narkotikapolitiken
          </p>
          <p xml:id="i-Mkd7uZGQNzJfLaLmKcePx8">
            Allt bruk av narkotika är missbruk! Enbart medicinskt motiverad
            an- vändning kan innebära undantag från den regeln. Det finns
            ett mycket brett politiskt och folkligt stöd för denna uppfattning.
            Stora ansträngningar har gjorts på narkotikaområdet sedan 1978
            års proposition, vilken markerar ett viktigt nytänkande till förmån
            för en offensiv politik. Politiken måsta ständigt utvecklas för
            att komma till rätta med problemen. Man har ännu inte funnit instrument
            och handlingslinjer som tillräckligt effektivt leder mot målet
            — ett narkotikafritt samhälle. Drogmissbruket ökar i ett samhälle
            där individerna känner främling- skap och vånda över den egna
            situationen. Men även om den grundläggan- de frontlinjen i kampen
            mot främst alkohol och narkotika måste gå i en samhällsutveckling
            för gemenskap och närhet har varje individ ett ansvar för sin
            egen situation. Varje familj, eller annan social gemenskap, måste
            ha resurser att stödja den som kommer i en problemsituation. Narkotikapolitiken
            måste drivas efter två linjer samtidigt. Det gäller att begränsa
            efterfrågan på narkotika och att minska, helst eliminera, tillgång-
            en. Att minska efterfrågan måste ske genom en politik som motverkar
            att någon börjar med eller känner sig nyfiken på narkotika samt
            genom vård och rehabilitering av missbrukare. Likaså måste en
            effektivare narkoman- vård fullföljas inom kriminalvården. Att
            minska tillgången på narkotika kan ske genom polisens och tullens
            arbete samt genom att nå internationella överenskommelser om handeln
            med narkotika. Det är viktigt att narkotikalangarna inte finns
            tillgängliga i känsliga miljöer och för känsliga grupper. Speciellt
            betydelsefullt är att komma åt storhandlarna som inte aktar för
            rov att tjäna på andras elände. Narkotikakommissionen kommer inom
            kort att avsluta sitt arbete kring dessa frågor. Enligt vår mening
            bör ett samlat grepp kring narkotikapoli- tiken skyndsamt tas
            på basis av dess arbete. Men också i avvaktan på detta bör riksdagen
            fatta vissa centrala beslut samt ge principiella riktlinjer för
            narkotikapolitiken i vissa delar. Etablerade sociala kontakter
            har i dag sannolikt större betydelse för en individs beteende
            än någon gång tidigare. Detta gäller trots att kontakter- na ofta
            är mer flyktiga. Det sociala trycket mot en ung människa är avgörande
            för livsstil och värderingar i övrigt. Resultatet är att samtidigt
            som allt fler ungdomar väljer en helt såväl drog- som tobaksfri
            tillvaro är antalet som brukar narkotika i stort oförändrat.
          </p>
          <p xml:id="i-FWLGkKKh3pN5whDFSVgbR6">
            I Riksdagen 1983/84. 3 saml. Nr 2484— 2488
          </p>
          <p xml:id="i-AbAidsMZtLps7WaQJEiSF7">
            Mot. 1983/84 2484—2488
          </p>
          <pb facs="riksdagen-motions-pdf/data/198384/mot_198384__2484/mot_198384__2484-002.pdf"/>
          <fw xml:id="i-7Pr7smEgpyUxEaCjaERfh2">
            Mot. 1983/84:2484
          </fw>
          <p xml:id="i-749yaJascxVGdK2jHM22w2">
            Det är viktigt att de positiva alternativen och kamratgängen
            i tillräcklig omfattning står till förfogande. Föreningsliv och
            idrottsrörelse har här stor betydelse. Men tyvärr når de bara
            i begränsad utsträckning ut till ungdo- mar i utsatta miljöer.
            De når knappast alls de ungdomar som redan har problem. Familjen
            och föräldrarna är den främsta möjligheten när det gäller att
            ge undomar i narkotikariskzon ett socialt stöd. Men det är viktigt
            att familjen har resurser att möta de problem som uppkommer snabbt
            med framhävande av föräldrarnas och familjens sociala trygghetsroll.
            Det arbete som bedrivits för att följa upp riksdagens beslut 1977
            och 1978 angående alkohol- och narkotikafrågorna har gett resultat.
            Inte minst märks en ökad medvetenhet hos allmänheten om olika
            drogers skadeverk- ningar. Uppenbar är också ungdomens ökande
            negativa inställning till drogerna. Det har också lett till en
            ökad insikt om folkrörelsernas och andra organisationers liksom
            kyrkans och samfundens möjligheter att delta i såväl det förebyggande
            som det vårdande och rehabiliterande arbetet. Noteras kan också
            den ökande insikten om att det är vår gemen- samma medverkan som
            är nödvändig om vi skall nå målsättningen som riksdagen lagt fast.
            De erfarenheter som vunnits på informationssidan under de gångna
            årens arbete måste tas till vara för att nå ett ännu bättre resultat.
            Skolan har ett stort ansvar och en viktig roll i det förebyggande
            arbetet mot drogerna genom en väl upplagd informationsverksamhet.
            Många goda resultat kan säkerligen uppvisas runt om i landet.
            Men verksamheten måste bli heltäckande så att alla elever nås
            av budskapet. Drogernas skadeverkningar bör vara en naturlig och
            viktig del i skolans undervisning. För att detta skall bli verklighet
            bör inom varje rektorsområde finnas en lärare som har ansvaret
            för en sådan undervisning. Men informationen får inte avgränsas
            till eleverna. Den måste gälla skolans lärare och annan personal.
            Kontakten med föräldrarna är ett annat viktigt område som bör
            ingå i skolans uppgifter liksom kontakter med polis och socialmyndighe-
            ter. Som ovan framhållits har vi fått en ökad medvetenhet bland
            allmänhe- ten om alkoholens och narkotikans skadeverkningar. Detta
            utgör en bra grund för ett fortsatt intensifierat arbete. Härvid
            kan hemmens ansvar inte nog betonas. I unga år grundläggs barnens
            utveckling. En trygg uppväxt skapar förutsättningar för att ett
            barn skall växa upp till en harmonisk vuxen. Det personliga ansvarstagandet
            måste vi alla ålägga oss och inte tro att kampen mot missbruket
            kan skötas enbart av sjukvården och socialvården. Vi har också
            som medmänniskor en moralisk skyldighet att ställa upp för människor
            i vår omgivning som börjar få missbruksproblem. I vårt land har
            vi en unik tillgång i de många folkrörelserna där stora delar
            av svenska folket är aktiva. Folkrörelserna utgör en betydelsefull
          </p>
          <pb facs="riksdagen-motions-pdf/data/198384/mot_198384__2484/mot_198384__2484-003.pdf"/>
          <fw xml:id="i-7JuniNr9mp7gzw5jW9ch5E">
            Mot. 1983/84:2484
          </fw>
          <p xml:id="i-NJTT4PMsQmjViMLCtva8S2">
            kanal för att få ut mer information i missbruksfrågorna. Genom
            ett brett utbud av aktiviteter kan människors fritid göras meningsfull.
            Folkrörelser- na kan också erbjuda värdefull gemenskap mellan
            människor och bidra till att bryta människors isolering. Folkrörelserna
            måste för att fungera som ett instrument för att åstad- komma
            hälsoriktiga levnadsvanor ge mer akt på den egna verksamhetens
            utformning. Det är viktigt att olika organisationer uppmärksammar
            såda- na problem i de egna leden. Det måste vara naturligt att
            där samhället — stat, kommun, landsting — lämnar stöd till organisationerna,
            dessa svarar för drogfria miljöer i den verksamhet som riktar
            sig till barn och ungdom. I fråga om anslaget till Upplysning
            och information på drogområdet anvisar statsrådet ett reservationsanslag
            av drygt 37 milj. kr. Det är an- märkningsvärt att bland mängden
            av organisationer som får del av detta anslag föreslår statsrådet
            att arbetsmarknadens parter och Verdandi skall garanteras visst
            belopp. Detta sätt att öronmärka medel är inte acceptabelt. Vid
            behandlingen i riksdagen föregående år ställde vi oss kritiska
            till att pengar utgår till arbetsmarknadens parter bl. a. därför
            att för dessa orga- nisationer bör det vara naturligt att bedriva
            kamratstödjande verksamhet utan att det för den skull skall utgå
            statbidrag. Det har heller inte redovisats på vilket sätt pengarna
            används eller hur verksamheten bedrivs. Vi yrkar därför avslag
            på den föreslagna särbehandlingen. Dessa organisationer måste
            behandlas på samma sätt som andra. Det är nödvändigt att inrikta
            arbetet på att de resurser som står till förfogande på vårdsidan
            utnyttjas på ett effektivt sätt. Bland motiven för att få ett
            kommunalt/landstingskommunalt huvudmannaskap var att få en effektiv
            vårdkedja med inriktning på en drogfri tillvaro och anpassning
            i samhället. Även om inte så lång tid förflutit sedan huvudmannaskapsför-
            ändringen skedde borde mera påvisbara resultat kunna uppvisas.
            Det torde också stå klart att LYM och dess tillämpning inte är
            tillräckligt som instrument utan är en del av en helhet där olika
            åtgärder och samhällsin- satser måste samverka långsiktigt för
            att nå resultat. Regeringen måste därför noggrant följa upp effekterna
            av de beslut som fattats, så att vården av missbrukare leder till
            verkliga resultat där de vårdade återförs till en människovärdig
            tillvaro. Vi anser att det blivit nödvändigt med en kriminalisering
            också av konsumtion av narkotika. Det finns klara tendenser till
            en spridning av bruket av cannabis till socialt väletablerade
            grupper. Detta är grupper som kan antas vara mottagliga och påverkbara
            av en utvidgning av det straff- bara området. Även bland de breda
            ungdomsgrupperna kan en krimina- lisering av narkotikabruk väntas
            få mycket positiva effekter. Enligt vår mening bör också alla
            förvärv av narkotika vara straffbara, även om det inte sker i
            överlåtelsesyfte. Det är därför nödvändigt med en straffskärp-
            ning för smålangare med upprepade förseelser. De problem som en
            sådan reglering kan förorsaka måste självfallet
          </p>
          <pb facs="riksdagen-motions-pdf/data/198384/mot_198384__2484/mot_198384__2484-004.pdf"/>
          <fw xml:id="i-V6GtpnKMEVNu9yHvS56H6s">
            Mot. 1983/84:2484 4
          </fw>
          <p xml:id="i-FcZTr3mXzqg9zRgcnb2Beh">
            övervägas noga. Möjlighet till åtalseftergift vid frivillig vård
            och ökade möjligheter till alternativa påföljder vid detta brott
            måste prövas. Det är vår bestämda uppfattning att en skärpning
            av lagstiftningen enligt ovan är nödvändig som en del av arbetet
            för att bestående förbättringar av narko- tikasituationen i vårt
            land skall kunna uppnås. All narkotika kommer inte från andra
            länder. I icke obetydlig omfatt- ning odlas narkotikaväxter i
            landet. Sådan odling för drogändamål är självfallet olaglig. Enligt
            vår mening finns inga rimliga skäl för att av hänsyn till viltvårdsintressen
            acceptera någon form av odling av narkotis- ka växter. Ej heller
            s. k. prydnadsväxter bör undantas från det straffbara området,
            som uttalas i specialmotiveringen till nuvarande lagstiftning.
            För att klara förfaranden som ej är straffvärda är det enligt
            vår uppfattning tillräckligt med de oaktsamhetsregler och regler
            om straffrihet som finns i lagen. Det finns inte i den gällande
            lagstiftningen något hinder för att förverka exempelvis ett fordon
            eller en båt som använts som hjälpmedel. Detta har dock endast
            förekommit mycket sparsamt i praxis. Det är därför nödvän- digt
            att införa ett stadgande liknande det som finns i 30 $ lagen (1938:274)
            om rätt till jakt. Enligt denna paragrafs femte stycke kan bl.
            a. motorfor- don, annat motordrivet fortskaffningsmedel och släpfordon
            som använts eller medförts som hjälpmedel vid vissa brott som
            avses i lagen förklaras förverkade, om det är påkallat till förebyggande
            av brott eller eljest särskil- da skäl föreligger. Erforderlig
            lagtext bör utarbetas av utskottet. Vi anser att regler bör införas
            som gör det möjligt att förverka haschpi- por på ett väsentligt
            mera distinkt sätt än nuvarande lagstiftning ger utrymme för.
            Förverkande bör kunna ske i samtliga fall där det inte är ”uppenbart
            obilligt”. En allmän hänvisning till att haschpipan är en sou-
            venir får således inte som enda skäl innebära att förverkandet
            uteblir. Med hänvisning till det anförda hemställs+ 1. att riksdagen
            som sin mening ger regeringen till känna vad som anförts i motionen
            om inriktningen av narkotikapolitiken och föräldrarnas centrala
            roll, 2. att riksdagen, med avslag på den av regeringen aviserade
            fördel- ningen av anslaget till Upplysning och information på
            drogom- rådet, som sin mening ger regeringen till känna vad som
            anförts i motionen.
          </p>
          <p xml:id="i-Y2Qoj1YTyt7Kecu5xXDdQh">
            Stockholm den 25 januari 1984 KARIN SÖDER (c) RUNE GUSTAVSSON
            (c)
          </p>
          <p xml:id="i-RgJUi5Pn73cDr1Vt5MCZmL">
            + Se även motion 1983/84:2485.
          </p>
        </div>
      </div>
    </body>
  </text>
</TEI>
