<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200001-UU-00658">
  <teiHeader>
    <fileDesc>
      <titleStmt>
        <title>Afrika</title>
        <author corresp="i-Gcjbk3nJyjWXPaa2dm3MFR i-Gcjbk3nJyjWXPaa2dm3MFR">av Elver Jonsson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Afrika</title>
          <idno type="rdwebb">GO02U658</idno>
          <rs type="number">U658</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GO02U658/text</ref>
          <ref type="dokument_url_html">http://data.riksdagen.se/dokument/GO02U658</ref>
          <ref type="dokumentstatus_url_xml">http://data.riksdagen.se/dokumentstatus/GO02U658</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8sWRHJoupsQpBzjgdHd8TW" type="signed"/>
        <correspContext corresp="i-8sWRHJoupsQpBzjgdHd8TW">
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-Gcjbk3nJyjWXPaa2dm3MFR"/>
        </correspContext>
        <correspAction type="reviewing" xml:id="i-MCKEhZmhTibffrXRPMnER3">
          <date when="2000-10-11"/>
        </correspAction>
        <correspAction type="referral" xml:id="i-SR7r2hFLYAArd3UaNkQdZt">
          <date when="2000-10-11"/>
        </correspAction>
        <correspAction type="dismissal" xml:id="i-GDGFZgH1HqZcEj71wFrs5U">
          <date when="2000-10-11"/>
        </correspAction>
        <correspAction type="submission" xml:id="i-EJbaeVBq5XhbYvhnGbd3y5">
          <date when="2000-10-05"/>
        </correspAction>
        <correspAction type="referral" xml:id="i-NGncpeQF4bcvTkhkxhYYqo">
          <date when="2000-10-11"/>
        </correspAction>
        <correspAction type="dismissal" xml:id="i-J4zVrwcV6yiiW7jMTBNZL7">
          <date when="2000-10-11"/>
        </correspAction>
        <correspAction type="submission" xml:id="i-EXqgFwGCWFmSq3pCKoqL74">
          <date when="2000-10-05"/>
        </correspAction>
        <correspAction type="assigned" xml:id="i-PNpHXB8YLxpS44AFhG74Wr"/>
        <correspContext corresp="i-PNpHXB8YLxpS44AFhG74Wr">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_U_0658/mot_200001_U_0658-0001.pdf"/>
      <div type="motHeader" xml:id="i-9rN9PdQVMAqsifKFJCJovR">
        <div type="motTitle" xml:id="i-YbtbcPKuFbg4si7V46Q1L9"/>
        <div type="motSubmissionInfo" xml:id="i-Me6tjVLjN3fcCv1cMFcrP7"/>
      </div>
      <div type="motBody" xml:id="i-3hzk3tGqyYncYPzRuTvg5c">
        <div xml:id="i-7RDFU7dovxQFzMHAY8ZJ28">
          <p xml:id="i-RrH1gGt8Zht9YChWE2QT4D">
            20
          </p>
          <p xml:id="i-JSrUaFVizFn59wzDfQ6Xen">
            2000/01 mnr: U658
          </p>
          <p xml:id="i-3MbX4VhZJJv7GfeUj3MhrJ">
            pnr: fp424
          </p>
          <p xml:id="i-Dac5LJAVu2ECodhpCP8p9p">
            Motion till riksdagen 2000/01:U658
          </p>
          <p xml:id="i-7NGijhfEkspH87cbXrHjk6">
            av Elver Jonsson (fp)
          </p>
          <p xml:id="i-FtKdRxpxbw5ovMnYnstE26">
            Afrika
          </p>
          <p xml:id="i-DidLPm6sQdF6YjMLWbiYHR">
            Innehållsförteckning
          </p>
          <p xml:id="i-3ZJs1CQwPRezK8PPicsw8N">
            dö grer Sei] fa gt 455 SSRSERRRNARRNNNNAN ANNANSTANS NNANRNNAK
            SASERRIRESRNATNAA NN NERNNN
          </p>
          <p xml:id="i-Un92PnMhgkLAAu7CNNMd5R">
            Förslag till riksdagsbeslut. Inledning. Demokratins betydelse
            EU och Afrika. Ekonomiska villkor. Partnerskapets förutsättninga
            Biståndets volym Konfliktsituationen i Central- och Västafrika.
            Alarmerande hälsosituation..
          </p>
          <p xml:id="i-X7VSrVQJCVkaPai2SxDKjY">
            Förslag till riksdagsbeslut
          </p>
          <p xml:id="i-JuuVdQwwgJidNkhaD9DTpQ">
            -
          </p>
          <p xml:id="i-JMjPV4Z8SJKQcUL5UpuUAC">
            Riksdagen tillkännager för regeringen som sin mening vad i motionen
            anförs om synen på demokratins roll i fattigdomsbekämpningen.
            Riksdagen tillkännager för regeringen som sin mening vad i motionen
            anförs om att Sverige skall se arbetet för fria val, flerpartisystem
            och parlamentarism som en huvuduppgift inom utvecklingsbiståndet.
            Riksdagen tillkännager för regeringen som sin mening vad i motionen
            anförs om utformningen av stödet till det civila samhället. Riksdagen
            tillkännager för regeringen som sin mening vad i motionen anförs
            om behovet av att minska u-ländernas skuldbörda. Riksdagen tillkännager
            för regeringen som sin mening vad i motionen anförs om att Sverige
            bör prioritera den krisartade situationen i Kongostaterna. Riksdagen
            tillkännager för regeringen som sin mening vad i motionen anförts
            om att Sverige under sitt kommande ordförandeskap EU för upp frågan
            om kvinnors ohälsa i tredje världen såsom könsstympning och hivspridning
            högt på den politiska dagordningen.
          </p>
          <pb facs="riksdagen-motions-pdf/data/200001/mot_200001_U_0658/mot_200001_U_0658-0002.pdf"/>
          <p xml:id="i-4fGsyLNThWcLAYWYikNavr">
            2000/01:U658
          </p>
          <p xml:id="i-BQjxHz5o7xS9H6ExZnKLLj">
            21
          </p>
          <p xml:id="i-QNyLyAbCvdVMbhmZZ8F1J1">
            Inledning
          </p>
          <p xml:id="i-HjXikLLnNEM7TBrPpQp9Ei">
            Efter flera dystra decennier har många länder i Afrika sökt att
            sätta upp nya mål. Den demokratiseringsvåg som sköljt över kontinenten
            kan dock inte förväntas leda till fullfjädrade demokratier över
            en natt. Det tog lång tid för Sverige att bygga upp vårt styrelseskick.
            Även de afrikanska samhällsbyggarna måste ges tid — så länge de
            har ambitionen att lyckas. Det är just det som de senaste årens
            utveckling visar: många afrikanska ledare vill lyckas. De vill
            vara utsedda av folket och har insett att detta är något gott
            i sig. Bevekelsegrunderna för detta må vara skiftande, men det
            är en utveckling som måste stödjas och uppmuntras. Endast val
            gör ingen demokrati, men det är det enda sättet för en diktatur
            att ta slut. Det tidiga 1990-talets många gånger, uppskruvade
            förväntningar har lett till mera realistiska förhoppningar. Även
            på det ekonomiska planet har det skett vissa framsteg. Beräkningar
            visar att de subsahariska länderna hade en ungefärlig tillväxt
            på cirka 3 procent 1999. Men trots att utvecklingen på många sätt
            ser positiv ut står den afrikanska kontinenten inför många mycket
            svåra och komplexa problem. Under de senaste åren har Afrika skakats
            av några av de mest förskräckliga konflikter under 1900-talet.
            Vad som har hänt Sierra Leone, Somalia, Rwanda och forna Zaire
            liksom kriget mellan Etiopien och Eritrea på Afrikas Horn, väcker
            fasa världen över. De visar alla på behovet av ett annat styrelseskick
            än vad som varit gängse. För att stävja etniska motsättningar,
            kriminalitet och andra konfliktorsaker krävs ett samhälle som
            håller medborgarna samman. Sveriges roll som pådrivare av processerna
            mot bättre fungerande afrikanska stater kan i detta sammanhang
            inte nog understrykas. Afrika är beroende av bistånd. Ännu kan
            inte handel ersätta denna form av stöd. Folkpartiet har länge
            rest krav på ett synsätt som präglas av tilltro till de afrikanska
            folken, där de själva kan få bestämma över sina liv i ett demokratiskt
            system. Regeringens skrivelse om ett nytt partnerskap med Afrika
            från 1997 är ett steg i riktning på vägen mot ett bättre bistånd.
            Det ger mottagarna det inflytande de bör ha över sin situation.
            Samtidigt är det viktigt att poängtera: partnerskapet får inte
            bli ett steg på vägen mot en ny relativism. Partnerskap får inte
            leda till att odemokratiska regimer accepteras alldeles oavsett
            vilka vällovliga syften de må ha.
          </p>
          <p xml:id="i-Bj9VsGwM8KZD8NBQz1PuSD">
            Demokratins betydelse
          </p>
          <p xml:id="i-Ra9FrZHquJE3T6XQgU8tw7">
            För oss liberaler är demokrati det enda styrelseskick värdigt
            för människor att leva i. En demokratisering är också helt avgörande
            om Afrika skall ha en chans att häva sig upp ur fattigdomen. Det
            är endast i ett demokratiskt system som de fattigaste har en möjlighet
            att göra sin röst hörd, att få något som helst inflytande över
            sitt lands utveckling och fördelning av resurser. Även en svag
          </p>
          <pb facs="riksdagen-motions-pdf/data/200001/mot_200001_U_0658/mot_200001_U_0658-0003.pdf"/>
          <p xml:id="i-SQvJxUiBeAqwALU3ZkMDpG">
            demokrati är ett första steg mot en effektiv fattigdomsbekämpning.
            Detta synsätt måste genomsyra all svensk biståndspolitik. Ibland
            framförs uppfattningen att demokrati leder till etniska uppdelningar
            av länder. Möjligen är det så att demokrati för upp problemen
            till ytan. Trots att en ökad öppenhet ibland har lett till oroligheter
            är alternativet än mer avskräckande. Riskerna för att motsättningar
            exploderar är större i ett samhälle där inga meningsmotsättningar
            accepteras än i samhällen där människor fritt tillåts framföra
            sina uppfattningar. Kraven på de nya demokratierna har i många
            fall varit höga och ibland ouppnåeliga. Den afrikanska demokratiseringen
            brottas med stora problem. Mäktiga grupper är emot att makten
            flyttas över till befolkningen, korruptionen är utbredd och kontrollen
            av statsmakten är bristfällig. Detta kan dock inte förhindra att
            det demokratiska arbetet fortsätter. Flerpartisystem är en förutsättning
            för att medborgarna skall ha ett fritt val. Såväl afrikanska ledare
            som afrikanska oppositionspolitiker har haft svårt att finna sin
            roll. Vinnarna efterlyser en lojal opposition och när ingen sådan
            finns, enligt regeringens sätt att se på saken, utestängs oppositionen
            från alla möjligheter till inflytande. Det framstår som en huvuduppgift
            för Sverige att arbeta för förståelse av flerpartisystemets grundläggande
            funktionsmönster. De svenska politiska partiernas kontakter med
            partier i tredje världen spelar här en mycket viktig roll. Att
            visa att regering och opposition kan arbeta tillsammans kring
            givna mål har inte endast en symbolisk betydelse. Det civila samhället
            utgör en av de viktigaste grundpelarna i ett demokratiskt samhälle.
            Många svenska enskilda organisationer verkar här som förmedlare
            av svenskt bistånd något vi välkomnar, men kraven på långsiktig
            förändring och samordning måste även här var höga. Organisationerna
            måste stå så starka att de inte är beroende av en person eller
            en liten grupp av människor. För detta krävs ett professionellt
            och målinriktat arbete av personer som är specialiserade på strategiskt
            tänkande och organisationsuppbyggnad. Skydd för minoriteter är
            likaså i detta sammanhang en viktig aspekt. Så är även fria och
            väl fungerande medier. Pressetiken måste utvecklas och tidningar
            få skriva vad de vill. Att radio och TV-program kan produceras
            och sändas är en mycket viktig uppgift för biståndsgivare att
            tillse. Det är dock ett mycket kontroversiell område eftersom
            en så stor del av afrikanska medier är uppbunden till olika intressen.
            Vad gäller mediebistånd kräver detta område försiktighet vad gäller
            givare och mottagare. Bistånd till olika medier bör därför ske
            i nära samverkan med svenska medier. Betydelsefulla steg mot folkstyre
            har tagits. Insatser för att minska spänningarna mellan olika
            politiska krafter, införande av ett fungerande rättssystem samt
            en kraftfull bekämpning av korruption bör kunna vara medel för
            att skapa goda förutsättningar för folkstyrets utveckling och
            fortlevnad.
          </p>
          <p xml:id="i-LNroTujCNV7wC7g5tFUa22">
            2000/01:U658
          </p>
          <p xml:id="i-WAn7H94xioEf86CqkiBoRA">
            22
          </p>
          <pb facs="riksdagen-motions-pdf/data/200001/mot_200001_U_0658/mot_200001_U_0658-0004.pdf"/>
          <p xml:id="i-LEioUJrLcRMN2xNrMx8Sbf">
            2000/01:U658
          </p>
          <p xml:id="i-Q1kejypndWPAAKJKSybyoy">
            23
          </p>
          <p xml:id="i-Uf7VAw1HZFaWKaBYoAiUkL">
            EU och Afrika
          </p>
          <p xml:id="i-PyZ4U3Di1DeTUS6vXi8eK">
            EU-medlemskapet erbjuder stora möjligheter till samarbete på
            det globala utvecklingsområdet. Flera av länderna inom EU har
            sina egna relationer till många av de afrikanska länderna. En
            del är f.d. kolonialstater vilket skapar en speciell relation
            till den gamla kolonin. Sverige bör verka för att föra in sin
            syn på partnerskap och jämbördighet i relationerna mellan EU och
            biståndstagarna. Biståndsnivån är viktig och kan inte ännu ersättas
            av handel, men endast genom att integreras i världsekonomin kan
            Afrika ha en chans att bygga upp sin ekonomi. Med tanke på historien
            borde Afrika vara en nära handelspartner med Europa. Men EU-ländernas
            import från kontinenten är mycket liten. EU:s jordbrukspolitik
            är särskilt problematisk för utvecklingsländerna. Den skyddade
            jordbrukssektorn snedvrider världsekonomin. Sverige måste därför
            med stor målmedvetenhet arbeta för att den gemensamma jordbrukspolitiken,
            CAP, reformeras. EU-byråkratin framstår ofta som ogenomtränglig.
            Detta gäller även på biståndsområdet. Sverige bör arbeta för att
            EU ändrar inriktningen på sitt bistånd mot betydligt större projektinriktning
            där mottagarlandet får ett större ansvar och där måluppfyllelsen
            blir det relevanta. Den viktigaste uppgiften inom EU är dock
          </p>
          <p xml:id="i-EusQt2xUod1nUyZjeeji6D">
            att påverka medlemsstaterna till ett större engagemang i utvecklingsfrågor
            och en mer samordnad hållning i dessa frågor.
          </p>
          <p xml:id="i-R1Eacrujr628d922SjcCPd">
            Ekonomiska villkor
          </p>
          <p xml:id="i-3wBN88ptukvnfqD3VoHVc8">
            Parollen ”trade not aid” hörs ofta framför allt från amerikanskt
            håll. Tanken är att utvecklingsländerna skall få igång sin handel
            och på så sätt komma ifrån biståndsberoendet. Denna tanke är naturligtvis
            riktig, men i nuläget kan inte handeln ersätta bistånd. De ekonomiska
            villkoren är för dåliga. Så länge skuldbördorna hänger över utvecklingsekonomierna
            kan lite göras för att få ordentlig fart på ekonomierna. Många
            afrikanska länder har inte någon som helst möjlighet att påverka
            sin situation. Det största av dessa problem utgör skuldbördan
            som många afrikanska länder har att bära på. I en rad afrikanska
            stater har dess befolkningar blivit allt fattigare. Den ekonomiska
            tillväxt som tidigare skedde, och där också de enskilda per capita-inkomsterna
            steg, har brutits under 1980- och 90-talen. Idag går merparten
            av det internationella biståndet åt till att amortera, och i en
            del fall enbart till att förränta skulder som — inte minst genom
            de orättfärdiga handelsvillkoren — nu drabbat fattiga u-länder.
            Detta gör att de inte har någon möjlighet att påverka sin situation.
            I Afrika används fyra gånger flera resurser till skuldåterbetalningar
            och räntor än till hälso- och sjukvård. För att förändra den ekonomiska
            situationen behövs skuldlättnader. Det är mycket betydelsefullt
            att Sverige engagerar sig i en sådan samlad aktion som gör det
            möjligt för tredje världens länder att få en utveckling som stärker
            både länder och individer.
          </p>
          <pb facs="riksdagen-motions-pdf/data/200001/mot_200001_U_0658/mot_200001_U_0658-0005.pdf"/>
          <p xml:id="i-Q7SnW4x8qbAi71MdU27Nxn">
            Partnerskapets förutsättningar
          </p>
          <p xml:id="i-6hrR1BQpGRYGNshKivGyBA">
            Att ge bistånd är ett moraliskt åtagande. Detta åtagande är mellan
            Sveriges medborgare och medborgarna i mottagarländerna. Partnerskap
            förutsätter förtroende. Så kan endast ske om den mottagande regeringen
            upplevs som legitim. För att den regering skall vara legitim måste
            den vara folkvald. Folkvalda regeringar är alltså en förutsättning
            för ett reellt partnerskap — mellan medborgare i två länder. Men
            även andra faktorer är betydelsefulla för partnerskapet. De båda
            samverkande länderna bör ha vissa gemensamma värderingar att sträva
            efter. Bland annat bör mottagarlandet vara intresserat av att
            tillgodose medborgarnas grundläggande sociala service såsom sjuk-
            och hälsovård.
          </p>
          <p xml:id="i-BRXXkAFoBHfBqP4xnmYgeR">
            Biståndets volym
          </p>
          <p xml:id="i-W6ua6k6FQVyjZphCr8Ndfs">
            Biståndsvolymen är fortfarande betydelsefull. Vi har med kraft
            framfört kravet på höjt bistånd. Regeringen har dock sagt nej.
            I Folkpartiets utvecklingsmotion från i år kan läsas om den biståndsnivå
            som vi förespråkar. Biståndets kvalitet anses ibland stå i motsats
            till en hög biståndsnivå. Kvaliteten ska alltid vara ledstjärnan
            inom biståndspolitiken. Det finns dock ingen motsats mellan ett
            högt bistånd och ett bra bistånd. Sverige skall både ge ett bistånd
            av hög kvalitet men också med en stor volym. Biståndet har gett
            och ger resultat. Människor får rent vatten, vaccineras och blir
            läskunniga. Biståndet har spelat en roll i den positiva utveckling
            som vi trots allt kan se i en rad afrikanska länder.
          </p>
          <p xml:id="i-JBfD4GVAkEDDUoPJP55NEV">
            Konfliktsituationen i Central- och Västafrika
          </p>
          <p xml:id="i-23mnKmAVjmDG8qSbx5iRUG">
            Nästan parallellt med Sydafrikas första demokratiska val år 1994
            startade katastroferna i dåvarande Zaire, Sierra Leone och staten
            Rwanda. Trots ständiga medlarförsök pågår fortfarande stridigheter
            och våldshandlingar i länderna Kongo-Kinshasa, Kongo-Brazaville,
            Sierra Leone och Rwanda. Krigen har kommit att påverka stora delar
            av den övriga kontinenten. De väpnade konflikterna har medfört
            enorma lidanden för civilbefolkningen i dessa länder. Folkmordet
            i Rwanda 1994, då uppåt 800 000 människor mördades, är det värsta
            exemplet. Mördandet fortgår och många upplever att FN och det
            övriga världssamfundet ”vänt Afrika ryggen”. Barn och ungdomar
            som både medverkar till, och är offer för dessa återkommande krig,
            är en del av befolkningen som drabbas mycket hårt. Bara i Sierra
            Leone har Unicef uppskattat att rebellerna där har rövat bort
            omkring 5 400 barn och tvingat dessa att delta i striderna. Enligt
            beräkningar från FN beräknas omkring 4 000 av dessa saknas och
            över hälften av dessa
          </p>
          <p xml:id="i-4PGnHFSn82dWtJ4sERtxpR">
            2000/01:U658
          </p>
          <p xml:id="i-Rme8ESSY9AHhokQokkCgZx">
            24
          </p>
          <pb facs="riksdagen-motions-pdf/data/200001/mot_200001_U_0658/mot_200001_U_0658-0006.pdf"/>
          <p xml:id="i-nwTyZ5rWZA3dv27F99aaf">
            2000/01:U658
          </p>
          <p xml:id="i-8n8pPEy2U8GAexXMUjphGP">
            25
          </p>
          <p xml:id="i-KKqh9YKBmdCERMoHHJFieo">
            ”dokumenterade fall av kidnapping”. Ungdomar från olika fraktioner
            ställs mot varandra. De strider och dör i hundratal. Enligt rapporter
            från bl a Amnesty International och Läkare utan gränser har flickor
            och kvinnor våldtagits systematiskt. Detta förvärras ytterligare
            genom spridningen av hiv och aids. De svagaste grupperna såsom
            barnen, de gamla, de sjuka, dör i stort antal. Tusentals människor
            tvingas fly och står utan mat och mediciner. Den politiska situationen
            i de bägge Kongostaterna, Sierra Leone och Rwanda är kaotisk.
            I Kongo-Kinshasa har president Kabila sett till att samla all
            makt i egna händer. Människorättsaktivister, oppositionspolitiker
            och regimkritiska journalister förföljs. Upprepade rapporter om
            kränkningar av de mänskliga rättigheterna har lagts fram, bl a
            om massakrer på hundratals civila. I Kongo-Brazaville är läget
            lika förödande. Enligt Amnesty är regeringen och de väpnade oppositionsstyrkorna
            ansvariga för en våg av dödanden och försvinnanden. Konflikten
            i landet har skördat tusentals offer bland civilbefolkningen under
            1998 och 1999. Sedan flerpartivalen 1992 har över 10 000 civila
            avrättats av regeringsstyrkor och väpnade grupper. Det tragiska
            är tydligen inte kampen som gäller folkets intresse, eller ens
            motsättningar mellan folkgrupper, utan den kamp som är iscensatt
            av intressen som understöds av några få — de som tjänar på krigen
            alltmedan utländska oljebolag ostört kan pumpa upp olja utan att
            Kongos folk och land får någon rimlig del av inkomsterna. Vad
            som nu krävs är att de stridande parterna måste besinna sig, komma
            till förhandling. Likaså måste oljebolagens profitmotiverade understöd
            av våldet stoppas. Därför måste det internationella samfundet
            sätta press dels på ländernas ledare, dels på själva den orättfärdiga
            utsugningen. Svenska biståndsorganisationer — i detta fallet flera
            kristna samfund och deras motsvarigheter i Norge — har gått ut
            i en aktion för dessa områden under fältropet ”Låt Afrika leva”.
            Vid flera kongresser och samfundskonferenser har uttalanden gjorts
            med uppmaningar till både den svenska och den norska regeringen
            att agera. Den 27 juli antog den svenska regeringen en strategi
            för utvecklingssamarbetet i Stora sjöområdet för 2000-2001. Glädjande
            nog kan konstateras att relationerna förstärkts mellan Centralafrika
            och Sverige. Kyrkorna spelar generellt en mycket viktigt roll
            i det civila samhället i många afrikanska samhällen. De nordiska
            regeringarnaS ökade intresse för situationen i Central- och Västafrika
            har dock inte lett till att man med tillräcklig kraft aktiverat
            sig för att bryta det svåra läget som har utmynnat i närmast en
            total mänsklig katastrof. Vi måste i högre utsträckning verka
            för att Lusakaavtalet fullföljs samt att mer humanitära insatser
            görs. Sverige har som land och nation med vår erfarenhet och tradition
            ett mycket stort ansvar.
          </p>
          <p xml:id="i-2KXuPQ2fv21se5jJdAAoqm">
            Alarmerande hälsosituation
          </p>
          <p xml:id="i-5XHSqjTdeaLxrAniPyRvE2">
            Hälsosituationen i tredje världen ser mycket bekymmersam ut.
            I Afrika är det främsta hotet mot hälsan för kvinnor och män hivspridningen.
            Kvinnornas hälsotillstånd hotas dessutom av illegala aborter och
            könsstympning. Hiv har
          </p>
          <pb facs="riksdagen-motions-pdf/data/200001/mot_200001_U_0658/mot_200001_U_0658-0007.pdf"/>
          <p xml:id="i-ThHikaFkpuEbaR8hC5j3Hx">
            fått en speciellt allvarlig spridning i framförallt södra Afrika
            där hivspridningen riskerar att slå ut hela generationer. Sydafrika,
            som tillhör det land i Afrika som har haft den mest gynnsamma
            utvecklingen ekonomiskt och politiskt, har i detta avseende drabbats
            oerhört hårt. Bara i Sydafrika beräknas 1 700 personer per dag
            att smittas av hiv. Situationen har under senare tid ytterligare
            förvärrats av att president Mbeki tycks avvisa sambandet mellan
            hiv och aids. Trots det faktum att siffror och fakta talar sitt
            tydliga språk. Varje dag dör kvinnor av farliga och olagliga aborter.
            Länder där abort är förbjudet eller på annat sätt inskränkt, har
            ett högt antal illegala aborter. WHO har uppskattat att det görs
            mellan 10 och 20 miljoner illegala aborter i världen årligen.
            Ett viktigt mål för att främja kvinnors hälsa i världen är därmed
            att reducera sjuklighet och dödlighet som beror på abort. Det
            sker i första hand genom att minska antalet aborter genom upplysning
            om sex och samlevnad, tillgång till säkra preventivmedel och bra
            rådgivning. Alla oönskade graviditeter går emellertid inte att
            förebygga och därför måste kvinnor ha tillgång till enkla, säkra
            abortmetoder och en effektiv akutvård för att snabbt kunna behandla
            illegala aborter. Enligt världshälsoorganisationens, WHO:s, siffror
            uppskattas att omkring 30 miljoner flickor och kvinnor världen
            över utsatts för omskärelse. Könsstympning utförs ofta som en
            initiationsrit för de unga flickorna. Omskärelse leder såväl till
            akut som kroniskt lidande och med i regel svåra fysiska som psykiska
            följder. Genom att omskärelse förorsakar komplicerade örlossningar
            innebär ingreppet också risker för kommande barn. Idag örekommer
            könsstympning främst i en rad afrikanska länder, men även i vissa
            länder i Mellanöstern och Asien. WHO, Unicef och UNFPA vädjade
            våren 1997 till samtliga länder och deras ledare att stödja ansträngningarna
            ör att eliminera kvinnlig omskärelse. Bruket av könsstympning
            måste ses i ljuset av den ojämlika situationen mellan könen som
            bygger på politiska, kulturella, ekonomiska och sociala strukturer.
            Det är av vikt att påpeka att könsstympning inte föreskrivs av
            någon religion, och den nämns inte vare sig i Bibeln eller Koranen.
            På grund av frågans känslighet finns det få exakta uppgifter att
            tillgå. För att kunna fastställa strategier bör EU ge stöd till
            dokumentering och jämförande forskning. Under Sveriges kommande
            ordförandeskap i Europeiska unionen måste Sverige mera aktivt
            driva denna fråga och tydligt föra upp den högt på den politiska
            dagordningen.
          </p>
          <p xml:id="i-MY6o5LJan37Kny9wLtxicv">
            Stockholm den 5 oktober 2000
          </p>
          <p xml:id="i-PUqzEWPy9s2hibgPFyBRSF">
            Elver Jonsson (fp)
          </p>
          <p xml:id="i-6ghK1dyCHngkWsh5BMoXba">
            2000/01:U658
          </p>
          <p xml:id="i-QTzGng3QKRBFnERoGqoF2">
            26
          </p>
        </div>
      </div>
    </body>
  </text>
</TEI>
