<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FiU-03606">
  <teiHeader>
    <fileDesc>
      <titleStmt>
        <title>med anledning av prop. 2019/20:99 Vårändringsbudget för 2020</title>
        <author corresp="i-84DiaFjYsBoBUQnKJiSte9">av Elisabeth Svantesson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3606 av Elisabeth Svantesson m.fl. (M)</title>
          <idno type="rdwebb">H7023606</idno>
          <rs type="number">3606</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H7023606/text</ref>
          <ref type="dokument_url_html">http://data.riksdagen.se/dokument/H7023606</ref>
          <ref type="dokumentstatus_url_xml">http://data.riksdagen.se/dokumentstatus/H7023606</ref>
          <ref type="docx">http://data.riksdagen.se/fil/A08A940D-4D8B-4939-8682-3F4A5BE72C14</ref>
          <ref type="pdf">http://data.riksdagen.se/fil/260F4D03-0498-4475-90E5-018BACAC9F84</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Kc3AcmXkcmGKhXRxHt6DUP</idno>
            <name>Edward Riedl</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ldb2oqPG98BReLEGLTqU4A</idno>
            <name>Jan Ericson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-73o5S2z3dmzixAt7gzz34E</idno>
            <name>Sofia Westergren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4vAUNf5fYSgPYroZptvAbp" type="basedOn"/>
        <correspContext corresp="i-4vAUNf5fYSgPYroZptvAbp">
          <ref>Proposition 2019/20:99</ref>
        </correspContext>
        <correspAction xml:id="i-Wsr43TCorM8jh7kiJQ5n6K" type="signed"/>
        <correspContext corresp="i-Wsr43TCorM8jh7kiJQ5n6K">
          <note type="signatory" corresp="i-84DiaFjYsBoBUQnKJiSte9"/>
          <note type="signatory" corresp="i-Kc3AcmXkcmGKhXRxHt6DUP"/>
          <note type="signatory" corresp="i-Ldb2oqPG98BReLEGLTqU4A"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-73o5S2z3dmzixAt7gzz34E"/>
        </correspContext>
        <correspAction xml:id="i-A62fH6osAPzgtGv1qJrok9" type="submitted">
          <date when="2020-04-30"/>
          <time when="12:06:15"/>
        </correspAction>
        <correspAction xml:id="i-AT152oWTHnsTQMZJrwoKuo" type="dismissed">
          <date when="2020-05-05"/>
        </correspAction>
        <correspAction xml:id="i-99xwrh9z16grDAwjVyLQ5W" type="reviewed">
          <date when="2020-05-05"/>
          <time when="10:50:47"/>
        </correspAction>
        <correspAction xml:id="i-UXohQFFTiQyJSpX6uF7peA" type="referred">
          <date when="2020-05-06"/>
        </correspAction>
        <correspAction xml:id="i-FApGzuujRDYKCZLeLQhAiV" type="assigned">
          <date when="2020-06-16"/>
          <time when="15:45:33"/>
        </correspAction>
        <correspContext corresp="i-FApGzuujRDYKCZLeLQhAiV">
          <ref type="assignedTo">Finansutskottet</ref>
        </correspContext>
        <correspAction xml:id="i-XbgYD4j3T49dfEtGqBH2Ft" type="behandlas_i"/>
        <correspContext corresp="i-XbgYD4j3T49dfEtGqBH2Ft">
          <ref type="uppgift">2019/20:FiU21</ref>
          <ref type="ref_dok_id">H701FiU21</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU21</ref>
          <ref type="ref_dok_titel">Vårändringsbudget för 2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XbgSrQrNT78n6dg9PdPTZv" type="motHeader">
        <div xml:id="i-JADDgghmjs7MVFdmk79ooq" type="motTitle">
          Motion till riksdagen 2019/20:3606 av Elisabeth Svantesson m.fl.
          (M) med anledning av prop. 2019/20:99 Vårändringsbudget för 2020
        </div>
      </div>
      <div xml:id="i-NDsC6RkMR7TWmHVvDAC9z" type="motBody">
        <div xml:id="i-W8W9PKbgvqWjYhesg22yT7" type="motProposal" subtype="förslag">
          <head xml:id="i-XxTjseqrSk1mGkcqrNGhx9">
            Förslag till riksdagsbeslut
          </head>
          <list xml:id="i-GaGJ8xwXRXvx5D3TyBwBUG" style="ol">
            <item xml:id="i-4o5qZypYmPqhrD98equARm">
              Riksdagen ställer sig bakom det som anförs i motionen om att
              regeringen snarast bör utvärdera det begränsade tillskottet till
              korttidsarbete och tillkännager detta för regeringen.
            </item>
            <item xml:id="i-AwfjKrB35cKNKUDsBTQUiL">
              Riksdagen ställer sig bakom det som anförs i motionen om att
              regeringen senast den 15 juli 2020 ska utvärdera kommunernas och
              regionernas behov av resurser med anledning av den ökade belastningen
              på sjukvård och omsorg samt minskade intäkter med anledning av
              coronapandemin, och detta tillkännager riksdagen för regeringen.
            </item>
            <item xml:id="i-U17sfp9axuMUNGY4MqQmt6">
              Riksdagen ställer sig bakom det som anförs i motionen om att
              regeringen skyndsamt bör analysera omfattningen av de extraordinära
              kostnader för sjukvård och äldreomsorg som kommuner och regioner
              har drabbats av med anledning av coronapandemin, och detta tillkännager
              riksdagen för regeringen.
            </item>
          </list>
        </div>
        <div xml:id="i-NmUDDo7dVV5U4jEGPizVMH" type="motContent">
          <head xml:id="i-SP8e8HRrWz9AhDQzDNg8K6" type="h1">
            Motivering
          </head>
          <p xml:id="i-THGTAgBP5hCdb3pLD1y2aY">
            De politiska beslut som fattas våren 2020 kommer att prägla hela
            det svenska 20-talet. Vilken framtid ska de som i dag går i skolan
            ha att se fram emot? Hur ska de integra­tionsproblem som var omfattande
            redan innan coronapandemin lösas om hela branscher nu slås ut?
            Hur ska Sverige, som hade lägst tillväxt per person i hela EU
            redan före krisen, kunna finansiera den välfärd vi alla vill ska
            finnas där när vi som mest behöver den? Hur ska det ökande våldet
            stävjas och tryggheten öka – även under och efter pandemin?
          </p>
          <head xml:id="i-WDda6pyiTY43AM8bMQq4n" type="h2">
            Strategibyte för att rädda jobben
          </head>
          <p xml:id="i-JhZSrRqzkX3GfmyjiDLt3R">
            Ju fler jobb vi kan rädda nu, desto snabbare blir ekonomins återhämtning.
            Det är ingen vanlig kris som nu slår ut svenska jobb. Den kris
            Sverige befinner sig i är snarare att likna vid en naturkatastrof.
            Därför bör krispolitiken fokusera på att svenska företag kan övervintra
            och att vi sedan när ekonomin öppnas upp kan lägga all kraft på
            att lösa de strukturella problem Sverige har. Att det är en svår
            kris och en ny situation vi möter är vi ödmjuka inför. Om vi inte
            tillsammans gör tillräckligt nu, riskerar dock Sverige att få
            massarbetslöshet och gå in en djup och långvarig recession senare.
          </p>
          <p xml:id="i-G2oYHPyhBPRYrd4Xwcqq8B">
            Vi moderater tänker inte ge oss när det gäller detta. Vi vill
            gå längre än regeringen. Vårt förslag till strategibyte innefattar
            bl.a. slopade arbetsgivaravgifter och egenavgifter, stöd för fasta
            kostnader till följd av inkomstbortfall samt möjlighet till heltidspermitte­ring.
            Beträffande slopade arbetsgivaravgifter och egenavgifter samt
            stöd för fasta kost­nader hänvisas till Moderaternas Vårmotion
            för 2020 – En ny ekonomisk strategi för att rädda de svenska jobben.
          </p>
          <head xml:id="i-DJeuAe3f1kX6NQpUSs6jyS" type="h3">
            Heltidspermittering
          </head>
          <p xml:id="i-4ZDSm9DFYH6L56KFYSwGRH">
            Syftet med stödet för korttidsarbete, även kallat korttidspermittering,
            är att företag som drabbas av en extern oförutsedd kris, som exempelvis
            covid-19, ska ha ekonomiska möjligheter att behålla sin personal
            och kunna växla upp snabbt igen när läget för­bättras. Svårigheterna
            ska alltså vara orsakade av ett förhållande utom arbetsgivarens
            kontroll och specifikt drabba företagets verksamhet. Stödet är
            ett s.k. rättighetsstöd.
          </p>
          <p xml:id="i-GuQKeE4riZzD8io9hRXDew">
            Arbetsgivare kan med nuvarande regler få stöd i sex månader,
            med möjlighet till förlängning i ytterligare tre månader. Lönetaket
            för stödet är 44 000 kronor i månaden. Det fanns från början tre
            fasta nivåer för arbetstidsminskning: 20, 40 eller 60 procent
            som innebar minskade kostnader med 19, 36 respektive 53 procent
            för arbetsgivaren i de tre olika fallen. Regeringen tillför 17
            060 000 000 kronor till utgiftsområde 25 anslaget 1:22 Stöd vid
            korttidsarbete, för att antalet företag som kan komma att utnyttja
            detta stöd bedöms bli betydligt fler än vad som tidigare beräknats.
            Anslaget används för Till­växtverkets utbetalningar av tidsbegränsat
            stöd till arbetsgivare i enlighet med lagen (2013:948) om stöd
            vid korttidsarbete. Regeringen har också aviserat att man avser
            att utvidga korttidspermittering till 80 procent, vilket Moderaterna
            välkomnar.
          </p>
          <p xml:id="i-KjMEDNUByjS7rFC8kViSGY">
            Inom flera branscher är det dock svårt att permittera på deltid
            och det behövs därför ett system som tillåter att viss personal
            permitteras i större utsträckning, medan annan personal kan jobba
            vidare. Det är nu centralt att så många som möjligt behåller sina
            anställningar och sin förankring i arbetsmarknaden. Moderaterna
            vill därför att stödet till korttidsarbete utvidgas till att också
            gälla heltidspermitteringar, där staten står för 75 procent av
            kostnaden. Arbetsgivare och arbetstagare delar på resterande del
            av kostnaden. Det innebär att stödet blir mer flexibelt och kan
            anpassas efter fler arbetsgivares behov.
          </p>
          <p xml:id="i-DgC47m8yBoyVigH2bJeuPS">
            Moderaterna föreslår därför att regeringen snarast bör utvärdera
            begräsningarna av stödet till korttidsarbete.
          </p>
          <head xml:id="i-AaNBQHjttdgL9NaRaY4YQa" type="h2">
            Mer resurser till kommuner och regioner
          </head>
          <p xml:id="i-AX4BTMKfAFV9BFpeYhkZtN">
            Regeringen presenterade i januari 2020 en höjning av de generella
            statsbidragen till kommuner och regioner med 5 miljarder kronor
            för 2020. Därefter har regeringen föreslagit att ytterligare 15
            miljarder kronor tillförs kommunsektorn i generella statsbidrag
            2020. Regeringen tillför därför 20 miljarder kronor till utgiftsområde
            25 anslaget 1:5 Stöd till kommunsektorn.
          </p>
          <p xml:id="i-N2HK9o6MUUeAZ3kAFJNdxd">
            I början av året blev det klart att kommuner och regioner i år
            får ett tillskott på 7,5 miljarder kronor efter att Moderaterna
            samlat oppositionen kring ett räddningspaket för välfärden. Regeringen
            hade underfinansierat välfärden och det var ett viktigt beslut
            givet de förutsättningar som rådde då. Sedan kom coronapandemin.
            Kraftigt minskade skatteintäkter kombinerat med en enorm press
            på sjukvård och omsorg till följd av pandemin gör att ytterligare
            omfattande resurstillskott brådskar. De pengar regeringen presenterat
            räcker i bästa fall bara till att täcka de minskade skatteintäkterna.
            Det kommer därför att behövas ytterligare resurser, och Moderaterna
            föreslår att ytterligare 5 miljarder kronor tillförs kommun- och
            regionsektorn i generella statsbidrag.
          </p>
          <p xml:id="i-EwgiAwcZvo5JNY48jrA7Yu">
            Moderaterna vill att regeringen senast den 15 juli 2020 ska utvärdera
            kommuners och regioners behov av resurser med anledning av den
            ökade belastningen på sjukvård och omsorg samt minskade intäkter
            med anledning av coronapandemin.
          </p>
          <head xml:id="i-PW7myEuqt1xpMLhCt6y6Es" type="h2">
            Stärka rättsväsendet
          </head>
          <p xml:id="i-TNPTDLCxF7DuUp3PPe3ZeM">
            Om Sverige ska bli ett tryggare land att bo och leva i krävs
            en politisk mobilisering mot det grova våldet här och nu. Det
            kräver en politik som konsekvent stärker polisen genom utökade
            resurser för att få fler polisanställda med goda villkor, så att
            fler väljer att bli polis och så att fler som är poliser i dag
            stannar kvar i yrket. En stramare rätts­politik krävs med exempelvis
            dubbla straff för gängkriminella, slopad mängdrabatt och ungdomsrabatt
            samt en uthållig kamp mot terrorism. Att lag och ordning upprätthålls
            är en förutsättning för att samhället ska fungera.
          </p>
          <p xml:id="i-QnYfhxJgLV7LafduqKJkeG">
            Den grova brottsligheten har inte tagit paus i coronakrisen.
            Tvärtom har antalet skjutningar och sprängningar ökat i år jämfört
            med samma period 2019 – som i sig innebar den högst noterade årssiffran
            sedan mätningarna påbörjades. Moderaterna är fast beslutna att
            knäcka de kriminella gängen och återupprätta tryggheten i Sverige.
            Därför föreslog vi i vår budgetmotion för i år den största satsningen
            på polis och rättsväsende i modern tid.
          </p>
          <p xml:id="i-DX6kBCZQTQd3ABWk5DTiNA">
            Vi välkomnar de resurser som regeringen nu tillför till rättsväsendet,
            men de borde kommit tidigare och de är inte tillräckliga. Moderaterna
            tar ytterligare steg för att öka antalet poliser och stärka hela
            rättsväsendet.
          </p>
          <head xml:id="i-UnJQcdJQ4YjKn55zAVdDVx" type="h3">
            Fler poliser genom högre lön och betald polisutbildning
          </head>
          <p xml:id="i-FVZV2j3V94i945gocDi8k5">
            Polistätheten är lägre än för tio år sedan och många poliser
            lämnar yrket i förtid sam­tidigt som en stor andel utbildningsplatser
            vid polisutbildningen står tomma.
          </p>
          <p xml:id="i-LsSpacLd3juiKNaP27ronX">
            En ökad trygghet kräver inte minst att Sverige får fler synliga
            poliser i alla delar av landet. Ökningen av antalet poliser under
            kommande år ska i första hand ske nära med­borgarna, på lokalpolisområdesnivå,
            för att öka polisens synlighet och närvaro i hela landet. Men
            nu gapar fyra av tio platser tomma på vårterminens polisutbildning.
            Av sammanlagt 1 020 platser utnyttjades endast 606 av blivande
            poliser. Det gör att andelen tomma platser på polisutbildningen
            under vårterminen 2020 ligger på en rekordnivå. Att det står hundratals
            platser tomma när polisutbildningen har byggts ut är inget annat
            än resursslöseri och ett misslyckande för regeringen. För att
            ändra på detta måste polisyrket göras mer attraktivt. Moderaterna
            vill därför fortsätta satsningen i förra årets statsbudget för
            att möjliggöra en höjning av polisernas löner med i genomsnitt
            3 000 kronor per månad.
          </p>
          <p xml:id="i-RyFGuSfiuc8ioX9AwF4ES">
            Moderaterna vill också att den som går polisutbildningen ska
            få sina studielån från utbildningstiden avskrivna, samt att resurser
            frigörs för att återrekrytera poliser.
          </p>
          <p xml:id="i-5xKBgu3yru3HdLcLQmCwuG">
            Slutligen anser Moderaterna att fram till dess att polisen når
            sin fulla kapacitet bör ordningsvakter användas för att bidra
            mer än i dag till polisens arbete.
          </p>
          <head xml:id="i-XHf2H5nBndakX2HRUnSvn9" type="h3">
            Förstärk hela rättsväsendet
          </head>
          <p xml:id="i-Nu1g2ckx92fbTBTAFxXeXt">
            När polisen stärks behöver även övriga delar av rättsväsendet
            stärkas – genom en satsning på bl.a. Åklagarmyndigheten, domstolarna
            och Kriminalvården. Moderaternas skärpta rättspolitik innebär
            att kapaciteten inom Kriminalvården på sikt måste öka väsentligt,
            antalet åklagare måste bli fler och domstolarna stärkas samt att
            resurserna till exempelvis Rättsmedicinalverket, Ekobrottsmyndigheten
            och Brottsförebyggande rådet stärks.
          </p>
          <head xml:id="i-TYobK2n3WqnFVG6UfYmZac" type="h2">
            Utbyggd vårdkapacitet
          </head>
          <p xml:id="i-MNwYF2t3ege1ZS2hyxaxch">
            Regeringen tillför 1 910 000 000 kronor till utgiftsområde 9
            anslaget 1:6 Bidrag till folkhälsa och sjukvård för att ersätta
            kommuner och regioner för kostnader med anledning av coronaviruset.
          </p>
          <p xml:id="i-BFw3u2EWmS5ynb4SdY4a1K">
            Totalt sett har regeringen tillfört 3 miljarder kronor för att
            hantera extraordinära kostnader. Detta är inte tillräckligt. Baserat
            på standardkostnader för IVA- och sjuk­vårdsplatser skulle de
            scenarion som Folkhälsomyndigheten tagit fram kosta mellan 6 och
            8 miljarder kronor. I en sådan beräkning ingår inte kostnader
            för den kommunala äldreomsorgen, som alltså ska läggas till. I
            nuläget ser det dock ut som att utnyttjandet av sjukvårdskapaciteten
            ligger något under den förväntade utveckling som Folkhälso­myndigheten
            prognostiserat, men oaktat detta är de 3 miljarder kronor som
            regeringen tillfört inte tillräckligt. Moderaterna menar att 5
            miljarder kronor ytterligare kommer att krävas för att täcka förväntade
            kostnader för kommuner och regioner. Skulle inte ytterli­gare
            resurstillskott göras finns stor risk för att kommuner och regioner
            behöver minska kostnaderna inom andra verksamheter för att täcka
            covid-19-kostnaderna. Detta skulle då leda till en procyklisk
            ekonomisk politik där uppsägningar inom den kommunala sektorn
            sker samtidigt som konjunkturen viker neråt. Moderaterna föreslår
            därför att regeringen ges i uppdrag att skyndsamt analysera omfattningen
            av de extraordinära kostnader för sjukvård och äldreomsorg som
            kommuner och regioner drabbas av med anledning av coronapandemin.
          </p>
          <p xml:id="i-AHWS5gDWrTyk3SN7WFNmog">
            Utöver vad som anges i motionen ovan så är det Moderaternas uppfattning
            att reger­ingen bör prioritera och arbeta vidare med de förslag
            och de diskussioner som förts i respektive utskott i riksdagen
            avseende smittskyddspenning, undantag från förmånsbe­skattning,
            paus i trängselskatten, trafikplikt i södra Sverige, modell för
            granskning av utländska investeringar i säkerhetskänsliga företag
            samt effekten av paketreselagen. Samt återkomma till riksdagen
            med förslag på åtgärder i dessa frågeställningar. Moderaterna
            anser också att 100 miljoner kronor ytterligare utöver regeringen
            ska skjutas till för exempelvis stöd till kvinnojourer och insatser
            mot våld i hemmet.
          </p>
        </div>
        <div xml:id="i-JE2YzYjF7YDhVtSamc4Ugm" type="motSignatures">
          <list xml:id="i-7xpwSJW1UuXfzTbrmutUSX">
            <item xml:id="i-YMVUhNLCrzzhUxL2n6oVJg" who="i-84DiaFjYsBoBUQnKJiSte9">
              Elisabeth Svantesson (M)
            </item>
            <item xml:id="i-VZig2hsxivoAxzShuhMLJb" who="i-Kc3AcmXkcmGKhXRxHt6DUP">
              Edward Riedl (M)
            </item>
            <item xml:id="i-X7YDvdjBADVmvjdD1UFfnw" who="i-Ldb2oqPG98BReLEGLTqU4A">
              Jan Ericson (M)
            </item>
            <item xml:id="i-5JtSTz2c3fUjAB821wauB7" who="i-SUAEH6RCke4pVRKPPGZ14p">
              Mattias Karlsson i Luleå (M)
            </item>
            <item xml:id="i-FSFfxJX1sH7rpAsu3DziVb" who="i-73o5S2z3dmzixAt7gzz34E">
              Sofia Westergren (M)
            </item>
          </list>
        </div>
      </div>
    </body>
  </text>
</TEI>
