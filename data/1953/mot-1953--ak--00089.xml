<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--ak--00089">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__89/mot_1953__ak__89-001.pdf"/>
      <fw xml:id="i-W3WVe9PumVQLqgSzqGeQJG">
        12 Motioner i Andra kammaren, nr 89.
      </fw>
      <div xml:id="i-Lijgwhu7kdQBSRBoQfoYDW" type="motHeader">
        <div xml:id="i-XCji1CaVmvGBSAr3B17JFX" type="motTitle"/>
        <div xml:id="i-QLDfCFYgJFdrBNpqcyubDF" type="motSubmissionInfo"/>
      </div>
      <div xml:id="i-MEZNw9vbNZ7Yd4nZu8LMrm" type="motBody">
        <div xml:id="i-WB9qbiWhMsk4rU6bCdvcAz">
          <p xml:id="i-DhM1maisxqhaVyj6gDuQ6X">
            Nr 89.
          </p>
          <p xml:id="i-PkdEqjASzisbbgJBRY2QyC" type="titleString">
            Av herr Edberg m. fl, angående en översyn av principerna och
            formerna för den parlamentariska demokratien och den författningsmässiga
            ramen för vårt parlamentariska liv.
          </p>
          <p xml:id="i-SsoepfQeHR6yFdcyMq7PXe">
            Diskussionen om den svenska demokratiens arbetsformer och om
            grun- derna för det medborgerliga inflytandet över samhällets
            angelägenheter har gått mot en viss förnyelse, sedan frågan om
            valsättet och folkomröstnings- institutet blivit föremål för särskilda
            utredningar. I stort sett har diskussio- nen dock kommit att fastna
            i de båda delproblem, som aktualiserats i ut- redningarna. Avgränsade
            från varandra och därtill lösryckta ur det vidare konstitutionella
            sammanhanget har de givit diskussionen en i viss mån famlande
            karaktär. Det kan ifrågasättas om en tillfredsställande lösning
            kan nås av de olika delproblemen utan en samlad översyn av grunderna
            för hela vårt parlamentariska styrelseskick. Samhället står aldrig
            stilla i sin utveckling; tid efter annan kan författningens grunder
            och former tarva översyn och revision för att bringas i samklang
            med den faktiska samhälls- utvecklingen. Nyligen har i vårt södra
            grannland frågan om en revision av författningen i syfte att ytterligare
            bredda demokratien och öka det med- borgerliga inflytandet trängt
            sig fram till avgörande. Det synes angeläget att också i vårt
            land folkrepresentationens former blir föremål för en en- hetlig
            bedömning och omprövning, vari frågorna om valsättet och folkom-
            röstningen komme att ingå som integrerande delproblem. En av alla
            godtagen lösning av själva valsystemet enligt den proportio- nella
            metoden har visat sig svår att ernå. Olika principer har brutit
            sig mot varandra redan när det gällt valhandlingens innebörd;
            en riktning har menat att medborgarna i val skall bära fram en
            representation som ger en trogen spegelbild av folkmeningen i
            dess olika skiftningar, andra har där- emot ansett valets huvuduppgift
            vara att ge vindriktningen, tendensen, och att på basis av denna
            angivning skapa ett regeringsunderlag, starkt nog att möjliggöra
            att den anvisade kursen fullföljes. Vårt valsystem utgör en kom-
            promiss mellan dessa båda principer. Men även inom kompromissens
            snä- vare ram har meningarna brutit sig. Få har velat driva proportionalismen
            till dess yttersta konsekvens: riksvalkretsen. Det renodlade rättvisekravet
            kan i extrema fall leda till att parlamentarismen blir arbetsoförmögen
            till följd av en alltför stark splittring inom opinionen. Demokratiernas
            historia visar tragiska exempel på hur en för långt driven proportionalism
            under ogynn- samma betingelser lett till att angelägna åtgärder
            i akuta krissituationer aldrig kommit till utförande och hur en
            sålunda lamslagen demokrati resul- terat i omstörtningar, som
            helt satt parlamentarismen ur spel. Dessa risker
          </p>
          <pb facs="riksdagen-motions-pdf/data/1953/mot_1953__ak__89/mot_1953__ak__89-002.pdf"/>
          <fw xml:id="i-PCP6rpf3gMxfbAwUoDUZPS">
            Motioner i Andra kammaren, nr 89. 13
          </fw>
          <p xml:id="i-7uCg5TuqxKXjAXKv7r6LY7">
            torde i stort sett allmänt beaktas. Däremot har önskemålen om
            större rätt- visa i vårt land gång efter annan lett till mindre
            revisioner sedan det pro- portionella valsättet genom besluten
            vid 1907 och 1909 års riksdagar inför- des. 1921 ersattes de dittillsvarande
            36 valkretsarna med 28 för att ge ett mer rättvisande valresultat.
            Senare infördes kartellerna för att ge de små partierna större
            möjligheter att hävda sig. Den vid 1952 års riksdag som ett provisorium
            införda uddatalsmetoden med spärr innebar ytterligare ett steg
            mot större proportionell rättvisa. Varje gång har en avvägning
            efter- strävats mellan de motstridiga principerna: det matematiska
            rättvisekravet och behovet att motverka uppkomsten av handlingsförsvagande
            småpartier. Diskussionen har därför kommit att gälla på vilken
            av de båda principerna man velat lägga den starkaste tonvikten.
            Vad folkomröstningsinstitutet beträffar råder en utbredd mening
            om önskvärdheten av att i det alltmera komplicerade samhället
            stärka det di- rekta folkliga avgörandet, för att motverka att
            valmannen-uppdragsgivaren alltför mycket skiljs från dem som efter
            hans i val givna uppdrag har att besluta i de politiska angelägenheterna.
            Starkt delade meningar råder där- emot om den utformning och omfattning
            ett vidgat folkomröstningsinstitut bör ges och vilka verkningar
            på rikssstyrelsen det bör anses få. Svårighe- terna att förena
            ett folkomröstningsinstitut av exempelvis schweiziskt möns- ter
            med den svenska parlamentarismen, sådan den nu är utformad, är
            på- tagliga. Vare sig folkomröstningen är rådgivande eller beslutande
            måste uppenbarligen en utvidgad tillämpning av densamma förutsätta
            vissa kom- plement som fixerar riksdagens medverkan och dess kompetens
            i förhållan- de till folkomröstningsinstitutet. Dessa erinringar
            i fråga om valsystemet och folkomröstningen har endast gjorts
            för att understryka det faktum, att den hittillsvarande debatten
            om demokratiens arbetsformer isolerats till tvenne — i och för
            sig väsentliga — avsnitt, vilka varken var för sig eller tillsammans
            ger den vida ram för debatten som måste anses önskvärd, liksom
            de ej heller ger möjlighet att bedöma vilken effekt den ena eller
            den andra isolerade förändringen skulle kunna få i ett större
            sammanhang. Så länge diskussionen rör sig med så- dana lösryckta
            moment ges ringa möjlighet att finna de eventuella andra, mera
            omfattande och mera långsiktiga lösningar, som vid en förutsättnings-
            lös penetration av hela problemkomplexet skulle kunna te sig som
            mera överensstämmande med moderna tänkesätt om demokratiens arbetsformer.
            Någon konstitutionell debatt på bred bas har icke förts i vårt
            land sedan den stora författningsrevisionen 1917—1921. Demokratien
            har blivit vår naturliga livsform. Men under tiden har tänkesätten
            förskjutits, samtidigt som samhällets förändrade karaktär ställt
            nya krav på arbetsformer för att det folkliga inflytandet skall
            ej blott vidmakthållas utan även vidgas. Mot denna bakgrund ter
            sig tanken på en allmän författningsrevision i och för sig icke
            orimlig. I varje fall synes tiden, enligt motionärernas me-
          </p>
          <pb facs="riksdagen-motions-pdf/data/1953/mot_1953__ak__89/mot_1953__ak__89-003.pdf"/>
          <fw xml:id="i-L8wSwnwpGAiekZic7h3GFU">
            14 Motioner i Andra kammaren, nr 89.
          </fw>
          <p xml:id="i-5Y9LU3xHM5FjDEYdZoodmm">
            ning, mogen för en förutsättningslös granskning av hela problemkomplexet.
            Utgångspunkten är självfallet att söka i den uppfattningen, att
            den demo- kratiska livsformen och parlamentarismens förmåga till
            konstruktiva ar- betsinsatser är starkt beroende av de konstitutionella
            former, inom vilkas ram den praktiska gestaltningen sker. Inom
            alla partier lägger man ner stor möda och betydande kapital på
            uppgiften att förmå alla medborgare att utnyttja den rätt demokratien
            ger dem att klargöra sin mening. Möjlig- heten att i val ge sin
            mening till känna blir demokratiens grundbud. Indi- viden förmår
            just så mycket som han ger ett kollektiv möjligheter att ut- föra;
            politisk historia skapas av de många med de personliga insatserna
            som ränning i väven. Om valhandlingen är det grundläggande blir
            det där- efter valsystemets utformning, som i detalj reglerar
            partiernas styrkeför- hållanden. Demokratien lever inte med nödvändighet
            sitt starkaste liv där de matematiska rättvisebegreppen lägger
            grunden till en åsiktsgruppernas mångfald. Ur den synpunkten vore
            det onekligen av betydande värde om demokra- tiens arbetsformer
            och parlamentarismens funktioner kunde bedömas ur ett vidare perspektiv
            än den hittillsvarande diskussionen om proportiona- lismens utformning
            erbjudit. Demokratien bygger på majoritets- och mino- ritetsprincipen.
            Den kan ur den synpunkten sägas vara klarare och enty- digare
            ju starkare man kan bygga upp en majoritet med den klart uttalade
            förutsättningen att den i ett kommande val kan komma att ersättas
            av en annan majoritet med en annan politisk inriktning. Det vore
            enligt vår me- ning riktigt att i sammanhanget närmare skärskåda
            de förutsättningar ma- joritetsval i enmansvalkretsar kan äga
            i ett land av vår struktur och vilka verkningar ett sådant system
            kunde beräknas få. Skälen för och mot ett sådant system skall
            här icke utvecklas. Liksom varje annat valsystem har givetvis
            majoritetsvalsystemet sina nackdelar. Dess förtjänster har främst
            ansetts vara det utrymme det bereder för det personliga, den starkare
            direkt- korrespondensen mellan valmän och kandidater och därur
            härflytande stör- re politisk förtrolighet och aktivitet samt
            dess förmåga att i regel skapa slagkraftiga majoriteter. Hur ett
            sådant system skulle kunna förenas med den struktur som dagens
            Sverige äger, vilka politiska resultat det skulle kunna leda till
            med hänsyn till befolkningsfördelning och andra faktorer har aldrig
            utretts, och någon fast grund har därför icke givits för ett vä-
            gande av olika valsystems för- och nackdelar mot varandra — det
            har kan- ske varit en av anledningarna till att debatten i vårt
            land mången gång tenderat att hamna i småtterier. I en allmän
            och förutsättningslös prövning av våra författningsfrågor kan
            en penetration av problemet proportiona- lism contra majoritetsval
            icke uteslutas. Ej heller kan en sådan prövning förbigå frågan
            om representationsskic- kets uppbyggnad i kammarsystem. Det ligger
            i utvecklingens väsen att åt- skilliga av de motiv som dominerade
            vid den nuvarande representationsfor-
          </p>
          <pb facs="riksdagen-motions-pdf/data/1953/mot_1953__ak__89/mot_1953__ak__89-004.pdf"/>
          <fw xml:id="i-NDzBR14KhTssH4rAhwL9Z7">
            Motioner i Andra kammaren, nr 89. 15
          </fw>
          <p xml:id="i-3r9SFs6LXXNyVdm1tYPEEm">
            mens uppbyggnad under årtiondenas lopp kommit att förskjutas.
            Louis De Geers argumentering, då han presenterade blåkopian till
            det svenska två- kammarsystemet, var att »en lagstiftande församling,
            liksom varje annan mänsklig makt, behöver vid sin sida en jämlike
            för att icke, förr eller senare, urarta till envälde, som sätter
            sin egen maktfullkomlighet före san- ningens och rättvisans».
            Numera riskeras väl från intet håll någon den direktvalda kammarens
            tyranni, som skulle kunna rubba grundvalarna för det jämviktssystem,
            som författningen avser att hägna. Andra motiv har trätt i förgrunden,
            även om argumenteringen varit något splittrad. En dis- kussion
            om dessa förhållanden i vårt land kan väl icke helt undgå att
            ta hänsyn till de erfarenheter, som kunnat vinnas av enkammarsystemen
            i Finland och Norge. Ej heller kan den bortse från att sedan den
            redan före kriget parlamentariskt beslutade, då ej i folkomröstning
            konfirmerade men nu på nytt aktualiserade författningsrevisionen
            i Danmark kommit till stånd Sverige ensamt bland de nordiska länderna
            kommer att äga ett tvåkam- marsystem. Motionärerna bortser icke
            från de motiv, som kan anföras för att det svenska representationsskicket
            behåller sin särprägel, men menar att dessa motiv förutsättningslöst
            bör vägas mot de faktiska förskjutningar som inträffat i konstitutionalismens
            teori och praktik liksom mot de mera rationella arbetssynpunkter
            som kan läggas på riksdagsarbetet. Det bör be- aktas att även
            inom tvåkammarsystemets ram vissa reformtankar kan ak- tualiseras.
            Det kan sålunda övervägas, om första kammarens absoluta veto i
            lagstiftningsfrågor bör bibehållas eller förvandlas till ett suspensivt
            veto eller till äventyrs helt avlägsnas. I det senare fallet skulle
            kamrarnas spe- cialkaraktär ytterligare reduceras på samma sätt
            som tidigare skett genom de gemensamma voteringarna i anslagsfrågor,
            och detta måste i sin tur ytterligare influera på bedömningen
            av representationsskicket i stort. Lika- så bör representationssystemets
            utformning ses i relation till tidigare nämn- da frågor, exempelvis
            den effekt ett majoritetsvalsystem skulle få för kam- marsystemet,
            folkomröstningens karaktär under olika former av kammar- system
            osv. Motionärerna har med detta endast velat antyda en del av
            pro- blematiken utan att själva affischera något ställningstagande.
            De menar att en kartläggning av alla hithörande problem är nödvändig
            för att diskussio- nen skall få stadga. De utgår från att först
            en förutsättningslös utredning kan ge alla de element som behövs
            för en realistisk bedömning. De med långa mellanrum vidtagna förändringarna
            i de konstitutionella grunderna tyder på fasthet och är samtidigt
            uttryck för hur noggrant man prövat sig fram till ändrade former.
            Antingen dessa varit politiskt betingade eller uttryck för rationella
            konstitutionella landvinningar eller nödvändiga för alt bringa
            folkvilja och representation i närmare harmoni med varandra har
            den naturliga tveksamheten mot förändringar, som rör grundlagarna,
            varit naturlig och förklarlig. Emellertid kräver tiden och utvecklingen
            sitt, arbetseffektiviteten sitt, och folkviljans krav på ökat
            inflytande och delat
          </p>
          <pb facs="riksdagen-motions-pdf/data/1953/mot_1953__ak__89/mot_1953__ak__89-005.pdf"/>
          <fw xml:id="i-MW9aAdxYtsJA5uoHyFJVUC">
            16 Motioner i Andra kammaren, nr 89.
          </fw>
          <p xml:id="i-UYyQ7RNAdDpNPoNVFZMXJC">
            ansvar sitt. Avgörande är emellertid det sätt på vilket dessa
            frågor tas upp till prövning. Lösryckta delar ur författningssammanhanget
            klargör inte de efterföljande verkningarna på andra betydelsefulla
            delar i detta sam- manhang. Detta motiverar enligt vår mening
            att problemet i hela dess vidd underkastas en allmän och förutsättningslös
            utredning. Med stöd av vad ovan anförts hemställes sålunda, att
            riksdagen i skrivelse till Kungl. Maj:t måtte anhålla att regeringen
            föranstaltar om en samlad och förutsättnings- lös översyn av principerna
            och formerna för den parlamen- tariska demokratien och den författningsmässiga
            ramen för vårt parlamentariska liv, innefattande samtliga i denna
            mo- tion berörda problem, och framkommer med de förslag till författningsrevisioner
            etc. vartill denna översyn kan för- anleda.
          </p>
          <p xml:id="i-9eBUr4zxVE9GmyHcQB8yjd" type="date">
            Stockholm den 23 januari 1953.
          </p>
          <div xml:id="i-CTmmqYtE84w7EoASdMP3m1" type="signatureBlock">
            <list xml:id="i-GgFpAgyaC3fzcNeL3SzkRZ">
              <item xml:id="i-7TEzAvMH2rd38tQh817is1" who="i-T8YPM8wxmnK6C9rAWyXSDW" type="signature">
                Rolf Edberg
              </item>
              <item xml:id="i-BiSjtv1guu7JujFHVpVPmp" who="i-Q5aGqh8nNTojSW4RRBafFg" type="signature">
                Ossian Sehlstedt
              </item>
              <item xml:id="i-SwJHwYJWz9MDhAcsAFdPQQ" who="i-NU6x9tMTEWYvgbt2N6RDK" type="signature">
                Gösta Netzén
              </item>
            </list>
          </div>
          <p xml:id="i-8sBVJmsXh7zec6i8iouMFj">
            AB Gustaf Lindströms Boktr., Stockholm 1953
          </p>
        </div>
      </div>
    </body>
  </text>
</TEI>
