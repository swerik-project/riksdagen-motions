<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01139">
  <teiHeader>
    <fileDesc>
      <titleStmt>
        <title>Utlandssvenskarnas rösträtt</title>
        <author>Göran Riegnell</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utlandssvenskarnas rösträtt</title>
          <idno type="rdwebb">G6021139</idno>
          <rs type="number">1139</rs>
          <ref type="dokument_url_text">http://data.riksdagen.se/dokument/G6021139/text</ref>
          <ref type="dokument_url_html">http://data.riksdagen.se/dokument/G6021139</ref>
          <ref type="dokumentstatus_url_xml">http://data.riksdagen.se/dokumentstatus/G6021139</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UKokGEkSYX9z5RYNgjatdo</idno>
            <name>GÖRAN RIEGNELL</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NFs3NAvc78oThcbyy5Kmk7" type="signed"/>
        <correspContext corresp="i-NFs3NAvc78oThcbyy5Kmk7">
          <note type="signatory" corresp="i-UKokGEkSYX9z5RYNgjatdo"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1139/mot_198283__1139-001.pdf"/>
      <fw xml:id="i-F3zVeiFubZ2phBg7EMtMgh">
        Motion 1982/83:1139
      </fw>
      <div xml:id="i-3pr8UASGL8vdrcVuFa9vrU" type="motHeader">
        <div xml:id="i-KyYUcc5RrsUqfhLNwoSoMA" type="motTitle"/>
        <div xml:id="i-S8SiEe6JfvXL41JiVchN5K" type="motSubmissionInfo"/>
      </div>
      <div xml:id="i-3Mbj58o9r5fX1P4nwu5CSx" type="motBody">
        <div xml:id="i-S1z4TP3D4pVGGzphwPK7TM">
          <p xml:id="i-WCqHbU45mmGLBFikTkUSQn">
            Göran Riegnell Utlandssvenskarnas rösträtt
          </p>
          <p xml:id="i-649DnJHh3U384iQ452Tt2w">
            Rätten för svenskar bosatta i Sverige att rösta i allmänna val
            är grundlagsfäst. Sedan några år har även svenska medborgare,
            som är bosatta i utlandet, men som någon gång varit kyrkobokförda
            i Sverige, rösträtt i riksdagsval och folkomröstningar omfattande
            hela riket. Då rösträtten för utlandssvenskar infördes, var det
            naturligt, att man från riksdagens sida ville att den skulle gälla
            i nästkommande val. Därför intogs de nya bestämmel- serna enbart
            i vallagen. Det finns emellertid nu stor anledning att ytterligare
            fastslå utlandssvenskarnas rösträtt. Därför bör en grundlagsändring
            ske, vilken ger utlandssvenskarna en grundlagsfäst rösträtt i
            val till riksdagen. Förutsättningen för att en utlandssvensk skall
            kunna delta i riksdagsval är, att han är uppförd i särskild röstlängd.
            För ett sådant uppförande måste ansökan ske till riksskatteverket.
            De, som däremot är uppförda i den allmänna röstlängden, behöver
            ej göra någon ansökan. Det är svårt att finna tillräckligt starka
            motiv för att ansökan måste ske för uppförande i särskild röstlängd.
            Ett slopande av ansökningstvånget bör därför övervägas. Om det
            emellertid bedöms att ansökningsförfarandet av praktiska skäl
            ändå måste kvarstå, bör ett flertal förenklingar i samband med
            utlandssvenskarnas deltagande i val ske. F.n. gäller den bestämmelsen,
            att den som upptagits i särskild röstlängd under ordinarie valår
            inte behöver ansöka de två följande åren. Den som upptagits i
            särskild röstlängd under det första mellanvalsåret behöver heller
            inte ansöka det andra mellanvalsåret. I dessa fall tas vederbörande
            automatiskt upp i röstlängden. Det finns ett flertal exempel på
            utlandssvenskar, som tyvärr inte noterat att man måste göra en
            ny ansökan under det ordinarie valåret, utan trott att deras uppförande
            i röstlängden året innan fortfarande gällt. De har därför underlåtit
            att ansöka och således gått miste om rösträtten. Uppförande i
            särskild röstlängd bör därför kvarstå under en löpande tidsperiod,
            exempel- vis tre år, oavsett om ansökan inkommit under ordinarie
            valår eller ej. Ansökan om att bli upptagen i särskild röstlängd
            måste vara inkommen till riksskatteverket senast den 1 juni. Röstlängden
            upprättas senast den 20 juni och sänds till resp. länsstyrelser.
            Hos dessa skall den vara framlagd för granskning under tiden den
            26 juni-den 15 juli. Svårigheterna för utlands- svenskar att kontrollera
            att de verkligen upptagits i röstlängden är uppenbara. Det bör
            därför finnas möjliget att per telefon få besked, företrädesvis
            hos riksskatteverket eller alternativt hos resp. länsstyrelse,
            huruvida man är upptagen i röstlängden. Besked om vart man skall
            ringa bör
          </p>
          <pb facs="riksdagen-motions-pdf/data/198283/mot_198283__1139/mot_198283__1139-002.pdf"/>
          <fw xml:id="i-UUVrLgTq9zFrtAA9AfTc3q">
            Mot. 1982/83:1139 8
          </fw>
          <p xml:id="i-3JdY4LCvSsmauebvYAEbXo">
            finnas intaget i den valinformation, som trycks på baksidan av
            ansöknings- blanketten. Den som vill att ändring skall göras i
            särskild röstlängd måste senast den 15 juli skriftligen framställa
            anmärkning hos länsstyrelsen. När det gäller allmän röstlängd
            kan enligt 8 $ 4 kap. vallagen länsstyrelse, trots att anmärkning
            inte har framställts, efter ansökan besluta om rättelse i röstlängden,
            om det är uppenbart att fel till nackdel för någon föreligger.
            Sådan ansökan skall göras senast den 1 september. Någon motsvarande
            bestämmelse om rättelse efter ansökan, som anges 8 $, finns inte
            när det gäller särskild röstlängd. Den bör således införas. Röstmottagning
            har inte kunnat genomföras hos de svenska beskickning- arna i
            Schweiz. Även Förbundsrepubliken Tyskland har tillkännagivit,
            att man inte längre tillåter röstmottagning vid utlandsmyndigheter
            inom landet. Man har dock inga invändningar mot att utlandsmyndigheter
            medverkar i s. k. brevröstning. Med anledning härav utfärdades
            den 10 juni 1982 en lag om försöksverksamhet med brevröstning
            i Förbundsrepubliken Tyskland. Detta röstningsförfarande tillämpades
            vid 1982 års val. Tillvägagångssättet är i stort sett exakt detsamma
            som vid poströstning i Sverige. För brevröstningen erforderligt
            material tillhandahölls av riksskatteverket och flertalet svenska
            utlandsmyndigheter i Västtyskland. Även väljare bosatta i Schweiz
            kunde under vissa förutsättningar delta i försöksverksamheten.
            Väljare som befinner sig i utlandet, det må vara permanent eller
            tillfälligt, kan ha stora svårigheter att ta sig till de beskickningar,
            där röstmottagning sker. Erfarenheterna med brevröstningen i Västtyskland
            bör noga utvärde- ras. Om de är positiva bör det övervägas att
            införa denna möjlighet generellt. Med hänvisning till ovanstående
            hemställs 1. attriksdagen hos regeringen anhåller om förslag till
            grundlags- fäst rösträtt för utlandssvenskar, 2. attriksdagen
            hos regeringen anhåller om förslag till ändringar i vallagen i
            enlighet med vad som anförts i motionen, 3. attriksdagen som sin
            mening ger regeringen till känna vad som i övrigt anförts i motionen
            rörande utlandssvenskarnas rösträtt.
          </p>
          <p xml:id="i-6HcVRTaF9juLXuGyxUDJkK" type="date">
            Stockholm den 25 januari 1983
          </p>
          <div xml:id="i-N8jCbcwBzMSQ5qYcYPvszy" type="signatureBlock">
            <list xml:id="i-LKhGmekwzFbtXGYAudegoT">
              <item xml:id="i-K3cSDZBCPaxcxjoVR4jKDT" who="i-UKokGEkSYX9z5RYNgjatdo" type="signature">
                GÖRAN RIEGNELL (m)
              </item>
            </list>
          </div>
        </div>
      </div>
    </body>
  </text>
</TEI>
