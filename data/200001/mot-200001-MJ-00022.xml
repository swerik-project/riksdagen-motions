<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0022/mot_200001_MJ_0022-0001.pdf"/>
      <div type="motHeader" xml:id="i-2coNq4Z3NRRCe4Gr1838fT">
        <div type="motTitle" xml:id="i-BQgWDjhSwXRNSh9L1ia1st"/>
        <div type="motSubmissionInfo" xml:id="i-TzbVXc7WyxJJXmQKajsWMn"/>
      </div>
      <div type="motBody" xml:id="i-Jzhb5xg2KSUkgJkWyZyDub">
        <div xml:id="i-GeGTf5aRhaQFGCdwz6BuWV">
          <p xml:id="i-KyUotwhnktsUVeWhg8LPMK">
            42
          </p>
          <p xml:id="i-AvpHVjprhVQebzDBz5vhEg">
            2000/01 mnr: MJ22 pnr: v019
          </p>
          <p xml:id="i-QsixsNgwcq2BVRsmCkLbWy">
            Motion till riksdagen 2000/01:MJ22
          </p>
          <p xml:id="i-Ktbe5bcgxUvprJyr1XST3c">
            av Jonas Ringqvist m.fl. (v) med anledning av prop. 2000/01:57
          </p>
          <p xml:id="i-CkhUHXpM18JY68iuLqKoa">
            Sammanhållen rovdjurspolitik
          </p>
          <p xml:id="i-GbYbHUVAp9KzGCmos1gTqn">
            Förslag till riksdagsbeslut
          </p>
          <p xml:id="i-DLDzKiZd7QCL1jCa1ssLRK">
            Riksdagen tillkännager för regeringen som sin mening vad som
            anförs i motionen om att varg och järv skall undantas från skyddsjakt
            enligt 28 8 jaktförordningen.
          </p>
          <p xml:id="i-VZcsAde9bdPYQ9ttheR9iX">
            Motivering
          </p>
          <p xml:id="i-Tvp21ceCvzTvTf1guhnLit">
            Regeringens förslag till en sammanhållen rovdjurspolitik är ett
            i huvudsak bra förslag. Propositionen är ett resultat av ett samarbete
            mellan Vänsterpartiet, Miljöpartiet och regeringen, och dess huvudsakliga
            syfte är att vi skall kunna säkerställa att de stora rovdjuren
            varg, björn, järv, lo och kungsörn skall kunna finnas kvar i den
            svenska naturen. Vi har utifrån Rovdjursutredningens väl genomarbetade
            underlag tagit fram ett förslag till riksdagsbeslut som gör en
            balanserad avvägning mellan de höga svenska ambitionerna inom
            naturvårdspolitiken och målsättningen att hålla konflikterna med
            motstående intressen inom rimliga gränser. På en punkt skiljer
            sig Vänsterpartiets syn från förslagen i propositionen och det
            gäller skyddsjakten (enligt 28 8 i jaktförordningen) på varg och
            järv utan föregående beslut av Naturvårdsverket. Vi tycker att
            det är djupt olyckligt att regeringen för in möjligheten till
            skyddsjakt på varg utan föregående myndighetsbeslut och vi anser
            att den nuvarande möjligheten till sådan skyddsjakt på järv borde
            tas bort. Både järvstammen och vargstammen är idag långt under
            vad som är att betrakta som livskraftiga stammar, vilket också
            propositionen redogör för. Därför väljer regeringen att föreslå
            etappmål för dessa två arter istället för att idag slå fast minimimål.
            Tanken med detta är att vi fram tills arten nått etappmålet skall
            vara särskilt restriktiva med skyddsjakt. Mot bakgrund av detta
            är det inte rimligt att, som regeringen föreslår, tillåta skyddsjakt
            enligt 28 8 i jaktförordningen utan tillstånd från Naturvårdsverket.
            Då framförallt vargstammen består av ganska få djur är den mycket
            sårbar för all jakt och då särskilt för en oplanerad jakt. Propositionen
            öppnar även upp för annan
          </p>
          <pb facs="riksdagen-motions-pdf/data/200001/mot_200001_MJ_0022/mot_200001_MJ_0022-0002.pdf"/>
          <p xml:id="i-5pQT7FrVqqNkyGYUzuCE4u">
            2000/01:MJ22
          </p>
          <p xml:id="i-BBq1SNPxQXTTbL6Epnxohe">
            43
          </p>
          <p xml:id="i-N8rLPcGe4a84MHtA1SBuik">
            skyddsjakt av vargen under ordnade former efter tillstånd från
            Naturvårdsverket. Vi anser att denna möjlighet är fullt berättigad
            och tillräcklig som jaktform av de två starkt hotade arterna järv
            och varg. Detta i kombination med möjligheten att med olika metoder
            skrämma varg för att göra den mer skygg för människor och andra
            förslag som propositionen redogör för gör att vi anser att de
            konflikter som kan uppstå mellan rovdjuren och människan bör kunna
            hållas inom rimliga gränser. Vi är också beredda att ompröva vår
            syn på skyddsjakt utan tillstånd, enligt 28 8 i jaktförordningen,
            då etappmålen för järv respektive varg är uppnådda. Vad som ovan
            anförs skall ges regeringen till känna.
          </p>
          <p xml:id="i-avBawmRTe5n7PmAXNFVDo">
            Stockholm den 31 januari 2001
          </p>
          <p xml:id="i-91rZRdWFf1ehKFGBWWpLio">
            Jonas Ringqvist (v) Kjell-Erik Karlsson (v) Per Rosengren (v)
            Lars Bäckström (v) Owe Hellberg (v) Sten Lundström (v) Johan Lönnroth
            (v) Maggi Mikaelsson (v) Karin Svensson Smith (v)
          </p>
        </div>
      </div>
    </body>
  </text>
</TEI>
