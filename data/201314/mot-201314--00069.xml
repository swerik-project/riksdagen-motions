<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00069">
  <teiHeader>
    <fileDesc>
      <titleStmt>
        <title>med anledning av prop. 2013/14:223 Redovisningscentraler för taxi</title>
        <author corresp="i-5CH7vHLGXLfDB5Tn7xx95V">av Siv Holma m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:223 Redovisningscentraler för taxi</title>
          <idno type="rdwebb">H102XV69</idno>
          <rs type="number">V69</rs>
          <ref type="dokument_url_text">http://data.riksdagen.se/dokument/H102XV69/text</ref>
          <ref type="dokument_url_html">http://data.riksdagen.se/dokument/H102XV69</ref>
          <ref type="dokumentstatus_url_xml">http://data.riksdagen.se/dokumentstatus/H102XV69</ref>
          <ref type="doc">http://data.riksdagen.se/fil/E7700352-228E-4A59-930C-A66DF38A8E83</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-YcNi9mhugPoz8GWmwVYL1u"/>
        <correspContext corresp="i-YcNi9mhugPoz8GWmwVYL1u">
          <ref>Proposition 2013/14:223</ref>
        </correspContext>
        <correspAction xml:id="i-Er6vqYbxYn4VyWki794EqH" type="signed"/>
        <correspContext corresp="i-Er6vqYbxYn4VyWki794EqH">
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="submission" xml:id="i-5QcyqLbK2mytttWRUZp5eF">
          <date when="2014-05-09"/>
        </correspAction>
        <correspAction type="transfer" xml:id="i-EtvbVJGnG8thrMjT1VLe7y">
          <date when="2014-05-09"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5cK53hvW1v8pSKXFrffi3X">
            Förslag till riksdagsbeslut
          </head>
          <list style="ol">
            <item xml:id="i-DRWGJ7nWxDdmLQuJFKy7dx">
              Riksdagen tillkännager för regeringen som sin mening vad som
              anförs i motionen om att möjligheten att bevilja undantag från
              skyldighet att ha taxameter bör upphävas.
            </item>
            <item xml:id="i-SX9zM1ydb58mkBjP5um5Ar">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på införande av sanktionsavgifter riktade mot taxiföretagen.
            </item>
            <item xml:id="i-N91otggQZ1nU2cH3htnPWC">
              Riksdagen tillkännager för regeringen som sin mening vad som
              anförs i motionen om att krav på digitala färdskrivare i alla
              taxifordon bör införas.
            </item>
            <item xml:id="i-SJVWbjZaFXhZAYxqt77uze">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på finansiering för en förbättrad tillsyn av taxibranschen.
            </item>
          </list>
        </div>
        <div type="motContent">
          <head type="h1" xml:id="i-6oDJ6Pytj4Q6JVondp4pzn">
            Bakgrund
          </head>
          <p xml:id="i-QCuVegmmPBcMdhzuv2g2Kv">
            Propositionen föreslår en ny lag om redovisningscentraler för
            taxi samt ändringar i taxitrafiklagen och lagen om vägtrafikregister.
            Syftet med förslagen är att förbättra Skatteverkets möjligheter
            att bedriva skattekontroll av taxiverksamhet. Innehavare av trafiktillstånd
            ska vara skyldiga att överföra taxameteruppgifter till s.k. redovisningscentraler,
            som i sin tur ska vara skyldiga att lämna ut uppgifterna till
            Skatteverket.
          </p>
          <p xml:id="i-RNAzCdR54H9Aot2ER2qPG4">
            Den nya lagen och lagändringarna föreslås träda i kraft den 1
            januari 2016.
          </p>
          <head type="h1" xml:id="i-JcsARXmpS3fqbF7VR7CTXs">
            Bristande förslag för en nödvändig åtgärd
          </head>
          <p xml:id="i-ULDahkTfEkTqBkzfFbhBDJ">
            Taxibranschen har under en rad år förändrats i negativ riktning.
            Arbetssituationen för taxiförarna har blivit allt tuffare och
            de seriösa taxiföretagen får svårare att hävda sig. I brist på
            ordning och reda inom taxibranschen förekommer fortsatt fusk med
            bidrag, skatter och avgifter. Det drabbar taxiförarna i form av
            sämre arbetsförhållanden och villkor och statskassan i form av
            minskade intäkter. För dem som arbetar inom taxiyrket har det
            blivit allt svårare att kräva en acceptabel lön med rimliga arbetstider.
            Vänsterpartiet anser därför att det behövs en rad åtgärder och
            lagändringar för att stärka tillsynen och regleringen inom branschen.
          </p>
          <p xml:id="i-XkxxADQSTSY8Z7rHatQYwh">
            Införande av obligatoriska redovisningscentraler är en sådan
            nödvändig åtgärd som vi skyndsamt velat införa. Riksdagen har
            vid tre tillfällen tillkännagivit för regeringen att den ska återkomma
            med ställningstagande och förslag. Tyvärr innehåller regeringens
            förslag brister som minskar möjligheterna för att införande av
            redovisningscentraler ska bli det redskap som krävs för att minska
            fusk och osund konkurrens inom taxinäringen. I den utredning som
            föregått propositionen föreslås att nuvarande möjlighet att bevilja
            undantag från kravet på taxameter avskaffas. Trots det väljer
            regeringen att behålla nuvarande möjligheter till undantag och
            behandlar inte frågan i propositionen. För att införande av redovisningscentraler
            ska bli verkningsfullt anser Vänsterpartiet att samtliga fordon
            ska ha skyldighet att ha taxameter då det är just taxameteruppgifter
            som ska hanteras av redovisningscentralerna. Enligt propositionen
            framkom 2012 att 2 780 taxifordon meddelats undantag från skyldigheten
            att ha en taxameter. Detta innebär att en betydande andel av alla
            taxifordon är undantagna från krav på taxameter. Enligt polisen,
            Skatteverket och svenska Taxiförbundet förekommer det att fordon
            används helt i strid med de omständigheter som lagts till grund
            för beslutet om undantag.
          </p>
          <p xml:id="i-5Va5TBHZirBZSjCidtDYVG">
            En mängd organisationer och myndigheter har även gett stöd till
            utredningens förslag om upphävande av undantag från skyldigheten
            att ha taxameter. Nuvarande förslag riskerar att påtagligt försvaga
            effekten av införande av redovisningscentraler för taxi. Möjligheten
            att bevilja undantag från skyldighet att ha taxameter bör upphävas.
            Detta bör riksdagen som sin mening ge regeringen till känna.
          </p>
          <head type="h1" xml:id="i-57V9koiAuyMkFzxGrw9ELA">
            Sanktioner riktade mot taxiföretagen
          </head>
          <p xml:id="i-P9yU7RQwJwnx6cfQpDsvv6">
            Regeringen föreslår att om ett taxiföretag vid upprepade tillfällen
            underlåter att överföra taxameteruppgifter till redovisningscentralen
            kan det leda till att taxitrafiktillståndet återkallas. Detta
            anser vi vara en högst rimlig konsekvens av att inte följa taxitrafiklagen.
            När det gäller enstaka underlåtelser föreslår regeringen att varning
            i stället ska kunna meddelas. Vi bedömer att det finns otydligheter
            i vad dessa varningar innebär och vilken effekt de får. Sammantaget
            bedömer Vänsterpartiet att dessa sanktioner riskerar att vara
            otillräckliga för att uppnå ett effektivt sanktionssystem för
            efterlevnad av reglerna. Införande av sanktioner för underlåtelse
            att överföra taxameteruppgifter till en redovisningscentral bör
            förutom återkallande av taxitrafiktillstånd kompletteras med införande
            av sanktionsavgifter. Regeringen bör skyndsamt återkomma med ett
            sådant förslag. Detta bör riksdagen som sin mening ge regeringen
            till känna.
          </p>
          <head type="h1" xml:id="i-BM8GyP6R2zCPmxXrAyDQwG">
            Inför krav på digitala färdskrivare i taxibilar
          </head>
          <p xml:id="i-9uJN836kUPEhepkugisDSE">
            Transportarbetareförbundet genomförde 2012 en undersökning av
            tillståndet i taxibranschen. Den visar att många taxichaufförer
            arbetar många och långa pass, utan tillräcklig dygns- eller helgvila.
            Hela 47 procent av förarna uppger att deras arbetssituation påverkar
            deras trafikbeteende negativt. Vänsterpartiet anser att kontroll
            över kör- och vilotider bör noteras i färdskrivare på samma sätt
            som för lastbilschaufförer. Det underlättar kontrollen för myndigheter
            och förbättrar arbetsmiljö och trafiksäkerhet. Krav på digitala
            färdskrivare i alla taxifordon bör införas. Detta bör riksdagen
            som sin mening ge regeringen till känna.
          </p>
          <head type="h1" xml:id="i-EzSiinUXpjWx5EfbEwjFsv">
            Stärk tillsynen av taxibranschen
          </head>
          <p xml:id="i-9gVe6cw749qTw6H7emUaD5">
            För att uppnå en fungerande taxibransch med goda arbetsförhållanden
            och rättvisa konkurrensvillkor måste tillsynen förbättras. Tillsynsmyndigheter
            som Skatteverket, Polisen, Transportstyrelsen, Konkurrensverket
            och Arbetsmiljöverket bör för ändamålet anslås medel för en sådan
            inriktning. Regeringen bör återkomma med förslag på finansiering
            för en förbättrad tillsyn av taxibranschen. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-RfDhYEiajrp59zH9wtECnF">
              Siv Holma (V)
            </item>
            <item xml:id="i-BHhAozNihLbrHWNMguRfpX">
              Torbjörn Björlund (V)
            </item>
            <item xml:id="i-7n5fpyJhUHG96MLFj6rkWA">
              Jens Holm (V)
            </item>
            <item xml:id="i-Nk5wWeExT8Em7ovrvpQzk4">
              Hans Linde (V)
            </item>
            <item xml:id="i-SKYD5RiihfeFCqUTiWuL63">
              Kent Persson (V)
            </item>
          </list>
        </div>
      </div>
    </body>
  </text>
</TEI>
