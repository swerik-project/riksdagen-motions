<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__625/mot_1964__ak__625-001.pdf"/>
      <fw xml:id="i-Jp4bTyfym6pLD7536HcT2A">
        Nr 625—628 =: Motioner i Andra kammaren, nr 6235 år 1964 1
      </fw>
      <div type="motHeader" xml:id="i-SWk7cuX1BWRxscUhQgdMrv">
        <div type="motTitle" xml:id="i-KCH6wT3Lctdii99aFmY8hT"/>
        <div type="motSubmissionInfo" xml:id="i-BpNCPFLPFQihZFt6fG7HXM"/>
      </div>
      <div type="motBody" xml:id="i-GFLsfNwcSJe5H3iyuNSApX">
        <div xml:id="i-7NYpiTrKHdgTs4FraPfc49">
          <p xml:id="i-Lk6kHfmyNXt18dDhKu1fSh">
            Nr 625
          </p>
          <p xml:id="i-GfowH2CvPNsnRxEfpWXf6J">
            Av herr Hedlund m. fl., angående lokaliseringen av egnahem. (Lika
            lydande med motion nr 509 i Första kammaren)
          </p>
          <p xml:id="i-S7ASJ1cFr6hGGAkAEdwwaQ">
            Bostadsbyggandet har under senare tid i allt större utsträckning
            koncen- trerats till tätorterna. Drygt fyra femtedelar av totalproduktionen
            av nya lägenheter har under senare år kommit på tätorterna, medan
            den egentliga landsbygden svarat för knappt cirka femtedelen.
            En viss tätortskoncentra- tion av bebyggelsen får givetvis ses
            som en naturlig följd av att näringslivet fått en alltmer koncentrerad
            lokalisering. Men otvivelaktigt har den bebyg- gelsekoncentration,
            som ägt rum, delvis sin förklaring i den politik, som förts av
            de bostadspolitiska myndigheterna och andra organ, som har att
            handlägga bebyggelsefrågor. I de bostadspolitiska bestämmelserna
            har fastslagits, att statliga bostads- lån skall beviljas endast
            för stadigvarande bostadsändamål. I kungörelsen om egnahemslån
            och förbättringslån 1948 stadgades sålunda, att egnahems- lån
            skulle beviljas »endast om bostadshus, som uppföres eller ombygges
            med hjälp av lånet, kan beräknas få stadigvarande användning för
            bostads-
          </p>
          <p xml:id="i-Mcy4bBi19GyfX44VhWrDg9">
            ändamål». Motsvarande bestämmelse finns — med annan utformning
            och delvis annat och vidgat syfte — intagen i gällande bostadslånekungörelse
          </p>
          <p xml:id="i-y2h2qyhshXKKBi3KDqZmq">
            av år 1962. Detta varaktighetskrav reses också i jorddelningslagen
            för den med bo- stadslånet nära sammanhängande tomtavstyckningen:
            »Kan ej antagas, att styckningsdel skall inom nära förestående
            tid hava erhållit varaktig använd- ning för det avsedda ändamålet,
            må avstyckning ej äga rum.&gt; Bestämmelse med i stort sett samma
            syfte skall enligt fastighetsbildningskommitténs för- slag ingå
            i den nya fastighetsbildningslagen. i Ett avgörande villkor för
            statliga bostadslån är mot bakgrunden av var- aktighetsbegreppet
            en tillfredsställande lånesäkerhet. I bostadslånekungö- relsen
            — liksom i de tidigare egnahemslånekungörelserna har stadgats,
            att för lånet skall ställas säkerhet i form av inteckning i fastigheten.
            Fastig- hetens kreditvärde skall beaktas vid långivningen. Det
            får betraktas som självklart, att från samhällets sida i fråga
            om tomt- avstyckning och bostadslångivning måste ställas krav
            på varaktighet för ändamålet. Det är naturligtvis nödvändigt att
            kräva viss godtagbar säker- het för de statliga lånen. Bestämmelserna
            har emellertid fått en mycket restriktiv tillämpning i fråga om
            egnahemsbebyggelsen på landsbygden.
          </p>
          <p xml:id="i-Ee6mtrCUs99qn6i5WC76HS">
            1 Bihang till riksdagens protokoll 1964. 4 saml. Nr 625—628
          </p>
          <pb facs="riksdagen-motions-pdf/data/1964/mot_1964__ak__625/mot_1964__ak__625-002.pdf"/>
          <fw xml:id="i-GgrgRnnvvMuro1LJCSLvkD">
            2 Motioner i Andra kammaren, nr 625 år 1964
          </fw>
          <p xml:id="i-KnCFzFDbfL7Mjayi4qaJAa">
            En restriktiv inställning i nämnda avseende kännetecknade de
            »råd och anvisningar», som bostadsstyrelsen och lantmäteristyrelsen
            i samråd med byggnadsstyrelsen år 1950 utfärdade till vägledning
            för vederbörande or- gans bedömning av egnahemmens lokalisering.
            Särskilt fäste man härvid vikt vid kreditvärdigheten hos låneobjektet.
            Detta skulle särskilt gälla i fråga om tomtplatser utanför de
            egentliga tätorterna, där avstånden till arbetsplats, skolor m.
            m. kunde bli betydande. I anvisningarna hette det bl. a.
          </p>
          <p xml:id="i-2fxVtybMYPSZjSK5tSoigP">
            På grund av den förutsebara befolkningsutvecklingen, jordbrukets
            ratio- nalisering och den fortsatta dragningen till tätorterna
            torde antalet hushåll på den egentliga landsbygden icke komma
            att öka, såvida icke landsbygds- befolkningen erhåller nya förvärvsmöjligheter
            genom förläggning till lands- bygden av industri och hantverk
            samt serviceverksamhet. Behovet av nya bostäder på den egentliga
            landsbygden torde därför i huvudsak komma att tillgodoses genom
            förbättring och ombyggnad av befintliga bostäder samt ersättningsbyggnader
            i anslutning till tidigare bosättningar.
          </p>
          <p xml:id="i-Aqp7QSgA7bYSN7GdaLXtaZ">
            Någon ny bosättning på den egentliga landsbygden räknade man
            alltså inte med. Det torde få anses helt naturligt, att dessa
            råd från bostadsstyrelsen, lant- mäteristyrelsen och byggnadsstyrelsen
            föranledde en restriktiv tillämpning gentemot egnahemsbyggandet
            på landsbygden hos de underställda organ, som hade att handlägga
            låne-, avstycknings- och byggnadsfrågor. Riksdagen uttalade emellertid
            1953 med anslutning till statsutskottets ut- låtande nr 153 följande:
          </p>
          <p xml:id="i-Jk8tjUUML7rE9EW3hQKuvo">
            En allmänt restriktiv inställning till egnahemsbyggandet på landsbygden
            bör enligt utskottets mening icke få vara vägledande för långivningen.
            Lika klart är att lån icke bör beviljas, om en uppenbart olämplig
            plats för egna- hemmet har valts.
          </p>
          <p xml:id="i-9uAnZHVLQuW9bU1QY6m41T">
            Egnahemslån borde alltså vägras endast i de fall en uppenbart
            olämplig plats för egnahemmet valts. Riksdagens uttalande var
            otvivelaktigt att fatta som en anmaning till vederbörande myndigheter
            att iaktta en mindre restrik- tiv hållning vid kreditvärdesprövningen
            i fråga om egnahem på landsbyg- den. Någon förändring i tillämpningen
            följde emellertid knappast med riks- dagsuttalandet. Från myndigheternas
            sida har inställningen även i fort- sättningen varit restriktiv
            till egnahemsbyggande på landsbygden, vilket kommit till uttryck
            bl.a. i en del yttranden. Byggnadsstyrelsen framhöll exempelvis
            i yttrande över motionen I1:359 till 1956 års riksdag, att det
            enligt dess mening var obestridligt, att den samlade bebyggelsen
            gav helt andra möjligheter än den mera utspridda. Arbetsmarknadsstyrelsen
            fram- höll i yttrande i anledning av statsrevisorernas berättelse
            för 1958, att många skäl kunde åberopas till förmån för en koncentration
            av landsbygdens ny-
          </p>
          <pb facs="riksdagen-motions-pdf/data/1964/mot_1964__ak__625/mot_1964__ak__625-003.pdf"/>
          <fw xml:id="i-TpbLhWYFnn9bS2wcNfs7ek">
            Motioner i Andra kammaren, nr 625 år 1964 3
          </fw>
          <p xml:id="i-M3GJMUjUK4r9T5ASB5sTLw">
            bebyggelse, och bostadsstyrelsen hävdade vid samma tillfälle,
            att man i ökad utsträckning borde ägna uppmärksamhet åt bl. a.
            bostädernas lokali- sering i förhållande till arbetsplatser och
            service av olika slag, vatten- och avloppsförhållanden m. m. Det
            kan med skäl sägas, att de myndigheter, som haft med bebyggelse-
            frågorna att göra, oftast varit bundna av ett markant tätortstänkande.
            Myn- digheternas restriktiva tillämpning har otvivelaktigt inneburit,
            att många inte kunnat förlägga sitt egnahem till den plats, som
            de själva önskat, eller att de t. o. m. fått avstå från att bygga.
            Åtskilliga exempel härpå har under senare år diskuterats i den
            offentliga debatten. Den restriktiva tillämpningen synes i första
            hand ha varit knuten till den s.k. kreditvärdesfrågan. Men även
            andra faktorer har haft betydelse i sam- manhanget. För bostadsbyggnader
            å jordbruksfastighet skall enligt bostads- lånekungörelsen yttrande
            inhämtas från lantbruksnämnden. Om denna vid sin jordpolitiska
            prövning bedömt, att fastigheten inte kommer att bestå som jordbruksföretag,
            torde det bostadspolitiska organet oftast vägra bo- stadslån.
            I många fall torde vatten- och avloppsfrågan ha varit motiv för
            den restriktiva hållningen. I de ovannämnda anvisningarna 1950
            tog lant- mäteristyrelsen vatten- och avloppsanordningarna till
            stöd för att glesbe- byggelse i närhet av tätort borde undvikas,
            eftersom sådan glesbebyggelse försvårade möjligheterna att finansiera
            vatten- och avloppsanläggningarna i tätorten. Det har i en del
            sammanhang hävdats, att det från vissa bostads- politiska organs
            sida visats påfallande tendenser att fördröja låneärenden rörande
            bostadsbyggande utanför tätort och att man i flera fall sökt övertala
            lånesökanden att bygga inom stadsplanelagt område och då ställt
            en ome- delbar behandling av låneärendet i utsikt. Under de senaste
            åren har tillkommit en arbetsmarknadspolitisk prövning av bostadslåneärendena.
            Detta måste sägas innebära en skärpt restriktivi- tet, som gäller
            inte endast områden utanför tätort utan även många tätor- ter.
            Enligt skrivelse från bostadsstyrelsen till länsbostadsnämnderna
            1960 skall arbetsmarknadssynpunkterna beaktas mer än tidigare
            vid fördel- ningen av lån till egnahem. Ett vidgat samarbete har
            i detta syfte kommit till stånd mellan länsbostadsnämnderna och
            länsarbetsnämnderna beträf- fande fördelningen av egnahemslånemedlen.
            Länsarbetsnämnderna skall enligt direktiv från arbetsmarknadsstyrelsen
            1960 lämna länsbostadsnämn- derna fortlöpande informationer om
            den aktuella och förväntade arbets- marknadssituationen på orter
            och inom områden i respektive län, där syssel- sättningsmöjligheterna
            är eller väntas bli så otillräckliga, att en viss utflytt- ning
            måste ske. Länsarbetsnämnderna skall vidare lämna alla de upplys-
            ningar, som kan erfordras vid fördelningen av egnahemslånemedlen
            på olika orter och, då länsbostadsnämnd så påfordrar, även uppgifter
            för be- dömning av enskilda låneärenden. Det synes uppenbart,
            att bostadslånekungörelsen 1962 gavs en utform-
          </p>
          <p xml:id="i-NTUdTU3eLtaZTPVEasdsfF">
            2 Bihang till riksdagens protokoll 1964, 4 saml. Nr 625—-628
          </p>
          <pb facs="riksdagen-motions-pdf/data/1964/mot_1964__ak__625/mot_1964__ak__625-004.pdf"/>
          <fw xml:id="i-GNGLeSZNDQTGVp94Zunipd">
            4 Motioner i Andra kammaren, nr 625 år 1964
          </fw>
          <p xml:id="i-XAciPQoHhCE6HQEnGRseYj">
            ning, som syftar till att innefatta även den arbetsmarknadspolitiska
            pröv- ningen. Det heter nämligen i dess femte paragraf följande:
          </p>
          <p xml:id="i-T5AeoDGXAUMjXJWMyionPa">
            Bostadslån må beviljas endast om det kan antagas föreligga ett
            varaktigt behov av de bostäder och lokaler, som avses med låneansökningen
            och till vilka hänsyn tages vid beräkning av låneunderlaget.
          </p>
          <p xml:id="i-B4zBTzpvzCEmW8S4WLvm4D">
            Det i tidigare kungörelser ställda kravet, att bostadshuset i
            det enskilda fallet måste beräknas få »stadigvarande användning
            för bostadsändamål», medgav givetvis inte en direkt arbetsmarknadspolitisk
            prövning. Varaktighetskravet skall nu enligt anvisningarna till
            bostadslånekungö- relsen bedömas med beaktande av bl. a. försörjningsmöjligheterna
            och be- folkningsutvecklingen på längre sikt, behovet av förnyelse
            av befintligt bo- stadsbestånd, tomtplatsens belägenhet i förhållande
            till kommunikationer, arbetsplatser, skolor, affärer och annan
            allmän service och möjligheterna att ordna vattenförsörjning och
            avlopp på tillfredsställande sätt. Den nuvarande strävan till
            koncentration av bostäderna till s.k. expan- siva tätorter får
            givetvis betraktas som komplement till den rörlighetsfräm- jande
            arbetsmarknadspolitik, som under senare år blivit alltmer intensifie-
            rad. Från det centrala arbetsmarknadsorganets sida har hävdats,
            att nä- ringslivet och bostadsbyggandet bör koncentreras till
            cirka 100 orter, dvs. till de s.k. A-centra. I regeringens direktiv
            till den nya bostadspolitiska kommittén har den restriktiva hållningen
            i fråga om bostadslån för vissa orter och områden kommit till
            direkt uttryck. Där omnämnes nämligen »orter, där lokaliseringspolitiska
            skäl talar för att investering i nybyggna- der inte bör äga rum
            och där statliga lån för sådant ändamål därför inte beviljas».
            Gällande lagstiftning avser inte att lägga svårigheter i vägen
            för glesbe- byggelsen. Med den strävan till frihet och ansvar
            för den enskilde, som en- ligt vår mening bör känneteckna vårt
            samhälle, måste principen vara, att individen själv skall få avgöra
            om han skall bosätta sig i glesbebyggelse eller tätbebyggelse.
            Helt naturligt måste, såsom vi framhållit, vissa säkerhets- krav
            ställas vid en statlig bostadslångivning, men strävandena måste
            givet- vis inriktas på att låta individen själv välja sin bostadsplats.
            Riksdagens uttalande 1953 om att en låneansökan inte skall avslås
            av kreditvärdesskäl annat än då uppenbart olämplig tomtplats har
            valts torde få sägas vara ett uttryck för denna uppfattning. Från
            regeringens sida har vid två senare till- fällen i anledning av
            interpellationer framhållits, att 1953 års riksdagsutta- lande
            alltjämt äger sin giltighet, dels 1956 av dåvarande socialministern
            Ericsson och dels 1960 av dåvarande socialministern Nilsson. Den
            restriktiva tillämpningen har ofta inneburit, att bostadslån vägrats
            för egnahemsbyggnader på så kort avstånd från stora industri-
            och service- centra som 0,5 å 1 mil. Vid en sådan lokalisering,
            där tillfredsställande sys- selsättnings- och servicemöjligheter
            finns inom nära räckhåll, kan det inte gärna hävdas, att tomtplatsen
            ur kreditvärdessynpunkt är olämplig. En
          </p>
          <pb facs="riksdagen-motions-pdf/data/1964/mot_1964__ak__625/mot_1964__ak__625-005.pdf"/>
          <fw xml:id="i-Uofw5NRtNhWBgDuHjEkPE7">
            Motioner i Andra kammaren, nr 625 år 1964 d
          </fw>
          <p xml:id="i-9jvqUY4DX2tdtfF2WcH2AU">
            sådan tillämpning från de bostadspolitiska organens sida måste
            sålunda anses strida mot det ovannämnda riksdagsuttalandet och
            torde inte heller kunna bedömas vara i god överensstämmelse med
            bostadslånekungörelsen, då ju i sådana fall varaktighetskravet
            måste betraktas som tillgodosett. Den arbetsmarknadspolitiska
            prövningen innebär, såsom framgått av bostadsstyrelsens och arbetsmarknadsstyrelsens
            skrivelser 1960, att bo- stadslån i det enskilda fallet skall
            kunna vägras på grund av det allmänna sysselsättningsläget på
            orten. Det torde vara uppenbart, att en sådan till- lämpning inte
            är i överensstämmelse med syftet i 1953 års riksdagsutta- lande,
            medan däremot bostadslånekungörelsen 1962, såsom framhållits,
            fått en utformning, som kan innefatta nämnda tillämpning. De uttalanden,
            som riksdagen gjort rörande den arbetsmarknadspolitiska prövningen,
            kan emel- lertid knappast sägas ge täckning åt den refererade
            tillämpningen. Senast 1963 uttalade riksdagen med anslutning till
            statsutskottets utlåtande nr 42 bl. a. följande:
          </p>
          <p xml:id="i-GWUuDRtiyckrKeGv2dWkGU">
            Då ansökningar om bostadslån inte bör avgöras utan skälig hänsyn
            till sökandens sannolika återbetalningsförmåga (kurs. av oss)
            synes det ofrån- komligt att förutsättningarna för den framtida
            sysselsättningen ägnas upp- märksamhet vid prövning av lånefrågan.
            Utskottet vill emellertid framhålla, att denna prövning inte får
            bli så snäv, att bostadsbyggandet på landsbyg- den systematiskt
            missgynnas. En avvägning av de olika omständigheter som inverkar
            på frågans bedömning får göras i varje särskilt fall, varvid riktpunkten
            för myndigheternas handlande i enlighet med tidigare uttalan-
            den av riksdagen bör vara att en låneansökan inte skall avslås
            av kreditvär- desskäl annat än då en uppenbart olämplig tomtplats
            för bostaden har valts.
          </p>
          <p xml:id="i-2VwpRtDZ6XEvhaY55aURfz">
            Detta riksdagens uttalande torde få sägas innebära, att den arbetsmark-
            nadspolitiska prövningen skall innebära en bedömning av sökandens
            egna sysselsättningsmöjligheter, men synes inte kunna ge täckning
            åt en tillämp- ning, där bedömningen av det enskilda låneärendet
            göres beroende av or- tens allmänna sysselsättningssituation.
            Det synes oss uppenbart, att den restriktiva tillämpning, som
            förekommit i fråga om bostadslån till egnahemsbyggande på landsbygden
            och med den arbetsmarknadspolitiska prövningen även i fråga om
            bostadsbyggande i vissa tätorter, inte är i god överensstämmelse
            med lagstiftningens syfte och de uttalanden, som riksdagen gjort.
            Den påverkan eller dirigering, som i många fall medfört att bostadsbyggare
            mot sin innersta önskan fått lokali- sera sitt egnahem till tätort
            av visst slag, kan inte sägas ha stöd i gällande lag. Helt naturligt
            har koncentration av bebyggelsen fördelar i vissa avse- enden.
            Ett nät av livskraftiga tätorter måste anses vara ett angeläget
            in- tresse. Det önskemål, som för närvarande torde överväga i
            bostadsefterfrå- gan, synes vara bosättning i tätbebyggelse. Men
            många människor föredrar bosättning i glesbebyggelse med dess
            friare miljö. En koncentration av be- byggelsen — om en sådan
            eftersträvas — behöver ju för övrigt inte inne-
          </p>
          <pb facs="riksdagen-motions-pdf/data/1964/mot_1964__ak__625/mot_1964__ak__625-006.pdf"/>
          <fw xml:id="i-LxZEL4ter5BdUWe8xoQMLh">
            6 Motioner i Andra kammaren, nr 625 år 1964
          </fw>
          <p xml:id="i-M6EVqsNKJoAKgtZUzAuGd2">
            bära, att all nybebyggelse förlägges till tätort. Tvärtom kan
            koncentrations- processen tänkas få den utformningen, att viss
            spridd bebyggelse uppstår i närhet av tätort. Att samhället härvid
            måste se till att en okontrollerad tät- bebyggelse inte uppstår
            är självklart. För bostadslångivningen måste givetvis, såsom framhållits,
            en kredit- värdering ske av låneobjektet. Den tillämpning, som
            vi i det föregående kri- tiserat, kan emellertid inte sägas ha
            varit en rimlig avvägning i kreditvärde- ringen utan i stället
            i betydande omfattning ett uttryck för strävan till tät- ortskoncentration
            utan närmare samband med kreditvärdet. En egnahems- lokalisering
            inom rimligt avstånd från ett centrum med goda sysselsätt- nings-
            och servicemöjligheter kan inte anses medföra lågt kreditvärde.
            Med de goda kommunikationsmöjligheter, som numera står till buds,
            har avståndet till arbetsplatsen inte längre samma betydelse som
            förr. Framför allt med bilismens utveckling har det i allt större
            utsträckning blivit möj- ligt för folk att bo i ett egethem på
            landsbygden eller i en mindre tätort på visst avstånd från arbetscentrum.
            De s. k. arbetspendlingarna eller de dag- liga resorna fram och
            tillbaka mellan bostadsort och arbetsplats torde, trots den påvisade
            restriktiviteten gentemot egnahemsbyggandet utanför tätort, under
            senare tid ha blivit en allt vanligare företeelse. Arbetspendlingar
            över ett avstånd på cirka 3 mil torde i allmänhet inte anses besvärande
            för veder- börande, utom möjligen i fråga om storstäderna, där
            pendlingar i tätbebyg- gelsens hårt ansträngda trafik givetvis
            är tidsödande och påfrestande. För framtiden får förutsättas,
            att med fortsatt kommunikationsutveckling ar- betspendlingar utan
            svårigheter kan företas över större avstånd än för när- varande.
            Såsom framhållits kan det enligt vår mening inte finnas skäl att
            ur kre- ditvärdessynpunkt vägra bostadslån för egnahem på lokaliseringsort,
            som ligger på ett normalt eller rimligt pendlingsavstånd från
            vederbörandes ar- betsplats. Inte heller torde vatten- och avloppsfrågorna
            numera med skäl kunna anföras som hinder mot egnahemslokalisering
            utanför tätort. Bety- dande tekniska framsteg har gjorts på vatten-
            och avloppsområdet, vilken utveckling bör kunna påskyndas ytterligare.
            Den ökade frihet, som vi för- ordar för egnahemsbyggandet utanför
            tätort, synes oss också böra gälla bostäder å jordbruksfastighet.
            Avgörande bör härvid inte vara om fastig- heten kan bedömas kvarstå
            som jordbruk eller inte. Bostadshus å jord- bruksfastighet bör
            givetvis vad beträffar kreditvärde och varaktighet be- dömas på
            samma sätt som annat egnahem i motsvarande läge. Den jord- politiska
            prövningen i samband med ansökan om bostadslån bör sålunda avvecklas.
            En särskild arbetsmarknadspolitisk prövning av kreditvärde och
            varak- tighet, såsom nu tillämpas, synes oss omotiverad. Att i
            det enskilda fallet låta arbetsmarknadssituationen på orten eller
            i regionen vara avgörande för egnahemslånebedömningen framstår
            som helt orimligt. Det enskilda
          </p>
          <pb facs="riksdagen-motions-pdf/data/1964/mot_1964__ak__625/mot_1964__ak__625-007.pdf"/>
          <fw xml:id="i-9Kwuyr4XiJyNDTNtssQ6hj">
            Motioner i Andra kammaren, nr 625 år 1964 7
          </fw>
          <p xml:id="i-NhyPDahsXzxE1F8YfdhfYB">
            låneärendet bör givetvis prövas med hänsyn endast till sökandens
            egna för- sörjnings- och därmed återbetalningsmöjligheter. Man
            torde för övrigt kun- na utgå ifrån att ansökningar om nya bostadslån
            inte kan få någon större omfattning i områden, som har vikande
            sysselsättningsmöjligheter och där- med i regel en ökande tillgång
            på egnahem till salu. Den viktigaste målsätt- ningen bör för övrigt
            enligt vår mening vara att genom en aktiv lokalise- ringspolitik
            stimulera näringslivet i sådana områden, så att sysselsättnings-
            möjligbeterna ökar. Den arbetsmarknadspolitiska prövningen vid
            bostads- långivningen bör sålunda avvecklas. Av stor betydelse
            i sammanhanget är den utveckling, som äger rum på fritidslivets
            område. Ett allt större antal familjer, främst i större tätorter,
            efterfrågar fritidshem på landsbygden som komplement till bostaden
            i tät- orten. Som fritidshem kan egnahem i allt större utsträckning
            väntas bli efterfrågade även på lokaliseringsorter på väsentligt
            längre avstånd från industri- och servicecentra än vad som är
            fallet i fråga om det fasta bostads- ändamålet. Men framför allt
            torde utvecklingen få bedömas bli den, att folk i allt större
            utsträckning söker en permanent bosättning i egnahems- bebyggelse,
            där man anser sig kunna kombinera det fasta boendet med en tillfredsställande
            fritidsmiljö. För framtiden har vi alltså med säkerhet att räkna
            med en starkt ökad efterfrågan på egnahem utanför tätort även
            vad beträffar det fasta bostads- ändamålet. Med de förbättrade
            vägar och snabbare kommunikationsmedel, som vi förutsätter för
            framtiden, måste man räkna med att allt flera famil- jer kommer
            att föredra att bo i egnahem i en spridd landsbygdsbebyggelse.
            De ökade inkomster, som givetvis också kan förutsättas för framtiden,
            kom- mer att ge folk ökade ekonomiska möjligheter att bo i egnahem.
            Det kan befaras, att den höghusbebyggelse i koncentrerade tätorter,
            som känneteck- nat senare år, snart kommer att visa sig vara en
            felinvestering. Inte minst från dessa utgångspunkter är det alltså
            angeläget, att restriktiviteten mot egnahemsbyggande utanför tätort
            snarast häves. Såsom framgått har restriktiviteten mot egnahemsbyggandet
            på lands- bygden i huvudsak haft sin orsak i tillämpning och tillämpningsföreskrifter.
            Det är alltså angeläget, att bostadslångivningen i praktiken snarast
            får en sådan utformning, att individen får ökad frihet att bygga
            egnahem på lands- bygden. Generellt bör naturligtvis gälla, att
            bostadslån till egnahem bör be- viljas för lokalisering på ort,
            som inte ligger på större arbetspendlingsav- stånd från industri-
            och servicecentrum eller annan säker arbetsplats än vad som kan
            bedömas som normalt eller rimligt. även för lokalisering på längre
            avstånd från centrum bör en generösare bedömning än hittills till-
            lämpas — med hänsyn till en ökande efterfrågan på fritidshem och
            över huvud taget den fortsatta reducering av avståndens betydelse,
            som kan för- utsättas som följd av den väntade kommunikationsutvecklingen.
            Den till- lämpning, som vi sålunda angivit, synes oss böra garanteras
            direkt i bo-
          </p>
          <pb facs="riksdagen-motions-pdf/data/1964/mot_1964__ak__625/mot_1964__ak__625-008.pdf"/>
          <fw xml:id="i-7vr6DVu8DNvZZ7oGt4Md9A">
            8 Motioner i Andra kammaren, nr 625 år 1964
          </fw>
          <p xml:id="i-UMT6KHAPNsTcuwWn1gqtNR">
            stadslånekungörelsens utformning. I detta syfte bör enligt vår
            mening skynd- samt tillsättas en utredning av frågan om egnahemsbyggandets
            lokalise- ring. Med stöd av vad ovan anförts får vi hemställa,
            att riksdagen i skrivelse till Kungl. Maj:t måtte anhålla om skyndsam
            utredning rörande en sådan utformning av bostadslångivningen och
            bebyggelsepolitiken i övrigt, att ökad frihet medges individen
            i fråga om lokalisering av egnahem, i enlighet med vad i motionen
            har anförts.
          </p>
          <p xml:id="i-B6oU2mgUrjgh5H7wKRgWVm" type="date">
            Stockholm den 24 januari 1964
          </p>
          <p xml:id="i-UzGAAQXYGqn86FbGJwVTd4">
            Gunnar Hedlund Lars Eliasson Sten G. W. Wahlund i Sundborn Sven
            Vigelsbo Per Svensson Gustaf Svensson i Stenkyrka i Vä Harald
            Larsson Gunnar Larsson
          </p>
          <p xml:id="i-DKXEqb3RMPHsbZxL82bmEK">
            i Hedenäset i Luttra
          </p>
        </div>
      </div>
    </body>
  </text>
</TEI>
