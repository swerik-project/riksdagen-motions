<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00269">
  <teiHeader>
    <fileDesc>
      <titleStmt>
        <title>Översyn av turordningsreglerna i LAS</title>
        <author corresp="i-LEF9adNrk7qkVwFKiiFpKT i-UfuzZaG1S7bnPkLrgux2Au">av Kajsa Lunderquist och Jonas Jacobsson Gjörtler (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av turordningsreglerna i LAS</title>
          <idno type="rdwebb">GZ02A269</idno>
          <rs type="number">A269</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A269/text</ref>
          <ref type="dokument_url_html">http://data.riksdagen.se/dokument/GZ02A269</ref>
          <ref type="dokumentstatus_url_xml">http://data.riksdagen.se/dokumentstatus/GZ02A269</ref>
          <ref type="doc">http://data.riksdagen.se/fil/ED4F1895-0421-4DB5-8400-B2CFB0C46059</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LEF9adNrk7qkVwFKiiFpKT</idno>
            <name>Kajsa Lunderquist</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WXr8PK9d2XCTSd7q8JAWLN" type="signed"/>
        <correspContext corresp="i-WXr8PK9d2XCTSd7q8JAWLN">
          <note type="signatory" corresp="i-LEF9adNrk7qkVwFKiiFpKT"/>
          <note type="signatory" corresp="i-UfuzZaG1S7bnPkLrgux2Au"/>
        </correspContext>
        <correspAction type="numbering" xml:id="i-PuNCwnWHABMPMhYPjLLMDz">
          <date when="2011-10-05"/>
        </correspAction>
        <correspAction type="submission" xml:id="i-SQZ8XjWCrmPeoseMs3L9cK">
          <date when="2011-10-03"/>
        </correspAction>
        <correspAction type="transfer" xml:id="i-9J2RpEU1hrsnEaCd8xEnb8">
          <date when="2011-10-03"/>
        </correspAction>
        <correspAction type="assigned" xml:id="i-CwHLZ3nEYBJ1yvZfxkX77w"/>
        <correspContext corresp="i-CwHLZ3nEYBJ1yvZfxkX77w">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LTBVgFrNARZQEUbN1rpZ5N">
            Förslag till riksdagsbeslut
          </head>
          <p xml:id="i-BQ6J3pWmKB7qWaUa9ubsGa">
            Riksdagen tillkännager för regeringen som sin mening vad som
            anförs i motionen om en översyn av turordningsreglerna.
          </p>
        </div>
        <div type="motContent">
          <head type="h1" xml:id="i-L8pMDvxwj3ENpci7wCGAk2">
            Motivering
          </head>
          <p xml:id="i-7hPorYceZXyjAU2gr2i9aT">
            Efter den världsomspännande finanskrisen kan utläsas att Sverige,
            i jämförelse med de flesta andra europeiska länder, klarat krisen
            väl. Tack vare alliansregeringen, genom ett tydligt ansvarstagande
            för de offentliga finanserna, kommer Sverige relativt oskadd att
            resa sig ur krisen.
          </p>
          <p xml:id="i-RF4ZEJRG59XpeFZnWiGoF9">
            Att konjunkturen nu börjar vända märks inte minst på att utbudet
            av tjänster på arbetsmarknaden åter ökar. Det är viktigt att fler
            människor kommer i arbete för att vi ska bibehålla en stabil ekonomi.
            För många, framför allt unga, är det dock svårt att ta sig in
            och hålla sig kvar på arbetsmarknaden, och ungdomsarbetslösheten
            är fortsatt hög i Sverige.
          </p>
          <p xml:id="i-KPMDG3nQzvtUS57CCZ2W3R">
            Skälen till den utbredda arbetslösheten är många. En av de troligaste
            anledningarna torde vara de s.k. turordningsreglerna i lagen om
            anställningsskydd (LAS). Reglerna innebär att de som arbetat kortast
            tid på ett företag är de som först får lämna företaget vid personalneddragningar.
            Detta drabbar i hög utsträckning unga människor, eftersom det
            ofta är de som kommit till arbetsplatsen sist.
          </p>
          <p xml:id="i-B6hvnLs5qiXJN392AaGhgm">
            Det hävdas ofta att ungdomar, även utan turordningsreglerna,
            skulle vara de första att lämna arbetsplatsen vid neddragning
            med hänsyn till att de har minst erfarenhet och därmed är minst
            värdefulla för företaget. Ett sådant tankesätt ser dock bara till
            de kortsiktiga vinsterna. En yngre medarbetare, som initialt dessutom
            förmodligen har lägre lön, i början av sin karriär kan långsiktigt
            visa sig vara långt mer värdefull för företaget än den som varit
            anställd under en lång period.
          </p>
          <p xml:id="i-WGiGpk6Z54NLuKk71va33f">
            Det finns förvisso möjlighet att göra avsteg från turordningsreglerna
            genom överenskommelse mellan arbetsgivare och lokala fackföreningar.
            Då unga har en tendens att inte vara fackligt anslutna i lika
            hög grad som äldre kan det ifrågasättas hur pass stor relevans
            sådana överenskommelser har för unga medarbetare. Det ter sig
            inte troligt att en facklig representant skulle förespråka att
            en ung, icke fackligt ansluten, medarbetare skall undantas turordningen
            framför en äldre fackmedlem. Att möjligheten finns att göra avsteg
            från turordningen är bra och viktig, men flexibiliteten kan göras
            större.
          </p>
          <p xml:id="i-14GrLkp6mKKNBHVq99LHpM">
            Exempel på ökad flexibilitet kan hämtas från t.ex. Danmark. Trots
            närheten mellan Sverige och Danmark är skillnaden stor mellan
            ländernas arbetslöshetssiffror gällande unga. Den danska arbetsmarknaden
            och arbetsmarknadslagstiftningen ser annorlunda ut jämfört med
            Sverige och det kan därför vara svårt att dra direkta paralleller.
            Det kan dock konstateras att danska ungdomar generellt sett trivs
            bättre på sina arbetsplatser, känner en större säkerhet och ser
            mer positivt på sin framtid på arbetsmarknaden än vad svenska
            ungdomar gör. En stor skillnad mellan de båda ländernas arbetsmarknadslagstiftningar
            är att det i Danmark inte finns några turordningsregler.
          </p>
          <p xml:id="i-RSmXXmykLraBq93BnPj8Mm">
            Turordningsreglerna kan även potentiellt ha en skadlig inverkan
            på samhällsekonomin i stort. Risken finns att den kvalificerade
            arbetskraft som så väl behövs i företagen inte når dit. Ett sådant
            scenario skulle försämra företagens och Sveriges konkurrenskraft.
            Turordningsreglerna riskerar därmed att inte bara drabba den enskilde
            utan att dessutom negativt påverka tillväxten och vårt gemensamma
            välstånd.
          </p>
          <p xml:id="i-C1XhKEL9UytYSr9Zv4h5Xa">
            Varför ungdomsarbetslösheten är så hög i Sverige är inte en okomplicerad
            fråga att besvara. Orsakerna är naturligtvis många. I en strävan
            att sysselsättningen skall öka vore det önskvärt att se över de
            lagar och regler som möjligtvis kan anses hindra eller sakta ner
            en sådan utveckling.
          </p>
        </div>
        <div type="motSignatures">
          <list>
            <item xml:id="i-4hWReFckNYUh4ZQgsk9azD" who="i-LEF9adNrk7qkVwFKiiFpKT">
              Kajsa Lunderquist (M)
            </item>
            <item xml:id="i-TFjcRNJA8FFSEnJT6hpTBB" who="i-UfuzZaG1S7bnPkLrgux2Au">
              Jonas Jacobsson Gjörtler (M)
            </item>
          </list>
        </div>
      </div>
    </body>
  </text>
</TEI>
