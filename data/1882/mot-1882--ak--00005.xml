<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1882--ak--00005">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1882/mot_1882__ak__5/mot_1882__ak__5-001.pdf"/>
      <div xml:id="i-Fqm94PdWA81daqQD8xPSpB" type="motHeader">
        <div xml:id="i-Sk3Qm5kRANYSEixYiF1KwL" type="motTitle"/>
        <div xml:id="i-T6CsdR3Vty48N5DFc4brGh" type="motSubmissionInfo"/>
      </div>
      <div xml:id="i-U2TPAmXiaTo4qM7w1kJYmT" type="motBody">
        <div xml:id="i-ECbZCTSoQPWDo73ne2HDwX">
          <p xml:id="i-9bPtrPEiwEKt2Q5sQLTuEF">
            Motioner i Andra Kammaren, N:o 5. 13
          </p>
          <p xml:id="i-BW3mPkKuREZfYmvmyV5VuK">
            N:o 5.
          </p>
          <p xml:id="i-MWcdqWe5RT1ZTditjRqjKy">
            Af Herr P. G. Petersson: Om underdånig skrifvelse angående ändring
            af eller utfärdande af nådig förkla- ring öfver de i Kongl. Förordningen
            angående hushåll- ningen med de allmänna skogarne i riket den
            29 Juni 1866 intagna bestämmelser rörande prestboställens sko-
            gar.
          </p>
          <p xml:id="i-5uyyTfLSDoBW5eXjJ2mDEd">
            Härmed får jag föreslå, det Riksdagen måtte i skrifvelse till
            Kongl. Maj:t anhålla, att en nådig förklaring måtte utfärdas öfver
            Kongl. Förord- ningen af den 29 Juni 1866, rörande vården om boställsskogarne
            i riket, i hvilken förklaring uttryckligen måtte föreskrifvas,
            att boställets innehafvare skall vara berättigad att å boställets
            skog, der sådan finnes, och tillgången medgifver, till vedbrand,
            hägnader och underhåll af gårdens byggnader taga nödigt virke,
            utan omgång, besvär eller särskilda kostnader för boställs- hafvaren,
            äfvensom att, å presteboställen, hvarå husens underhåll och ny-
            byggnad åligger socknarne, de byggnadsskyldige likaså må taga
            nödigt byggnadsvirke och timmer, på sätt Byggningabalkens 26 kapitel
            2 $ och Kongl. Förordningen den 1 Augusti 1805 bestämmer, utan
            några särskilda besvär, omgångar eller kostnader för de byggnadsskyldige
            socknemännen. Det torde icke vara allmänt kändt, kanske icke ens
            Kongl. Maj:t veterligt, huru, efter utfärdandet af den instruktion
            för Skogsstyrelsen, som sätter skogen å alla boställen, af krononatur,
            under Skogsstyrelsens disposi- tion, genom en oförklarlig begreppsförvexling
            äfven till kategorien af krono- boställen blifvit hänförde också
            prestebol- och komministerboställen — ehuru dessa, anslagna en
            gång i forntiden, samtidigt med kyrkornas uppförande, af socknarnes
            egne invånare till sitt ändamål, aldrig upphört att vara för-
            samlingarnes egna tillhörigheter, ehuru upplåtne till deras själavårdare.
            Det är således ett ingrepp i menigheternas eganderätt att dessa
            hemman, utan
          </p>
          <pb facs="riksdagen-motions-pdf/data/1882/mot_1882__ak__5/mot_1882__ak__5-002.pdf"/>
          <p xml:id="i-2638eiZHdDaJAkrgd77jKi">
            14 Motioner i Andra Kammaren, N:o 5.
          </p>
          <p xml:id="i-SYamovyCpv9cw7QJ4Yo6tb">
            menigheternas samtycke, kunnat af kronan anses såsom kronoboställen,
            och deras skogsmark, utan församlingarnes hörande, kunnat fråntagas
            dem. — Inga urkunder gifva något stöd åt en sådan klassificering.
            Att de i jorde- böckerna äro införde näst efter kronohemmanen,
            eftersom de icke äro skatte- och icke frälse, har icke kunnat
            förändra deras natur, ty någonstädes skulle de ju inrangeras.
            Endast ett högst ringa antal af dem äro af kronan till sitt ändamål
            anslagne. Det har förut ålegat konsistorierna och i de patronella
            pastoraten patronus, att öfvervaka och tillse att med skogarne
            å dessa gårdar icke misshushållades, till efterkommande innehafvares
            förfång och skada; och genom en samvetsgrann hushållning af pastorerne
            sjelfva hafva prestgårdar- nes skogar på många ställen derföre
            undgått den förstörelse som de en- skildes, i det att der icke
            tillåtits nybyggnadsanläggningar på egorna, efter- som sådana
            skulle ledt till skogens förstörande, oaktadt pastorerne på så
            sätt, utan att emot förbud '"afyttra'' skog från bostället, skulle
            kunnat be- reda sig och gården förmåner af en stor kostnadsfri
            arbetsstyrka, fastän på skogens bekostnad. Och att sålunda ända
            intill våra dagar många prest- gårdsskogar kunnat bibehållas och
            förete rätt vackra skogsbestånd, detta är att tillskrifva denna
            goda vård om boställenas ofta värdefullaste härlighet — och härtill
            har äfven socknarnes månhet om sin egendom bidragit, då de, för
            att spara på prestegårds' skog, mången gång vid behof tagit virke
            ur egna skogar till nybyggnader vid sin prestgård. Men sedan Skogsstyrelsen
            fått hand om dessa, sekler igenom sparade rikedomar, så går det
            annorlunda till. Nu har man nemligen indelat dem i 8 k. trakthyggen,
            och så har det förordnats, att hvarje år skall kalhug- gas en
            sådan trakt, antingen bostället behöfver något virke det året
            eller icke. Ja, denna afverkning sker icke en gång för boställshafvarens
            behof, utan man håller auktioner på den till afverkning utsedda
            skogen, smått som stort, och den försäljes. Och, så otroligt det
            må förefalla, icke för bostäl- lets eller socknens räkning, utan
            i angifvet ändamål, att af inkomsten för- stärka en pensionsfond
            för presterskapets enkor i stiftet. Det är alltså från de magra
            prestgårdarne i skogsbygden och från dem, der man sparat dessa
            prestebordens värdefullaste tillhörighet, som medel skola tagas
            till detta nyttiga ändamål, under det att de, som hafva redan
            afverkat sina skogar och de sädesrika prestboställena på slättbygden,
            icke behöfva kontribuera här- till någonting alls. Detta är nu
            en mycket besynnerlig rättvisa! Men det är ännu icke det mest
            afvita i denna sällsamma anordning. Ty det är så tillstäldt ytterligare,
            att auktionsmedlen skola i första rummet användas till betäckande
            af resekostnaderna för auktionsförrättaren, krono- fogden och
            jägmästaren, hvilka ofta hafva lång landväg till stället och
          </p>
          <pb facs="riksdagen-motions-pdf/data/1882/mot_1882__ak__5/mot_1882__ak__5-003.pdf"/>
          <p xml:id="i-3ybhZffT216ixUBSXSJ6Jr">
            Motioner 1 Andra Kammaren, N:o 5. 15
          </p>
          <p xml:id="i-5EhhJnxH8Tt7mPvDX5WFr4">
            hvilka, fastän jernväg finnes, skrifva sina reseräkningar, såsom
            om de be- gagnat gästgifvareskjuts. Och det har händt och händer,
            att intet blifvit öfver för enkekassan, sedan dessa herrar fått
            sina räkningar salderade. Allt- så har man ruinerat skogen, för
            att bereda sportler åt dessa tjenstemän! Och detta är nu visserligen
            det underligaste i saken. När konung Gustaf I tog kyrkklockorna
            från socknarne, så var det dock för att gälda rikets skulder.
            Men när Skogsstyrelsen tog socknarnes prestgårdsskogar om hand,
            var det för att bereda extra förtjenster åt väl lönade kronans
            tjenare! Jag vill nu icke uppehålla mig vid ännu en ytterligare
            märkvärdig- het med denna skogshushållning, hvars andemening väl
            skulle vara att åstad- komma en så kallad rationel återväxt, sedan
            man lyckats få bort den re- dan vuxna skogen, men jag bör dock
            icke underlåta att upplysa derom, att med återplanteringen dessa
            jägmästare icke taga den ringaste befattning, utan är ombesörjandet
            af nysådden öfverlemnadt åt boställshafvaren och presten, hvilka
            således mot en ringa ersättning, i fall de lyckas uppdraga någon
            återväxt, fått sig ålagdt att rödja marken och plantera ny skog
            i stället för den, som förut fans, men hvilken kronofogden och
            jägmästaren stoppat i sin ficka såsom respenningar! Det är ändock
            mera, som jag beder att få i samma ärende uppgifva. När gärdesgårdarne
            om våren skola upplagas, och prestgårdsinnehaf- varen härtill
            behöfver några störar, så skall han anmäla behofvet och få ut-
            syning. Men om jägmästaren icke infinner sig i rätt tid, utan
            först frampå sommaren, och boställshafvaren måst taga sitt hägnadsvirke
            på eget beråd, för att, innan boskapen släppes ut, freda sina
            egor, så blir han stämd och får nöjet att möta jägmästaren vid
            tinget, och om han der frikännes, tra- kasseras för sitt tilltag
            alla instanserna igenom. Ett sådant mål är för när- varande på
            god väg att dragas inför Högsta Domstolen. Skall en loge ombyggas,
            eller manbyggnad nyuppföras, så är samma formaliteter föreskrifna
            och genom dröjsmål med utsyningen, eller om otjen- ligt timmer,
            grankubbar i stället för furu slutligen utsynas, kunna nya trakasserier
            uppkomma och byggnadsarbetet fördröjas i åratal. En sådan kasus
            har specielt under förlidet år inträffat i min hembygd. Men dertill
            kommer nu slutligen, att utsyningsmannen pretenderar ersättning
            för sin resa, hvilket äfven här synes vara hufvudsakliga ändamålet
            med alla dessa föreskrifter, och detta antingen han i tid eller
            för sent infunnit sig till denna förrättning. Och boställshafvaren
            eller socknen får sig på halsen en alldeles opåkallad extra utgift
            utom sjelfva besväret och kostnaderna för byggandet, som äro nog
            tunga ändå. Ar jägmästaren bosatt långt bort från stället, så
            uppgå hans reseräkningar stundom till mer, än det af honom utsynade
            virket är värdt, om det från annan skogsegare direkt inköptes.
            Att dylika kostnaders utkräfvande är olagligt, är alldeles gifvet,
            ty
          </p>
          <pb facs="riksdagen-motions-pdf/data/1882/mot_1882__ak__5/mot_1882__ak__5-004.pdf"/>
          <p xml:id="i-5RYQ46ShFD6KLjPKRrjX9h">
            16 Motioner i Andra Kammaren, N:o 5.
          </p>
          <p xml:id="i-KJr8xuLWDMVkN7LJkNu7if">
            den förut åberopade paragrafen i Byggningabalken säger, att timmer
            får ta- gas af prestgårds skog, der tillgång är, och det behöfves
            alltså icke köpas. Men så länge den nämnda instruktionen för Skogsstyrelsen
            icke i detta hän- seende är så tydlig som den borde vara, så uppstår
            dylikt krångel, och do- mare kunna finnas, som anse att föreskrifterna
            i en Kongl. förordning äro giltigare än Svea rikes lag. Det är
            derföre af vigt att det blir ett slut på dylika prejerier och
            vore derföre det rigtigaste, helst som Skogsstyrelsens vård om
            prestgårdar- nes skogar icke alls leder till ändamålet af en god
            hushållning med dem, utan snarare går ut på ett planmessigt sköflande
            af den återstod, som ännu kan finnas qvar, om Riksdagen ville
            besluta, att Skogsstyrelsens befattning med skogarne i Sveriges
            prestgårdar må alldeles upphöra, och i afseende å dem förhållas
            så som af ålder och enligt lag och äldre författningar varit föreskrifvet.
            Eller åtminstone, såsom jag ofvan föreslagit, att hos Kongl. Maj:t
            må anhållas om en sådan förklaring af Kongl. förordningen om hus-
            hållningen med de allmänna skogarne, att presteboställes innehafvare
            må ega att till vedbrand, hägnader och byggnadernas underhåll,
            äfvensom byggnadsskyldige inom socknen, då nybyggnad, som dem
            åligger, skall ske, å prestgårds skog, der tillgång finnes, taga
            nödigt timmer och virke, utan några som helst omgångar, besvär
            eller kostnader, såsom allmän lag säger och förmår.
          </p>
          <p xml:id="i-9u5S2wK3AaebvAnPirqsyA">
            Om remiss af denna min motion till vederbörligt Utskott anhålles.
          </p>
          <p type="date" id="i-KjMEE2NA5MUq2tfBRb75Kt">
            Stockholm den 25 Januari 1882.
          </p>
          <p xml:id="i-SYrs9XCpT6waGUqUYDPXst" type="signatureBlock">
            P. G. Petersson.
          </p>
        </div>
      </div>
    </body>
  </text>
</TEI>
