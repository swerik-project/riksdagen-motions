<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--02007">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:130 angående ändringar i &#13;
arbetarskyddslagstiftningen och andra åtgärder för bättre arbetsmiljö.</title>
        <author>av herrar Takman och Hallgren</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:130 angående ändringar i &#13;
arbetarskyddslagstiftningen och andra åtgärder för bättre arbetsmiljö.</title>
          <idno type="rdwebb">FW022007</idno>
          <rs type="number">2007</rs>
          <ref type="dokument_url_text">http://data.riksdagen.se/dokument/FW022007/text</ref>
          <ref type="dokument_url_html">http://data.riksdagen.se/dokument/FW022007</ref>
          <ref type="dokumentstatus_url_xml">http://data.riksdagen.se/dokumentstatus/FW022007</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XXBpK5wHTgKTajooKHNpZp</idno>
            <name>JOHN TAKMAN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-UxDubx71tDFGJBQqvNiux2</idno>
            <name>KARL HALLGREN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VgutJwCGSb7R7CHeV78ste" type="signed"/>
        <correspContext corresp="i-VgutJwCGSb7R7CHeV78ste">
          <note type="signatory" corresp="i-XXBpK5wHTgKTajooKHNpZp"/>
          <note type="signatory" corresp="i-UxDubx71tDFGJBQqvNiux2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__2007/mot_1973__2007-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1973:2007 9
          </p>
          <p>
            Nr 2007
          </p>
          <p>
            av herrar Takman och Hallgren i anledning av Kungl. Maj:ts proposition
            1973:130 angående ändringar i arbetarskyddslagstiftningen och
            andra åtgärder för bättre arbetsmiljö.
          </p>
          <p>
            Arbetarskyddslagen är inte tillämplig på skeppstjänst. Huvudförfatt-
            ning beträffande arbetarskyddet för de ombordanställda är lagen
            1965:719 om säkerheten på fartyg. De ändringar i arbetarskyddslagen
            och andra åtgärder för bättre arbetsmiljö som nu föreslås kommer
            därför inte att beröra sjöfolket. Givetvis är åtgärder för dessa
            yrkesgrupper svårare att genomföra därför att de till stor del
            måste få internationell giltighet för att bli effektiva. Samtidigt
            är det ytterligt angeläget att åtgärder för att förbättra sjöfolkets
            arbetsförhållanden och arbetsmiljö vidtas utan dröjsmål. Dels
            går utvecklingen mycket snabbt mot starkt ökande farter och tonnagestorlekar,
            ökande trafiktäthet i trånga farleder och kraftigt ökande transporter
            av petroleum och andra miljöfarliga ämnen. Dels blir en allt större
            del av tonnaget undandragen normal kontroll genom att fartygen
            registreras under bekvämlighetsflagg, främst av bemannings- och
            skatteskäl men också av andra anledningar. Bekvämlighetslandet
            Liberia har ett större tonnage — 38,5 miljoner ton — än något
            annat land. Som jämförelse kan nämnas att Japan har en handelsflotta
            på 30,5 miljoner ton, England 27, Norge 22 och Sverige 5 miljoner
            ton. Lagstiftning om säkerhet till sjöss är nästan betydelselös
            om det inte finns en effektiv kontrollerande myndighet. ”Vad ett
            bekvämlig- hetsland kan göra är knappast mera än att som Liberia
            utse en undersökningskommission vid allvarliga fartygsolyckor”,
            skrev professorn i arbetsrätt Folke Schmidt i artikeln ”Båtar
            utan kontroll” i Dagens Nyheter (11/11 1972). ”Intill dess att
            olyckan är framme förekommer ingen kontroll redan av den anledningen
            att fartyget aldrig kommer till hamn i bekvämlighetslandet.” Registreringen
            av fartyg i bekvämlighetsländerna kom i rampljuset genom Torrey
            Canyon-katastrofen inte långt från den engelska kusten. ”Torrey
            Canyon” seglade under bekvämlighetsflagg. För att spara tid tog
            befälhavaren ”en rutt som ingen ansvarskännande befälhavare skulle
            ha valt” (Folke Schmidt i den anförda DN-artikeln), och vid olyckan
            läckte många tiotusentals ton olja ut i havet. Vid en kollision
            mellan 100 000-tonnaren Texanita, registrerad i Liberia, och 95
            000-tonnaren Oswego Guardian inte långt från Kapstaden den 21
            augusti 1972 flög ”Texanita” i luften som en eldkvast och sjönk
            inom loppet av fyra minuter. ”Oswego Guardian” var på väg till
            Europa fullastad med olja. ”Texanita” gick med tomma tankar. Av
            ”Texanitas” 48 man starka besättning lyckades endast tre komma
            undan med livet i behåll. Kaptenen ombord på ett norskt fartyg
            hade på radarskärmen följt
          </p>
          <pb facs="riksdagen-motions-pdf/data/1973/mot_1973__2007/mot_1973__2007-002.pdf"/>
          <p>
            Mot. 1973:2007 10
          </p>
          <p>
            de båda tankfartygen före och under kollisionen, och hela dramat
            skildrades utförligt i den engelska tidskriften Weekend (3—9/1
            1973). Det är framför allt från allmän miljövårdssynpunkt som
            tankfartygen under bekvämlighetsflagg och deras bidrag till olycksstatistiken
            har uppmärksammats. Från samma synpunkt har tankrengöringen och
            oljeutsläppen till sjöss utlöst ett internationellt opinionstryck.
            Däremot har det väckt mindre uppmärksamhet att den allt allvarligare
            nedsmuts- ningen av haven och den ökade risken för oljekatastrofer
            varit och är parallellkopplade med ökade risker för sjöfolkets
            liv och hälsa och en i viktiga avseenden försämrad arbetsmiljö
            till sjöss. Det är för att spara tid vid lossningspirerna som
            tankfartygen går åter med tankarna som gasbomber, och det är av
            samma skäl som tankrengöringen sker under återfärden. Missförhållandena
            är inte knutna enbart till fartyg under bekvämlig- hetsflagg.
            I början av femtiotalet räknades tankfartyg på 20 000 dödviktston
            till superklassen. En sådan tanker kunde ha 42 mans besättning.
            Ett sex gånger större tankfartyg, byggt senare under femtiotalet,
            hade 34 mans besättning. Utvecklingen har gått mot allt större
            tankfartyg. I början av året levererades från ett japanskt varv
            480 000-tonnaren Globtik Tokyo, som enligt Financial Times (21/2
            1973) är världens största fartyg. Men ägaren, det engelska rederiet
            Globtik Tankers, meddelade vid samma tidpunkt att det ämnade beställa
            ytterligare ett oljetankfartyg på 706 000 ton dödvikt. Sedan supertankarna
            kommit i trafik har en lång serie av explosioner inträffat, därav
            många med svåra förluster i människoliv. I många fall har orsaken
            förblivit ett mysterium, såsom då det nya tankfartyget Marpessa
            på 207 000 ton exploderade och gick till botten utanför Senegals
            kust 1970. Två veckor senare exploderade supertankern Mactra i
            Mogambi- quekanalen, och följande dag slets ”Kong Haakon VII”
            isär av en explosion utanför Liberias kust. Den mest sannolika
            anledningen är att statisk elektricitet genereras när tankarna
            spolas med havsvatten och att gnistorna utlöser katastrofen i
            den högexplosiva blandningen av luft och petroleumångor. ”Det
            är alldeles uppenbart att man måste vidta någon åtgärd”, heter
            det i en artikel om fartygsexplosioner i tidskriften Time (25/1
            1971). ”Det finns omkring 4000 tankfartyg till havs, och rederierna
            skriver kontrakt på allt större fartyg för att öka sina profiter.
            Ju större tankfartyg, desto större risk för explosion — ett olyckligt
            exempel på hur man får mer för pengarna.” Svenska sjöfolksförbundet
            och dess organ Sjömannen har länge belyst och krävt åtgärder mot
            detta kriminella åsidosättande av säkerheten till sjöss. En utomordentlig
            handbok, som därtill är ett skönlitterärt verk av högt värde,
            utgör Ove Allanssons självbiografiska roman Ombordarna (Författarförlaget
            1971). ”Ombordarna”, det är de som aldrig går i land. Ju större
            tankfartyg, desto längre oljepirar. Lastning och lossning tar
            några timmar. Ett formellt landstigningsförbud kan inte göra sjöfolket
            mera bundet till fartyget än den utveckling som gjort tankfartygen
            allt större och medfört att oljehamnar och pirar måst läggas allt
            längre bort
          </p>
          <pb facs="riksdagen-motions-pdf/data/1973/mot_1973__2007/mot_1973__2007-003.pdf"/>
          <p>
            Mot. 1973:2007 11
          </p>
          <p>
            från bebyggelse. Skakningarna och bullret ligger i de flesta
            fartyg långt över värden som kan accepteras. Maskinrumsluften
            är förorenad. Även i nybyggda fartyg har ventilation och luftkonditionering
            eftersatts, och temperaturen och luftfuktigheten är ofta pressande.
            Maskinbefälsförbundet krävde inför sin kongress den 26—28 maj
            1973 att arbetsmiljöutredningen skulle få tilläggsdirektiv om
            att inbegripa sjöfarten i sitt fortsatta arbete. Ett minimikrav
            bör bl. a. vara att sjöfolkets representanter kopplas in och får
            ett avgörande inflytande vid konstruktionen av nya fartyg och
            vid omfattande reparationer av äldre fartyg. Med hänvisning till
            det anförda hemställer vi att riksdagen hos Kungl. Maj:t begär
            förslag om snabba och genomgripande förbättringar av arbetsmiljön
            och säkerheten för anställda till sjöss.
          </p>
          <p>
            Stockholm den 25 maj 1973 JOHN TAKMAN (vpk) KARL HALLGREN (vpk)
          </p>
          <pb facs="riksdagen-motions-pdf/data/1973/mot_1973__2007/mot_1973__2007-004.pdf"/>
          <p>
            GOTAB 73 3936 S Stockholm 1973
          </p>
        </div>
      </div>
    </body>
  </text>
</TEI>
