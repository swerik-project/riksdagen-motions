<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00364">
  <teiHeader>
    <fileDesc>
      <titleStmt>
        <title>Införande av en trygghetsförsäkring för kollektivanställda</title>
        <author>Stig Alftin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Införande av en trygghetsförsäkring för kollektivanställda</title>
          <idno type="rdwebb">G702364</idno>
          <rs type="number">364</rs>
          <ref type="dokument_url_text">http://data.riksdagen.se/dokument/G702364/text</ref>
          <ref type="dokument_url_html">http://data.riksdagen.se/dokument/G702364</ref>
          <ref type="dokumentstatus_url_xml">http://data.riksdagen.se/dokumentstatus/G702364</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WjwKEdqXu9hDUS6P9Ua9R</idno>
            <name>STIG ALFTIN</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PQqAgY85VomvCFmhkCSRXK" type="signed"/>
        <correspContext corresp="i-PQqAgY85VomvCFmhkCSRXK">
          <note type="signatory" corresp="i-WjwKEdqXu9hDUS6P9Ua9R"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__364/mot_198384__364-001.pdf"/>
      <fw xml:id="i-QtXEkLTfwFCPEs2TXXD1E">
        Motion 1983/84:364
      </fw>
      <div xml:id="i-Ns6vAhiQZ1LeR3wYuRBZxj" type="motHeader">
        <div xml:id="i-GwpCphgKB4nEF5kg3zNCMy" type="motTitle"/>
        <div xml:id="i-JhfkwsU94Mu94f8Tsae9kC" type="motSubmissionInfo"/>
      </div>
      <div xml:id="i-GiB9sNeXYftUXmRCdSPfq2" type="motBody">
        <div xml:id="i-L8TrhLPtdT1qsFbJ6vXj4P">
          <p xml:id="i-J7U8nMkajNm2cxBo8pxUqk">
            1
          </p>
          <p xml:id="i-A8YgiLqecnK33t2fhbVxvn">
            Stig Alftin Införande av en trygghetsförsäkring för kollektivanställda
          </p>
          <p xml:id="i-FwZjoH2utK1cxUUpVfbhxS">
            Lagen om anställningsskydd (LAS) infördes 1974 i sin nuvarande
            utformning. Bakgrunden till lagen var den snabba strukturomvandlingen
            som bl. a. ledde till svåra problem för äldre arbetskraft. Regeln
            om långa uppsägningstider för äldre personer i LAS och förtursregler
            syftar till att trygga de äldre arbetstagarnas rätt i situationen
            då sysselsättningen sviktar i ett företag. I den miljö där lagen
            stiftades med en förhållandevis flexibel arbetsmarknad med återkommande
            hög- och långkonjunkturer och där tillgången på jobb var betydligt
            bättre än den varit under de senaste åren, var lagen klart berättigad.
            Det var betydligt mindre problematiskt då att finna nya jobb för
            yngre arbetskraft, som blev arbetslös vid företagsnedläggelser
            eller inskränkningar. Under 1980-talet har emellertid arbetsmarknaden
            varit utomordentligt svag. Bortfallet av lediga jobb inom arbetsmarknaden
            i allmänhet och industrin i synnerhet har nått en omfattning som
            vi knappast kunde föreställa oss när lagen om anställningsskydd
            skrevs. Samtidigt har den öppna arbetslösheten ökat mycket dramatiskt.
            Ett specifikt fenomen på arbetsmarknaden har dykt upp under 1980-talet,
            och det är utförsäkringar från arbetslöshetsförsäkringen. Detta
            var något utomordentligt sällsynt under 1960- och 1970-talen.
            Under 1981 och 1982 skedde mycket stora personalreduceringar inom
            den konkurrensutsatta industrin. De förhandlingar som på olika
            ställen fördes mellan fack och arbetsgivare om turordningsregler
            ledde efter hand fram till att man på väldigt många orter gick
            ifrån LAS-reglerna och träffade uppgörelser om att de äldre i
            företagen skulle erbjudas att lämna företagen. Man utgick ifrån
            att personer som fyllt 58,3 år skulle kunna uppbära ersättning
            från arbetslöshetskassa i 450 dagar och därefter söka pension
            av arbetsmarknadsskäl. Den ekonomiska förlust som de äldre därvid
            riskerat har man i förhandlingarna fått arbetsgivarna att gå in
            och täcka. Det här beskrivna systemet som efter hand döpts till
            ”svarta pensioner” har nått en mycket stor omfattning och ökar
            fortfarande snabbt. I dessa förhandlingar har de lokala fackliga
            organisationerna försatts i en mycket svår situation. Man har
            varit medveten om att man gått in i överläggningar och avtal med
            arbetsgivaren som står i strid med en lagstiftning som genomförts
            av en socialdemokratisk regering och efter en stark press från
            fackföreningsrörelsen. En strikt tillämpning av LAS-reglerna skulle
            emellertid ha lett till att yngre
          </p>
          <pb facs="riksdagen-motions-pdf/data/198384/mot_198384__364/mot_198384__364-002.pdf"/>
          <fw xml:id="i-QcTFzih2UYgniGeuJTKEHP">
            Mot. 1983/84:364 2
          </fw>
          <p xml:id="i-VVvMsjXqKMUov9F6KnDQX1">
            anställda skulle ha slagits ut på en arbetsmarknad, där utförsäkring
            från A-kassan är en bister realitet. Det skulle ha drabbat människor
            som varit i starten av en familjebildning med försörjningsansvar
            för familj och barn, människor som åsamkat sig skulder för hem
            och boende. När man då slutligen gått med på ”svart pension” har
            utslagningen drabbat äldre personer som i de flesta fall klarat
            av väsentliga kostnader i livet och skaffat sig en ekonomisk grundtrygghet.
            En annan omständighet som de fackliga organisationerna haft att
            väga in är att uppgörelsen om ”svarta pensioner” har varit den
            enda till buds stående möjligheten att få företagen — ofta vinstrika
            — att tillskjuta några medel till de anställda i en uppgörelse.
            En strikt tillämpning av LAS-reglerna skulle ju ha inneburit att
            man inte fått någon ekonomisk kompensation från företaget. Man
            kan enligt mitt förmenande konstatera att LAS klarade inte konfrontationen
            med 1980-talets arbetsmarknad. Pension för 58,3-åringar framstår
            enligt min mening som den bästa möjliga lösningen i en mycket
            svår situation. Mot den bakgrunden anser jag att systemet med
            att kunna erbjuda pensionsavgång för kollektivanställda vid 58,3
            års ålder bör göras permanent i situationer då företagen tvingas
            till nedskärningar. Däremot kan jag inte acceptera att arbetslöshetskassorna
            skall utnyttjas av företagen i den här situationen. Genom att
            utnyttja A-kassorna och förtidspensioneringen vältrar företagen
            över kostnader för sina åtgärder på samhället i en omfattning
            som betecknas som stötande. Jag anser därför att en utredning
            bör tillsättas med uppdrag att pröva förutsättningarna för att
            införa en trygghetsförsäkring för kollektivanställd personal,
            som skulle kunna tillgripas i lägen då man avser att skära ned
            sin personalstyrka. Genom att ha tecknat en trygghetsförsäkring
            skulle företaget då kunna välja mellan att säga upp personer som
            fyllt 58,3 år eller gå strikt på LAS-turordningen. Om 58,3-åringen
            sägs upp skulle alltså försäkringen träda i stället för förtidspensionering
            av arbetsmarknadsskäl. Likaså bör utredningen pröva om systemet
            är tillämpligt på offentliga arbetsgivare som har anställda som
            tvingas av åldersstrecket att lämna sin anställning och ej har
            full pensionsrätt. Dessa personer måste nämligen också fylla ut
            sin pension med ersättning av varierande storlek från arbetslöshetskassan.
            Utredningen bör även pröva i vad mån konsekvensändringar måste
            göras i lagen om anställningsskydd. Om det skulle visa sig möjligt
            att föra över de ovan redovisade pensioneringarna till en arbetsgivarbekostad
            försäkring, så slipper man också att redovisa pensionärer i arbetslöshetsstatistiken,
            som nu sker i mycket stor omfattning. För att uppböra ersättning
            från arbetslöshetskassan måste man nämligen registrera sig som
            arbetslös och då hamnar man i redovisningen över arbetslösa personer,
            vilket leder till en snedvridning av statistiken. 1. En utredning
            bör utreda förutsättningarna för en arbetsgivarbekostad
          </p>
          <pb facs="riksdagen-motions-pdf/data/198384/mot_198384__364/mot_198384__364-003.pdf"/>
          <fw xml:id="i-MfQbgagCNo1QsjTnQitWsQ">
            Mot. 1983/84:364 13
          </fw>
          <p xml:id="i-NYcecoHkppeDL8pUZwhQnZ">
            trygghetsförsäkring för kollektivanställd personal hos privata
            och offentliga arbetsgivare, som skulle kunna användas vid situationer
            då företagen tvingas varsla om uppsägning. 2. Utredningen bör
            också pröva om försäkringen kan göras så omfattande att den även
            kan träda i stället för förtidspensionering av arbetsmarknads-
            skäl. 3. Vidare bör man pröva vilka konsekvensändringar som eventuellt
            kan behöva göras i LAS, om en trygghetsförsäkring införs. Med
            hänvisning till det anförda hemställs att riksdagen hos regeringen
            begär en utredning om införande av en arbetsgivarbekostad trygghetsförsäkring
            för kollektivanställda i enlighet med de riktlinjer som anges
            i motionen.
          </p>
          <p xml:id="i-Fd5hBga4uqJTZVw61i4QtE">
            Stockholm den 12 januari 1984
          </p>
          <p xml:id="i-8WoL77KwxzpxawmwuwAKLi">
            STIG ALFTIN (s)
          </p>
        </div>
      </div>
    </body>
  </text>
</TEI>
