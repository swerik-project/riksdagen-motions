<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00206">
  <teiHeader>
    <fileDesc>
      <titleStmt>
        <title>Jämställdhet och fysisk planering</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställdhet och fysisk planering</title>
          <idno type="rdwebb">GV02C206</idno>
          <rs type="number">C206</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C206/text</ref>
          <ref type="dokument_url_html">http://data.riksdagen.se/dokument/GV02C206</ref>
          <ref type="dokumentstatus_url_xml">http://data.riksdagen.se/dokumentstatus/GV02C206</ref>
          <ref type="doc">http://data.riksdagen.se/fil/B46C881A-6AA1-4CE0-8104-D2CCB268DD71</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QuZzY2ErgCFGG8dbjwTk3Y" type="signed"/>
        <correspContext corresp="i-QuZzY2ErgCFGG8dbjwTk3Y">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-Nj6rnCfHps9ZzFLuPuYaNj"/>
        </correspContext>
        <correspAction type="referral" xml:id="i-YEfgEaYsxFi1MsG7eaE5SD">
          <date when="2007-10-16"/>
        </correspAction>
        <correspAction type="dismissal" xml:id="i-BfZJBYLTJdKwPnTv4LJhqq">
          <date when="2007-10-16"/>
        </correspAction>
        <correspAction type="numbering" xml:id="i-KiCC4bMJB18t4ruTV6WRhP">
          <date when="2007-09-28"/>
        </correspAction>
        <correspAction type="submission" xml:id="i-DbMDDXXSxfySVbNvtGFmAK">
          <date when="2007-09-26"/>
        </correspAction>
        <correspAction type="transfer" xml:id="i-AwUnJJEnRcLLL3mwxSFGm">
          <date when="2007-09-26"/>
        </correspAction>
        <correspAction type="assigned" xml:id="i-FFpCHpVdQLeYFF2UhJZEr8"/>
        <correspContext corresp="i-FFpCHpVdQLeYFF2UhJZEr8">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-ADK9vRUg2WE16uDLYt1JDR">
          <head xml:id="i-RawYsVfS16gk4icC5BP3vK">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 3
            </item>
            <item>
              4 Inledning 3
            </item>
            <item>
              4.1 Deltagande av kvinnor och män 4
            </item>
            <item>
              4.2 Planera för att bo, resa och arbeta 4
            </item>
            <item>
              5 Externa handelsetableringar 5
            </item>
            <item>
              6 Fritid &amp; kön 6
            </item>
            <item>
              7 Kultur, historia &amp; kön 6
            </item>
            <item>
              8 En trygg miljö för alla 7
            </item>
            <item>
              9 Inför jämställdhetskonsekvensbeskrivningar 9
            </item>
            <item>
              10 Krav på könsuppdelad statistik i planeringsdokumenten 10
            </item>
            <item>
              11 Styr de statliga myndigheterna 10
            </item>
            <item>
              12 Ändra plan- och bygglagens portalparagraf 10
            </item>
            <item>
              13 Starta pilotprojekt i kommunerna 11
            </item>
          </list>
        </div>
        <div type="motProposal" subtype="förslag">
          <head xml:id="i-4FafEZbwqaMgnYcQcRpb1x">
            2 Förslag till riksdagsbeslut
          </head>
          <list style="ol">
            <item xml:id="i-FAKmVL4j81Rp3C7WEjYj1B">
              Riksdagen begär att regeringen återkommer med förslag om att
              införa särskilda bestämmelser rörande detaljhandelsanläggningar
              i externa lägen i PBL.
            </item>
            <item xml:id="i-SHAcM18qKnAR1NoHRV7Kdv">
              Riksdagen tillkännager för regeringen som sin mening vad som
              anförs i motionen om att ett moratorium mot externa köpcentrum
              införs.
            </item>
            <item xml:id="i-WHjgsAiVgM6bX9cLHjCpst">
              Riksdagen tillkännager för regeringen som sin mening vad som
              anförs i motionen om krav på jämställdhetskonsekvensbeskrivningar
              i samband med arbetet med översiktsplaner och detaljplaner.
            </item>
            <item xml:id="i-FK1MvJg7qjiUhf39FSAGR8">
              Riksdagen tillkännager för regeringen som sin mening vad som
              anförs i motionen om att könsuppdelad statistik ska finnas med
              som underlag i samband med framtagande av översiktsplaner, detaljplaner
              eller andra plandokument av större betydelse för framtiden.
            </item>
            <item xml:id="i-UDH1rVR4KgKjLGNyrMQLkj">
              Riksdagen tillkännager för regeringen som sin mening vad som
              anförs i motionen om att i regleringsbrev eller instruktion ställa
              krav på att skriva in analyser om konsekvenserna för jämställdheten
              av olika myndighetsbeslut som rör markanvändning, byggande och
              rumsliga strukturer. 1
            </item>
            <item xml:id="i-WbRvnnsi5roNpy8kTpRsRN">
              Riksdagen begär att regeringen återkommer med förslag om att
              i plan- och bygglagens portalparagraf göra ett tillägg som betonar
              vikten av jämställda levnadsförhållanden.
            </item>
            <item xml:id="i-R5pvhMS92RGwwdtTd5e2Dd">
              Riksdagen tillkännager för regeringen som sin mening vad som
              anförs i motionen om att regeringen aktivt bör verka för att ett
              jämställdhetsperspektiv inarbetas i EU:s olika dokument som rör
              fysisk planering.
            </item>
            <item xml:id="i-V3pgpJMADrhvp4zq5kv3kH">
              Riksdagen tillkännager för regeringen som sin mening vad som
              anförs i motionen om att regeringen bör låta undersöka möjligheten
              att starta ett pilotprojekt i ett tiotal kommuner rörande jämställdhet
              och fysisk planering och att ett konkret förslag för projektets
              genomförande presenteras.
            </item>
          </list>
          <p xml:id="i-KYXqDweDJPa6FP7FnVLsNN">
            1 Yrkande 5 hänvisat till AU.
          </p>
        </div>
        <div type="motContent">
          <head type="h1" xml:id="i-741NhDnRBhfFgjqn5CnsSV">
            3 Bakgrund
          </head>
          <p xml:id="i-8AZAAWp6i2VWWJXSQsNUWj">
            Det övergripande målet för svensk jämställdhetspolitik är att
            kvinnor och män ska ha samma makt att forma samhället och sina
            egna liv. En framgångsrik jämställdhetspolitik måste därför vara
            integrerad i all politik och aktivt syfta till att fördela makt
            och inflytande mellan kvinnor och män. Samhällsplanering förväntas
            vara till lika stor nytta för alla, kvinnor som män.
          </p>
          <p xml:id="i-n8GeVwcNZTFQo9iYxuTpc">
            Utgångspunkten i den fysiska planeringen och markanvändningen
            är därför en könsneutral hållning. Men kön har tyvärr betydelse
            även för samhällsplaneringen, och det är vanligt att denna i högre
            utsträckning svarar mot männens behov och mindre mot kvinnornas.
            Alla blir lätt synonymt med män.
          </p>
          <p xml:id="i-4meAbW8utiBCaPvQRaBXWQ">
            Kvinnor och män rör sig olika i det fysiska rummet. Något förenklat
            kan man säga att en mans rörelsemönster ser ut på följande sätt:
            hemmetarbetethemmet. En kvinnas vardagliga rörelsemönster ser
            vanligtvis ut på ett annat sätt: hemmetförskolanarbetetförskolanaffärenhemmet.
            Till det kan läggas att män i betydligt större utsträckning än
            kvinnor färdas med bil och att kvinnor i sin tur använder cykel
            och kollektivtrafik i betydligt högre grad än män. Vi måste därför
            alltid ställa oss frågor om vem det är vi bygger och planerar
            för samt på vilket sätt vi gör det. Vem är det som bygger, vems
            kunskap är det som har legitimitet och vad resulterar de tagna
            besluten i? Är det vägar eller cykelbanor som behövs, ska bostäderna
            ligga nära affärer och skolor eller bör kanske de offentliga platserna
            utformas på något visst sätt?
          </p>
          <p xml:id="i-A4B6zUYdE8ToDgNL1Vrpn3">
            Kvinnors och mäns olika rörelsemönster påverkar alltså i hög
            grad markanvändningen. En viktig del av arbetet för att på lång
            sikt skapa ett mer jämställt samhälle är därför att bebyggelsemiljön
            faktiskt utformas efter målen i svensk jämställdhetspolitik. Jämställdhetsfrågorna
            måste ges en större roll och tas upp till diskussion i den fysiska
            samhällsplaneringen. På så vis kan vi få en rättvis diskussion
            och kunskapsprocess om hur vi formar vår gemensamma framtid.
          </p>
          <head type="h1" xml:id="i-5YBZU5rBkKbvJVG1R5KCSM">
            4 Inledning
          </head>
          <p xml:id="i-5u9uxm8UAn6cdPtPBkvtvi">
            Plan- och bygglagen är i sig utformad så att det finns stora
            möjligheter att få in åsikter från medborgare och organisationer.
            Det demokratiska inslaget i planprocessen är i grunden stort,
            men utifrån den kunskap vi har om den rådande könsmaktsordningen
            i samhället ges inte kvinnor och män likvärdiga möjligheter att
            delta i processen. Samhällsplanering är ett traditionellt manligt
            område och styrs således av en verklighet såsom män uppfattar
            den; mäns erfarenheter tenderar därför att värderas högre än kvinnors.
            Tvärfackligt samarbete med kommunens andra förvaltningar skulle
            förbättra könsfördelningen och ge ett tydligare helhetsperspektiv.
          </p>
          <head type="h2" xml:id="i-UoqBu3m3n4sWBTFw1DHo8">
            4.1 Deltagande av kvinnor och män
          </head>
          <p xml:id="i-YShd1yDcCjrFp8PoN6KyMY">
            Ett av jämställdhetspolitikens delmål är att kvinnor och män
            ska ha samma rätt och möjlighet att utöva ett aktivt medborgarskap
            och att forma villkoren för beslutsfattandet. Det är dock inte
            ovanligt att även medborgargrupper och samrådsgrupper har en överrepresentation
            av män. Detta beror knappast på att kvinnor skulle vara mindre
            intresserade, utan snarare på hur samrådsformerna ser ut. Det
            kan exempelvis spela stor roll vilken tid på dygnet som samrådet
            sker och huruvida dessa är strikt formellt eller mer informellt
            upplagda. Hur ser könsfördelningen ut i besluts- och samrådsprocesserna?
            Noterar man, och tar hänsyn till, eventuella åsiktsskillnader
            mellan könen? Används olika typer av kartläggning såsom enkäter
            och undersökningar?
          </p>
          <p xml:id="i-AUXehJNzi3oQHZz4hfPdZi">
            Det finns några kommuner som har arbetat med metoder och strategier
            utifrån ett mer eller mindre uttalat könsperspektiv. I samband
            med att Kils kommun skulle arbeta fram en ny översiktsplan tillsattes
            fyra olika grupper: kvinnor, män, äldre och småbarnsföräldrar.
            Småbarnsföräldrarna erbjöds dessutom barnpassning för att kunna
            vara med i arbetet. Många kvinnor deltog och lämnade värdefulla
            åsikter som på många punkter skilde sig från de åsikter männen
            förde fram. Kvinnogruppen visade ett större intresse för kollektivtrafik,
            medan mansgruppen var mer inriktad på vägbyggen. Kvinnogruppen
            tillförde även många nya perspektiv, t.ex. kring omsorgs- och
            vårdfrågor, vilket utvecklade planen till att omfatta annat än
            bara mark- och vattenfrågor.
          </p>
          <p xml:id="i-BiZvh7aXNSbCANtbbM4wDG">
            I Ljungby kommun bjöds medborgarna i Ryssby in för att delta
            i planeringen av området. Man arbetade medvetet med att vända
            sig till kvinnor på kvinnodominerade arbetsplatser. Ryssbyprojektet
            ledde fram till en rad slutsatser när det gäller kvinnors deltagande.
            Det är viktigt att anslå aktiviteterna långt i förväg och lägga
            träffarna i närheten av bostäder och arbetsplatser. Väsentligt
            är även att kommunen inte bara representeras av män och att tydliggöra
            för alla att det inte krävs någon fackkunskap för att delta. En
            annan slutsats är att inte tala så mycket om vad som krävs för
            att genomföra en planeringsprocess, utan i stället tala om vad
            fysisk planering är till för.
          </p>
          <head type="h2" xml:id="i-74GNJKaHGVVv6DGD5o9FUX">
            4.2 Planera för att bo, resa och arbeta
          </head>
          <p xml:id="i-6piv8mRcQKrfgnDZ1hC8HR">
            Som nämnts ovan använder kvinnor och män det fysiska rummet på
            olika sätt. Kvinnor arbetar generellt sett närmare bostaden och
            är fortfarande de som i större utsträckning står för matinköp
            och hämtning av barn. Kvinnor utnyttjar i högre grad kollektivtrafik
            än männen, medan män generellt reser längre och har större tillgång
            till bil.
          </p>
          <p xml:id="i-BmkzfTbTffMo61czLBTAUV">
            När kommunerna tar fram översiktsplaner, eller formulerar visioner
            och mål i andra plandokument, måste de därför fråga sig vem som
            arbetar i kommunen och vem som pendlar till en annan kommun. Naturligtvis
            bör man även undersöka hur tillgången på bostadsnära förskolor
            och skolor ser ut, och likaså vilken service som erbjuds nära
            bostadsområdena.
          </p>
          <head type="h1" xml:id="i-LUeh7FMEvq5Eyetf9vEqTw">
            5 Externa handelsetableringar
          </head>
          <p xml:id="i-8xuib3sLXF2v2jdnXS2Z1w">
            I detta sammanhang är etablering av stormarknader i externa lägen,
            dvs. utanför städer och tätorter, ett tydligt exempel på hur planeringen
            påverkar kvinnor och män olika. Ett flertal undersökningar, bl.a.
            från Handelns Utredningsinstitut (HUI), visar på samband mellan
            etableringen av externa köpcentrum och försämringar av bostadsområdens
            närservice. Antalet dagligvarubutiker fortsätter årligen att minska
            och därmed även annan service inte minst i gles- och landsbygd.
            Sedan 1960 har antalet dagligvarubutiker minskat med anmärkningsvärda
            75 %. Observera att externa handelscentrum inte ska blandas ihop
            med s.k. lågprisbutiker av den typ som blir allt vanligare i Sverige.
            Dessa har ofta en måttligare storlek och tenderar att etablera
            sig i centrala och bostadsnära områden.
          </p>
          <p xml:id="i-KwDegcjjBsosQ787RUq7Gf">
            Argumentet att externa köpcentrum leder till ökad konkurrens,
            och i längden till lägre priser på dagligvaror, har ifrågasatts
            av bl.a. Boverket. Myndigheten har tidigare gjort undersökningar
            som framhåller att orter som under lång tid haft externhandel
            inte har generellt lägre prisnivå, medan däremot lågpriskoncept
            förefaller viktigare i detta avseende.
          </p>
          <p xml:id="i-VRhxsnFonr8gkrqGtXYvjx">
            Men oavsett hur man väljer att räkna kan man utifrån beskrivningen
            ovan konstatera att priset inte är allt. Vänsterpartiet motsätter
            sig varken konkurrens eller låga matpriser, men anser att planering
            ska vara till nytta för alla, dvs. såväl för män som för kvinnor.
            Att vissa grupper drabbas mer än andra av externhandelsetableringarnas
            utbredning på bekostnad av bostadsnära centrum är ett faktum.
            Alliansens partier menar att handelns etablering i mångt och mycket
            styrs av befolkningsunderlag och konsumenternas val. Vänsterpartiet
            menar att man då måste fråga sig vilka konsumenters val det handlar
            om. Den mest relevanta frågan att ställa sig i sammanhanget är
            huruvida införandet av fler externhandelscentrum kring våra städer
            ger oss en mer jämställd infrastruktur.
          </p>
          <p xml:id="i-23vHgBamUmtCSe8cBbvkiA">
            Etableringen av externa köpcentrum är en rättvisefråga, en miljöfråga
            och en jämlikhetsfråga men kanske framför allt en jämställdhetsfråga.
            De billösa i samhället drabbas, och 70 % av bilförarna är män.
            Bland de äldre är fördelningen ännu skevare. I de fall där pensionärer
            drabbas, drabbas alltså kvinnliga pensionärer mer, i de fall där
            låginkomsttagare drabbas är kvinnorna fler. Svaret på frågan ovan
            blir således att införandet av fler externhandelscentrum kring
            våra städer inte ger oss en mer jämställd infrastruktur. Kvinnorna
            är de som drabbas hårdast när den bostadsnära servicen försämras
            eller som på många platser försvinner helt.
          </p>
          <p xml:id="i-8TBVctevoF3s1HsgvqmB8y">
            I flera europeiska länder finns starka restriktioner mot köpcentrum
            utanför stadskärnorna. I Plan- och bygglagskommitténs slutbetänkande,
            Får jag lov, ansåg man dock inte att det fanns några skäl att
            föreslå särskilda bestämmelser som rör enbart detaljhandelsanläggningar.
            Vänsterpartiet ställer sig delvis bakom detta, såtillvida att
            möjligheterna att reglera handelsändamålet i detaljplan därmed
            föreslås kvarstå. Vi anser dock att lagstiftningen i dag är otillräcklig
            för att garantera att tillräckliga sociala hänsyn tas vid etableringen
            av externa köpcentrum. Plan- och bygglagskommittén (PBL-kommittén)
            presenterade inte några tillfredsställande förslag på förändringar
            då det gäller utbyggnaden av externa köpcentrum.
          </p>
          <p xml:id="i-PkupQi7CiguybFZ6yE1ug3">
            Lagstiftningen på området bör skärpas. I den fortsatta beredningen
            av dessa frågor bör man eftersträva ett stopp för vidare utbyggnader
            av dagligvaruhandeln i externa lägen. Med syfte att utveckla befintliga
            stadskärnor ska det i PBL införas särskilda bestämmelser rörande
            detaljhandelsanläggningar i externa lägen. Detta bör riksdagen
            som sin mening ge regeringen till känna.
          </p>
          <p xml:id="i-5SMjaacEx47HDLWY344Juu">
            I avvaktan på lagändringar enligt ovan bör man, på samma sätt
            som man gjort i exempelvis Danmark, omgående införa ett moratorium
            mot externa köpcentrum.
          </p>
          <p xml:id="i-URdh9QUmU2RQzTwxFKqwyc">
            Vänsterpartiet har tidigare yrkat på ett sådant moratorium, men
            i betänkande 2006/07:CU19 föreslog civilutskottet avslag på yrkandet
            med motiveringen att man bör avvakta Regeringskansliets pågående
            beredning med anledning av PBL-kommitténs slutbetänkande.
          </p>
          <p xml:id="i-9qTVw5H6fCTgGWKtW4uD6e">
            Vänsterpartiets förslag är dock att man, i just avvaktan på lagändringar
            enligt ovan, omgående inför ett moratorium mot externa köpcentrum.
            Detta bör riksdagen som sin mening ge regeringen till känna.
          </p>
          <head type="h1" xml:id="i-LMKqgUHqVzuuErcGfjTjXC">
            6 Fritid &amp; kön
          </head>
          <p xml:id="i-6JeWS1RKbmoRp5tqXZcwQj">
            Kvinnor och män pojkar och flickor har olika fritidsaktiviteter.
            Samhällsbyggande är på många sätt en fråga om fördelning av begränsade
            resurser, och om alla ska ha likvärdiga möjligheter att utöva
            aktiviteter på fritiden måste också resurserna fördelas likvärdigt.
            Det är dock en oerhörd konkurrens om dessa, och de som förfogar
            över medlen har goda chanser att få igenom sina idéer. Detsamma
            gäller de grupper som arbetar med planeringsprocessen. Hur görs
            prioriteringarna i samhället, av vem görs de och vilka konsekvenser
            leder de till?
          </p>
          <p xml:id="i-DvY4vWBHZnAnGwo7rMn7QF">
            Om mark, plats och rum används på lika villkor mellan könen måste
            också fritidsutbudet ha en mångfald. Ger planeringen möjlighet
            till sociala och fysiska aktiviteter för både kvinnor och män
            dag- och kvällstid? Hur är skolgårdarna utformade? Finns det naturliga
            mötesplatser att tillgå på både dag- och kvällstid? Vilka idrottsanläggningar
            planeras det för? Denna typ av konsekvensanalyser bör alltid finnas
            med i kommunernas samhällsplaneringsprocesser.
          </p>
          <head type="h1" xml:id="i-SVoGHkBMXpTcijnwMMDXki">
            7 Kultur, historia &amp; kön
          </head>
          <p xml:id="i-VpbdE2sjpUG4MryPiwU4FT">
            Våra gemensamma kulturmiljöer ger oss ett historiskt sammanhang,
            stärker identiteten hos det egna området och ökar förståelsen
            mellan generationer. Vid en första anblick är det många som tror
            att det inte går att lägga ett könsperspektiv på vilka kulturmiljöer
            som ska bevaras och lyftas fram. Men självklart finns det ett
            jämställdhetsperspektiv även på kulturarvssektorn.
          </p>
          <p xml:id="i-ABXCeYiJsHKCBb8Pe38jBk">
            En kommun lyfter oftast fram kyrkor, statyer, fasader och slott
            vilka ofta manifesterar traditionell manlig verksamhet och manliga
            företrädare. Arbetsplatser som kulturminnesförklaras är i hög
            grad sammankopplade med manliga yrken inom exempelvis olika bruksmiljöer,
            sjöfart och stenbrott. Kvinnliga kulturmiljöer finns dock vanligtvis
            inom den privata sfären, såsom kök, tvättbryggor, spinnerier och
            vävstugor.
          </p>
          <p xml:id="i-WpGqnzVf94UrjETmqE56Yo">
            Hur fördelas de kulturmiljöhistoriska resurserna mellan miljöer
            och byggnader med traditionellt kvinnlig eller manlig anknytning?
            Värnar kommunen om kulturminnesområden med kvinnohistoriska värden?
          </p>
          <p xml:id="i-5SFkgjSiBMvnryY68uiS6V">
            Jämställdhets- och mångfaldsperspektiv är ett övergripande verksamhetsmål
            för exempelvis Riksantikvarieämbetet och ska integreras i myndighetens
            verksamhet. Myndigheterna inom Kulturdepartementets ansvarsområde
            har bl.a. till uppgift att främja en samhällsutveckling som kännetecknas
            av jämställdhet mellan kvinnor och män. I arbetet med att nå ett
            hållbart samhälle ska man använda sig av kulturmiljöarbetet som
            en drivande kraft. Uppgiften är naturligtvis komplex och inbegriper
            att lyfta fram ett mångtydigt och skiftande förflutet på bekostnad
            av en historieskrivning som lett till grova förenklingar av verkligheten
            (RAÄ 2007). Det handlar om att ge perspektiv på samtiden och tillvaron
            genom historiebeskrivningen, i stället för en historieskrivning
            som framhåller oavbruten kontinuitet mellan nuet och det förflutna
            och som kan användas för att legitimera en viss social ordning
            i dagens samhälle. Kulturarvet ska vara en tillgång i samhällsbyggandet
            som både kvinnor och män ska kunna identifiera sig med. Vi måste
            därför alltid analysera och ifrågasätta hur vi använder vår kulturhistoria
            och vad vi väljer att lyfta fram.
          </p>
          <p xml:id="i-5h63e6PAT8QoeJxWitxGxW">
            Sammanfattningsvis utgör alltså kulturarvssektorn en mycket viktig
            del av ett jämställt samhällsbyggande och ger oss föreställningar
            om hur saker är eller inte är.
          </p>
          <head type="h1" xml:id="i-JuaTc3QGqBrsVbZ7PME9pL">
            8 En trygg miljö för alla
          </head>
          <p xml:id="i-4YgjHtpBCdPYaaC6dBM1hR">
            Stadsplanering ur ett jämställdhetsperspektiv handlar bl.a. om
            att utomhusmiljön måste göras tillgänglig för alla, både kvinnor
            och män. Fler kvinnor än män är rädda för våld och övergrepp.
            Det gäller att även förstå grundorsaken till rädslan. Carina Listerborn,
            forskare vid Chalmers tekniska högskola, förklarar rädslan så
            här:
          </p>
          <p xml:id="i-9MMPosihvpiaTgBpoicjaN">
            Att kvinnor är rädda är ett problem som grundar sig i att det
            finns en könsmaktsordning. Det handlar alltså inte om att addera
            ett kvinnoperspektiv på trygghetsfrågan utan om att integrera
            ett maktperspektiv på problemet rädsla. Det problemet löses inte
            med flera lampor, däremot kan bättre belysning lindra den vardagliga
            otryggheten.
          </p>
          <p xml:id="i-JeTHgCpN6mthswz5SYMput">
            Det sägs ibland att kvinnors rädsla är oproportionerligt stor
            i förhållande till risken att utsättas för brott. Listerborn menar
            att rädslan borde tas som utgångspunkt för en diskussion om hur
            maktförhållanden kommer till uttryck i människors användning av
            staden, för i förlängningen påverkar det här alla kvinnors liv
            och handlingsutrymme. Undersökningar har visat att reellt och
            upplevt hot om våld påverkar handlingsstrategier för alla kvinnor,
            dvs. att kvinnor, oavsett om man känner konkret rädsla eller inte,
            agerar utifrån en förståelse av en våldsnärvaro. När kvinnor i
            vårt samhälle tvingas leva med ett underliggande hot mot sin kroppsliga
            integritet och självbestämmanderätt blir det ytterst en fråga
            om demokrati och grundläggande mänskliga fri- och rättigheter.
          </p>
          <p xml:id="i-HbfLmTow3nErvdu6rivHMr">
            Det fysiska rummets utformning påverkar i hög grad upplevelsen
            av rädsla, och den otrygghet som diskuteras ovan borde vara lätt
            att minska med relativt enkla medel. Naturligtvis krävs det såväl
            sociala som ekonomiska insatser för att skapa en trygg miljö,
            och även andra samhällsfaktorer spelar in. Men den fysiska planeringen
            har stor betydelse, och det går att peka på en rad faktorer som
            direkt ökar eller minskar tryggheten. Förutsättningarna för att
            lyckas ökar dock betydligt om perspektivet och kunskapen finns
            med redan på ett tidigt stadium av planeringen.
          </p>
          <p xml:id="i-EzWYKVS8RPFuzzZWGAtyPC">
            I stadsplaneringen måste man exempelvis medvetet skilja kvinnor
            och män åt i analysen, eftersom kvinnor och män inte upplever
            trygghet och säkerhet på samma sätt. I dag läggs generellt för
            liten tonvikt vid just kvinnors rädsla. Frågorna om stadens tillgänglighet
            och om trygghet behandlas som könsneutrala fast de inte är det.
            Kvinnors rädsla för brott måste tillmätas större betydelse. Om
            trygghetsaspekten alltid beaktas i ett tidigt skede av den kommunala
            planeringen slipper man de svårigheter och ökade kostnader som
            det innebär att i stället rätta till misstagen i efterhand.
          </p>
          <p xml:id="i-QNFqe1xtYiFZFPQ3A5mhg9">
            Generellt kan man säga att en trygg plats är en plats där många
            olika sorters människor rör sig. Mötesplatser skapar trygghetskänslor
            oavsett om det är främlingar som finns omkring oss. Studier som
            jämfört olika typer av stadsplaners inverkan på trygghet och säkerhet
            har visat att om gatorna följer ett rutsystem, kantade av hus
            med fönster mot gatan, blir det en bättre genomströmning av människor
            och trafik, vilket leder till ett ökat antal mötesplatser och
            fler människor. I en befintlig miljö kan detta vara svårt att
            förändra, men en och annan gata kanske kan rätas ut och återvändsgränder
            tas bort. Hållplatser långt från bostäder är en annan fråga som
            är enkel att såväl nyplanera som att förändra.
          </p>
          <p xml:id="i-N1q6bA5b3RA9wg4r68Zwt2">
            I ett exempel på trygghetsskapande arbete i Toronto, Kanada,
            låter man t.ex. numera passagerarna hoppa av bussarna var som
            helst längs färden under nattetid detta främst för att kvinnor
            ska slippa den ensliga och ofta dåligt upplysta vägen mellan busshållplats
            och bostad. Vidare kan motionsslingan, avskilda cykelvägar, dålig
            belysning och gångtunnlar skapa stor otrygghet bland kvinnor.
            Det är olämpligt med slutna rum med höga häckar eller växter.
            Fri sikt ska alltid eftersträvas.
          </p>
          <p xml:id="i-8YqKLqH3uCH57F7QskkjeF">
            I Umeå förändrades ett parkeringshus utifrån ett jämställdhetsperspektiv.
            Frågor som ställdes var hur det var att vara kvinna eller man
            i denna miljö, hur det var att vara kvinna eller man med småbarn
            i denna miljö, hur det var att vara en gammal kvinna eller man
            och om miljön i parkeringshuset kändes otrygg. Efter analysen
            av dessa frågor, blev slutsatserna att parkeringshuset bör förändras
            enligt följande:
          </p>
          <list style="ul">
            <item xml:id="i-HqcBnk4EmS6uqV8w3zKLbD">
              Ramperna mellan varje parkeringsdäck lutade kraftigt, vilket
              gjorde det svårt och farligt för den som drar barnvagn eller använder
              rullstol.
            </item>
            <item xml:id="i-F7og4oDWRBvKHjGD3Cvn7s">
              Grå betong gav ett mörkt och trist intryck.
            </item>
            <item xml:id="i-Wh68MSbZfaU4Qr4R213DiZ">
              Trapphusen på utsidan gav känsla av instängdhet och var obehagliga
              att nyttja.
            </item>
            <item xml:id="i-Tohgbbg3csLjYAXCsaRjnN">
              Det fanns inga skyltar till hissarna.
            </item>
          </list>
          <p xml:id="i-YJ2u4tL6XYwD1UastKmLzT">
            Mot bakgrund av analysen gjordes sedan förändringar som upplevdes
            positivt av de kvinnor som besökte parkeringshuset.
          </p>
          <p xml:id="i-XRftEDbQ2SFYbfuAJEuY89">
            Enkelt uttryckt handlar det om vilken sorts stad vi vill ha,
            och det är till sist en fråga om att arbeta utifrån en helhetssyn
            som inte bör lämnas över till de privata intressenter som är villiga
            att sälja säkerhet som vilken vara som helst.
          </p>
          <head type="h1" xml:id="i-UgZ984NFcoqMJaMf5DUgaJ">
            9 Inför jämställdhetskonsekvensbeskrivningar
          </head>
          <p xml:id="i-UBUv4vWuNSEpDkZciUtZX6">
            Problemet med att få en jämställd planering beror inte bara på
            ovilja utan är ofta en brist på kunskap om hur en sådan jämställd
            planering ska genomföras. Det saknas metoder för att synliggöra
            skillnader mellan kvinnor och män. Det är fortfarande alldeles
            för få planerare och förtroendevalda som från början har med ett
            jämställdhetsperspektiv. I bästa fall kommer jämställdhetsaspekterna
            in i ett senare skede, men blir då en sidofåra i stället för att
            vara en integrerad del av samhällsplaneringen. Det är vanligt
            att jämställdhetsperspektivet saknas i planens visioner och i
            de övergripande målen för förändringen.
          </p>
          <p xml:id="i-7abEcQcVpY2bQvPeTSVhNH">
            Ett sätt att råda bot på ovan nämnda problem är att beskrivningen
            av konsekvenserna för jämställdheten blir ett obligatoriskt inslag
            i detalj- och översiktsplaner. Konsekvensbeskrivningen skulle
            då kunna vara ett beslutsunderlag på liknande sätt som dagens
            miljökonsekvensbeskrivningar (mkb). Om förslaget inte bedöms ha
            någon inverkan från jämställdhetssynpunkt ska även detta noteras,
            på samma sätt som dagens mkb enligt plan- och bygglagen.
          </p>
          <p xml:id="i-GBPFv2oUX2vsnkfnv4qxbc">
            Jämställdhetskonsekvenserna ska kunna utläsas som en del av de
            sociala frågorna. I de kommuner där jämställdhetsperspektivet
            varit en naturlig del i början av planprocessen har resultatet
            varit positivt. Genom att använda jämställdhetskonsekvensbeskrivningar
            som metod blir det lättare att synliggöra skillnader mellan kvinnor
            och män. I den fortsatta beredningen av dessa frågor bör regeringen
            därför utreda förutsättningarna för att införa krav på jämställdhetskonsekvensbeskrivningar
            i plan- och bygglagen. Detta bör riksdagen som sin mening ge regeringen
            till känna.
          </p>
          <head type="h1" xml:id="i-H8DnoeYTG6C5WY51i8oVXg">
            10 Krav på könsuppdelad statistik i planeringsdokumenten
          </head>
          <p xml:id="i-47YybdgVvo5vWPEt7M3Lx2">
            Om man ska lyckas i ambitionen med att få en mer jämställd planering
            krävs det en könsuppdelad statistik. Med könsuppdelad statistik
            är det lättare att göra konsekvensanalyser för bägge könen. Innan
            man över huvud taget kan göra förändringar ur ett jämställdhetsperspektiv
            inom den fysiska planeringen måste man ta reda på vilka skillnader
            eller likheter som råder mellan könen. Utan denna bakgrundstatistik
            blir det svårt att sätta in åtgärder, eftersom man inte vet vilka
            skillnader som råder mellan kvinnor och män. En könsuppdelad statistik
            utgör sålunda ett värdefullt kunskapsunderlag.
          </p>
          <p xml:id="i-QokcGKrYpfXBPw4gqbeyAJ">
            Könsuppdelad statistik bör alltid finnas med som underlag i samband
            med framtagande av översiktsplaner, detaljplaner och andra dokument
            som har betydelse för framtidens fysiska planering. Detta bör
            riksdagen som sin mening ge regeringen till känna.
          </p>
          <head type="h1" xml:id="i-WhkQMCQY829XchsGQYccKT">
            11 Styr de statliga myndigheterna
          </head>
          <p xml:id="i-2uFwSxNVaQWL7aakuJ69j1">
            Kvaliteten i myndigheternas jämställdhetsarbete måste höjas avsevärt.
            Statlig verksamhet bör delas in i utgiftsområden och politikområden
            och omfattas av resultatstyrningen i staten. De statliga organen
            har ett ansvar för att integrera jämställdhetsperspektiv i sin
            verksamhet, och staten bör ställa krav på att jämställdhetskonsekvenserna
            beskrivs i samband med ett myndighetsbeslut. Detta kan staten
            ålägga myndigheterna genom att i regleringsbrev eller instruktion
            ställa krav på de myndigheter som handhar markanvändning och byggande.
          </p>
          <p xml:id="i-FBpZhg4kh4gztitsxgEE27">
            Med anledning av ovanstående bör regeringen i regleringsbrev
            eller instruktion ställa krav på att det ska upprättas analyser
            om konsekvenserna för jämställdheten av olika myndighetsbeslut
            som rör markanvändning, byggande och rumslig struktur. Detta bör
            riksdagen som sin mening ge regeringen till känna.
          </p>
          <head type="h1" xml:id="i-DmVJrBQ66jLGYwGcgeHKVb">
            12 Ändra plan- och bygglagens portalparagraf
          </head>
          <p xml:id="i-4u51hX93Ve8bDdxLmCq9iF">
            Plan- och bygglagens portalparagraf har följande lydelse:
          </p>
          <p xml:id="i-WJDE8r9R9W847ehDQ9XYeM">
            1 § Denna lag innehåller bestämmelser om planläggning av mark
            och vatten och om byggande. Bestämmelserna syftar till att med
            beaktande av den enskilda människans frihet främja en samhällsutveckling
            med jämlika och goda sociala levnadsförhållanden och en god och
            långsiktigt hållbar livsmiljö för människorna i dagens samhälle
            och för kommande generationer.
          </p>
          <p xml:id="i-4N7DjeNYDkjEFuBE5k4ja6">
            Det är alltså en könsblind portalparagraf som inte synliggör
            vare sig kvinnor eller män och som därför upprätthåller normen
            som säger att människan är en man. I förarbetet till lagen går
            det dock att hitta skrivningar om att grundläggande syften med
            lagen är att främja jämställdheten mellan kvinnor och män. Konkret
            innebär detta att planläggningen bör bidra till väl fungerande
            arbetsmarknader och till att bostadsområdena utformas så att olika
            former av boende kan integreras och kvinnors deltagande i förvärvsarbete
            kan underlättas. En viktig notering är att jämställdheten här
            kopplas till förvärvsarbete och inte till möjligheten att delta
            i utformningen av den fysiska miljön.
          </p>
          <p xml:id="i-XL6PAoHozR1YtbTt9LRRTR">
            Det finns alltså ganska mycket som talar för att portalparagrafen
            måste ändras. Jämställdhetsperspektivet måste påverka förfarandet
            vid upprättandet av plandokument såsom detaljplaner och översiktsplaner.
            En ändring av PBL leder naturligtvis inte direkt till förändringar
            i analys av hur markanvändningen påverkar kvinnor och män. Men
            det är ändå en viktig politisk signal som riksdagen sänder ut
            till kommunerna, som innehar planmonopol över mark och vatten.
            Jämställdhetsaspekterna bör därför konkretiseras i plan- och bygglagen
            genom ett tillägg i själva portalparagrafen. Detta bör riksdagen
            som sin mening ge regeringen till känna.
          </p>
          <p xml:id="i-Md6tSSG2dNMoTUoGoRZttS">
            Det är även viktigt att Sverige driver frågan om vikten av ett
            jämställdhetsperspektiv i EU. Den europeiska unionen har många
            dokument som är kopplade till miljö och fysisk planering. Sverige
            bör aktivt verka för att ett jämställdhetsperspektiv inarbetas
            i alla EU:s olika dokument som rör miljön och den fysiska planeringen.
            Detta bör riksdagen som sin mening ge regeringen till känna.
          </p>
          <head type="h1" xml:id="i-KgU4ZHdfskv8vkhcbBcver">
            13 Starta pilotprojekt i kommunerna
          </head>
          <p xml:id="i-AzcYobuubNkNtJ4C43Hoij">
            År 1996 presenterade Boverket en rapport, Hela samhället, som
            beskrev jämställdhetsaspekter på fysisk planering och byggd miljö.
            Boverket föreslog ett antal åtgärder för att fortsätta arbetet
            med kunskapsbyggnad och attitydförändring när det gäller jämställdhet
            och fysisk planering. Ett av förslagen var att starta ett kommunförsök
            i cirka tio kommuner. Här skulle både glesbygdskommuner och tätbebyggda
            kommuner delta. Tanken var att kommunerna själva skulle ansöka
            och formulera projektansökan. Kommunerna skulle åläggas att sätta
            upp mål för vad de ville åstadkomma och sedan redovisa resultatet
            av arbetet. Boverket skrev:
          </p>
          <p xml:id="i-AY3Me9yoHNpsA6bdkmiCo2">
            Det är viktigt att kommunerna själva kommer med förslagen. Det
            kan gälla att arbeta med jämställt sammansatta arbetsgrupper,
            att särskilt fånga upp, engagera och lyfta fram kvinnor i planarbetet,
            att finna nya organisationsformer och arbetsmetoder, att pröva
            nya samrådsformer, att framställa planhandlingar och andra dokument
            där jämställdhetsaspekterna tydliggjorts, att testa checklistor
            eller att finna andra metoder. Målet ska vara att jämställdhetsperspektiv
            på sikt integreras i den ordinarie verksamheten.
          </p>
          <p xml:id="i-AmWV1aEkgmhs3qPRoAshpY">
            Kommunförsöken var tänkta att pågå i tre år för att därefter
            utvärderas. Under hela kommunförsöket skulle forskare vara inkopplade
            i arbetet och fungera som bollplank. Boverket skulle sköta administrationen
            av försöket, men utvärderingen var tänkt att ske i samråd med
            Naturvårdsverket, Nutek, Glesbygdsverket och Kommunförbundet.
          </p>
          <p xml:id="i-P38hnK4J9ufvm8GBEkrRsm">
            Dessvärre ledde Boverkets förslag inte till att något kommunförsök
            påbörjades. Mycket talar för att upplägget med kommunförsök fortfarande
            är relevant och viktigt att genomföra. De erfarenheter som framkommer
            i samband med kommunförsöken kan utgöra en viktig länk till att
            bygga upp kunskaper och få till en attitydförändring. Regeringen
            bör därför ge Boverket i uppdrag att undersöka möjligheten att
            starta ett pilotprojekt i ett tiotal kommuner rörande jämställdhet
            och fysisk planering och begära att Boverket presenterar ett konkret
            förslag för projektets genomförande.
          </p>
          <p xml:id="i-GJsKAhgc6U9WrpLnhDW4LA">
            Vänsterpartiet har tidigare framfört detta förslag. I betänkande
            2006/07:CU19 har civilutskottet avfärdat förslaget med hänvisning
            till Regeringskansliets pågående beredning av PBL-kommitténs slutbetänkande.
            Vänsterpartiet menar att detta förslag inte har något samband
            med nämnda beredning och föreslår därför att Boverket ges uppdraget
            att starta ett pilotprojekt rörande jämställdhet och fysisk planering
            enligt ovan. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-UqBjykc4EdVQb2ZbpD4xCX">
              Lars Ohly (v)
            </item>
            <item xml:id="i-4PUVe5EF7Lp1mnqA2E5y6D">
              Wiwi-Anne Johansson (v)
            </item>
            <item xml:id="i-BTbLEssdZJk7WJgiG4Cw5a">
              Hans Linde (v)
            </item>
            <item xml:id="i-5rYTN4rTh75E7d5kYC5jZ2">
              Elina Linna (v)
            </item>
            <item xml:id="i-FQXYbmGuruoSgGymsT9sit">
              Kent Persson (v)
            </item>
            <item xml:id="i-BVQrAmuAvKQU12hAeghsR1">
              Marianne Berg (v)
            </item>
            <item xml:id="i-YTiZZPaVHqmki6kaWULE3S">
              Alice Åström (v)
            </item>
            <item xml:id="i-LVJdS1ebvJYM5gUuiY13VH">
              Egon Frid (v)
            </item>
          </list>
        </div>
      </div>
    </body>
  </text>
</TEI>
