<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00497">
  <teiHeader>
    <fileDesc>
      <titleStmt>
        <title>Utbildning för jobb – viktigt för ungdomar i Dalsland</title>
        <author corresp="i-NRb4HpaQ87qUwhLNcKt7Gz">av Annika Qarlsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildning för jobb – viktigt för ungdomar i Dalsland</title>
          <idno type="rdwebb">GX02Ub497</idno>
          <rs type="number">Ub497</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub497/text</ref>
          <ref type="dokument_url_html">http://data.riksdagen.se/dokument/GX02Ub497</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub497</ref>
          <ref type="doc">http://data.riksdagen.se/fil/17AC762A-F7DF-47C7-A8E0-2983EEA5FABE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XPTeZLk4Z4jkqviqY9mCio" type="signed"/>
        <correspContext corresp="i-XPTeZLk4Z4jkqviqY9mCio">
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-CRXotQTJES4286EQ3GjpLk" type="numbering">
          <date when="2009-10-07"/>
        </correspAction>
        <correspAction xml:id="i-U4ujdzzP4hkDJcaYPebiCq" type="submission">
          <date when="2009-10-06"/>
        </correspAction>
        <correspAction xml:id="i-WXvhAmoyYQbZcXmTbi5S9w" type="transfer">
          <date when="2009-10-03"/>
        </correspAction>
        <correspAction xml:id="i-4VRpJDpH3aUg5d2taHTCsD" type="assigned"/>
        <correspContext corresp="i-4VRpJDpH3aUg5d2taHTCsD">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2DoCbY8xtTwkmLPhmN4hFE" type="motBody">
        <div xml:id="i-2CY6DYruZ54WU3qNimDK6H" type="motProposal" subtype="förslag">
          <head xml:id="i-StJzpYJw6DCnopPG2r2g32">
            Förslag till riksdagsbeslut
          </head>
          <list xml:id="i-7jUcMcbiDu5Jx734kfRgcF" style="ol">
            <item xml:id="i-N2gJq8CMpJhXvgwZ8Rk84c">
              Riksdagen tillkännager för regeringen som sin mening vad som
              anförs i motionen om att karaktärsämnen ska stärkas på gymnasiets
              yrkesutbildningar för att öka yrkesskickligheten.
            </item>
            <item xml:id="i-CiaS1aL9C9jYkKLzeApFF9">
              Riksdagen tillkännager för regeringen som sin mening vad som
              anförs i motionen om att utöka antalet platser inom kvalificerad
              yrkesutbildning.
            </item>
            <item xml:id="i-KAEVGeEPdx1ZLyKycRz3BK">
              Riksdagen tillkännager för regeringen som sin mening vad som
              anförs i motionen om att yrkesutbildningar inte bör centraliseras
              till några få orter.
            </item>
            <item xml:id="i-VhCV2fC9CT3XLCjSycf1L3">
              Riksdagen tillkännager för regeringen som sin mening vad som
              anförs i motionen om att åldersgränsen för när man kan få starta-eget-bidrag
              bör sänkas. 1
            </item>
            <item xml:id="i-Sr6Nc8bqbNhf6fctmEhR6J">
              Riksdagen tillkännager för regeringen som sin mening vad som
              anförs i motionen om att starta-eget-bidraget ska vara tillgängligt
              för alla som har förutsättningar att starta företag. 1
            </item>
          </list>
          <p xml:id="i-5ybuBsJUhnxoLbVbJK5ha1">
            1 Yrkandena 4 och 5 hänvisade till AU.
          </p>
        </div>
        <div xml:id="i-7ubX2Q8WYNPVDsfVosZ3w6" type="motContent">
          <head xml:id="i-BhpPpXFA7g4dGtYUBM7wNG" type="h1">
            Motivering
          </head>
          <p xml:id="i-RFw5p6HdRr6WioRCM7mGwW">
            För ett år sedan slog finanskrisen till. Det blev stopp i maskineriet.
            Lågkonjunkturen hade redan börjat skönjas men den slog till med
            full kraft när finansmarknaden slutade fungera. Dessutom blev
            strukturkrisen inom fordonsindustrin tydlig och akut. I sin helhet
            är det en kris som vi inte sett i liknande omfattning någonsin.
            Den kan närmast jämföras med krisen på 30-talet. Men erfarenhetsmässigt
            så är det ändå 90-talets kris som vi kan dra mest kunskap av för
            att inte låta arbetslösheten bita sig fast.
          </p>
          <p xml:id="i-JZALfev5YfhPAeqcRzAmFP">
            Sedan en lång tid har Sverige haft en högre ungdomsarbetslöshet
            än resten av länderna i EU. Även under brinnande högkonjunktur
            2006 när vi tog över makten från Socialdemokraterna så var det
            en hög ungdomsarbetslöshet. Forskning pekar ut tre faktorer som
            skiljer ut Sverige från andra länder när det gäller ungdomars
            möjlighet att ta sig in på arbetsmarknaden. Det tre faktorerna
            är: ingångslönerna, kopplingen mellan skola och arbetsliv samt
            regelverket på arbetsmarknaden.
          </p>
          <p xml:id="i-5Lq5KgXznLnhE9b9wXJyQB">
            Ingångslönerna kommer arbetsmarknadens parter överens om, men
            Centerpartiet har med alliansregeringen gjort vad vi kan genom
            att sänka arbetsgivaravgiften till hälften för ungdomar upp till
            25 år. När det gäller regelverket vill Centerpartiet modernisera
            lagen om anställningsskydd så att det inte är sist in och först
            ut som är en del i att vi har så hög arbetslöshet just bland ungdomar.
            Det tredje området är övergången från skola till yrkesliv och
            där finns många förslag som är på gång men som ytterligare måste
            drivas på för att underlätta för ungdomarna att komma i jobb.
          </p>
          <p xml:id="i-5P5T5wCeT57fKjMR3iz4HY">
            Det nuvarande gymnasiet innebär att alla ska läsa för att ha
            högskolekompetens. En god tanke men när den istället innebär att
            så många som en fjärdedel inte har fullständiga betyg när de lämnar
            skolan så har det fått helt motsatt effekt. Alla är vi olika och
            alla ska ha möjlighet till bra utbildning. För att uppnå det krävs
            att man får det utifrån sina egna behov och förutsättningar. Därför
            kommer det en ny gymnasieskola 2011 som öppnar för fler vägar
            till ett yrke och till jobb. Det blir tre olika spår. Det är de
            studieförberedande teoretiska programmen och yrkesprogram med
            utbildningen förlagd i skolan eller på en arbetsplats, lärlingsutbildning.
            På yrkesprogrammen måste karaktärsämnen stärkas avsevärt för att
            yrkesskickligheten ska öka. Det gör att fler kommer att ha den
            kompetens som krävs när de lämnar skolan för yrkeslivet, vilket
            har saknats många gånger idag. Ungdomarna kommer att vara redo
            för jobb på ett bättre sätt. Med tydligare fokus på kärnämnen
            i utbildningarna uppvärderas yrkesstoltheten inom många praktiska
            yrken.
          </p>
          <p xml:id="i-38n2Shw8pX3RH7YowbH8UK">
            I det nuvarande systemet har turistledarutbildningen i Dals-Ed
            visat goda resultat. Av de som läst den har 40 % jobb inom sektorn,
            40 % jobb i andra branscher, 12 % studerar vidare och 8 % gör
            militärtjänsten, reser eller är arbetssökande. Att ta vara på
            ett intresse och nyttja det, till utbildning och genom utbildning,
            ger goda resultat. Det är något som ska tas tillvara och få större
            plats i det nya systemet.
          </p>
          <p xml:id="i-RfwUQSYCAkKqYnWXXn9hLN">
            I Åmål har det anordnats bussförarutbildningar som har haft mycket
            goda resultat. Många är det som efter den utbildningen fått jobb,
            ibland efter lång tid i arbetslöshet. Att den typen av utbildningar
            finns spridda över landet är oerhört viktigt eftersom målgruppen,
            både blivande bussförare och bussbolag, finns över hela landet.
            Den typen av yrkesutbildningar får inte centraliseras till ett
            fåtal orter i vårt avlånga land.
          </p>
          <p xml:id="i-HCkgMZNAPbTnRf7JFDktrv">
            Skolor och utbildningscentrum genererar mycket kraft till de
            orter där etablering skett, dels genom de anställda och de studerande,
            dels genom den kunskap som genereras där. Centerpartiet har därför
            kraftfullt stött utbyggnaden av högskolor runt om i vårt land.
            En ökad satsning på kvalificerad yrkesutbildning har samma effekt
            för den lokala utvecklingen. Det handlar om att utveckla de lokala
            näringarna. Det är också värdefullt att kunna erbjuda vidareutbildning
            för de ungdomar som vill utbilda sig på hemmaplan och bygga sitt
            liv utanför de stora tillväxtområdena. Utbyggnad av kvalificerad
            yrkesutbildning måste ske med ett underifrånperspektiv. Det är
            med lokala behov och möjligheter som KY-utbildningarna har sin
            styrka. Det kan vara kommuner eller utbildningsaktörer som tillsammans
            med det lokala näringslivet ansöker om en KY-utbildning. Det är
            en mycket effektiv och attraktiv utbildningsform, och därför bör
            antalet platser utökas ytterligare.
          </p>
          <p xml:id="i-YTg5jBBBkErJ7qSwtLyv9U">
            En fråga som kommer att bli allt viktigare framöver är att gymnasieskolan
            har en viktig uppgift i att ge elever kunskaper om entreprenörskap.
            Alla utbildningar måste ge ungdomarna kunskap och insikt om att
            det finns möjligheter att både jobba som löntagare och som företagare.
            Företagsamheten har en enorm betydelse för hela samhället och
            är förutsättningen för allt det som vi sedan kan finansiera gemensamt:
            skola, vård, omsorg, vägar och polis. Därför behöver kunskap om
            entreprenörskap genomsyra hela skolsystemet. Som en logisk följd
            måste åldersgränsen för möjligheten att få starta-eget-bidrag
            sänkas. Dessutom vore det bra att ändra starta-eget-bidraget från
            att vara en arbetsmarknadsåtgärd, om än en mycket lyckosam sådan,
            till att kunna sökas även om man inte varit arbetslös eller riskerar
            att bli arbetslös. Detta bör ges regeringen till känna.
          </p>
        </div>
        <div xml:id="i-D6xqezfGSW9mHnJWUhuGzr" type="motSignatures">
          <list xml:id="i-2RcrN4EBxxU8JvPZ9i5gqm">
            <item xml:id="i-RszdxwQCx13nXFvRix75wF" who="i-NRb4HpaQ87qUwhLNcKt7Gz">
              Annika Qarlsson (c)
            </item>
          </list>
        </div>
      </div>
    </body>
  </text>
</TEI>
