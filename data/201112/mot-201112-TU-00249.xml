<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00249">
  <teiHeader>
    <fileDesc>
      <titleStmt>
        <title>Tillväxt i Värmland och Dalsland</title>
        <author corresp="i-XZGrEDDqXZhywt6rtLaXaE i-24CbHNwsRznss4Yas6HseU">av Marianne Åhman och Anita Brodén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillväxt i Värmland och Dalsland</title>
          <idno type="rdwebb">GZ02T249</idno>
          <rs type="number">T249</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T249/text</ref>
          <ref type="dokument_url_html">http://data.riksdagen.se/dokument/GZ02T249</ref>
          <ref type="dokumentstatus_url_xml">http://data.riksdagen.se/dokumentstatus/GZ02T249</ref>
          <ref type="doc">http://data.riksdagen.se/fil/68CD2091-7A43-4EFA-812A-454778CC3DE4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XZGrEDDqXZhywt6rtLaXaE</idno>
            <name>Marianne Åhman</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Dcp5kQGD6A8gk43fGELVYw" type="signed"/>
        <correspContext corresp="i-Dcp5kQGD6A8gk43fGELVYw">
          <note type="signatory" corresp="i-XZGrEDDqXZhywt6rtLaXaE"/>
          <note type="signatory" corresp="i-24CbHNwsRznss4Yas6HseU"/>
        </correspContext>
        <correspAction xml:id="i-RL5pvE1K64xncyDb7wn6z2" type="numbering">
          <date when="2011-10-03"/>
        </correspAction>
        <correspAction xml:id="i-6iBtpKHpeJURbjzJ7fkztp" type="submission">
          <date when="2011-09-29"/>
        </correspAction>
        <correspAction xml:id="i-GRoGNnJQ4H9ELFVS53wxtr" type="transfer">
          <date when="2011-09-29"/>
        </correspAction>
        <correspAction xml:id="i-DUqUf4sJbn6gdRufqVqCuR" type="assigned"/>
        <correspContext corresp="i-DUqUf4sJbn6gdRufqVqCuR">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3UuUV3KiwyRrNWpub7fdL3">
            Förslag till riksdagsbeslut
          </head>
          <list style="ol">
            <item xml:id="i-EKjCvkAcxgciXtPRaJEHv6">
              Riksdagen tillkännager för regeringen som sin mening vad som
              anförs i motionen om att förbättra tillgången till bredband i
              Värmland och Dalsland.
            </item>
            <item xml:id="i-HnCtqSorjSKhEVVwQSqhKt">
              Riksdagen tillkännager för regeringen som sin mening vad som
              anförs i motionen om betydelsen av förbättrad infrastruktur i
              Värmland och Dalsland när det gäller vägnät, järnväg och sjöfart.
            </item>
            <item xml:id="i-HyhebybVLYZzZL692NS1JS">
              Riksdagen tillkännager för regeringen som sin mening vad som
              anförs i motionen om betydelsen av att premiera forskning i samverkan
              mellan företag och universitet i klusterorganisationer. 1
            </item>
            <item xml:id="i-HSTzND1za7KepHa8YGJLpL">
              Riksdagen tillkännager för regeringen som sin mening vad som
              anförs i motionen om att klassa Dalsland som ett skogslän. 2
            </item>
          </list>
          <p xml:id="i-MnaDGrjSu6ku8Zyna2mDxi">
            1 Yrkande 3 hänvisat till UbU.
          </p>
          <p xml:id="i-FTL5SBtGhrVGWknFxC8KuK">
            2 Yrkande 4 hänvisat till NU.
          </p>
        </div>
        <div type="motContent">
          <head xml:id="i-PzeHUpfEYHxNN1xwyY8ofL" type="h1">
            Motivering
          </head>
          <p xml:id="i-Crnny3KtfGNaZETLxKxQcb">
            Regeringens utökade satsning på regional tillväxt används idag
            till regionala tillväxtåtgärder, transportbidrag samt EU-finansierade
            regionalpolitiska satsningar. Denna satsning tillsammans med Värmlands
            och Dalslands stora naturrikedomar, driftiga företagare och entreprenörer
            skapar nya utmaningar och enorma utvecklingsmöjligheter. För att
            ge dessa bygder verktyg för hållbar tillväxt och utveckling, samt
            att på bästa sätt tillvarata den potential som finns, behövs bra
            politik för företagande samt satsningar på infrastruktur och samhällsservice.
          </p>
          <head xml:id="i-P36k3yR7mhWf2sqNnS9tkt" type="h2">
            Bredband
          </head>
          <p xml:id="i-QCA8bsQrMUZ2j2YU956fnc">
            Betydelsen av fungerande och snabb internetuppkoppling för utvecklingen
            av Värmland och Dalsland är stor. Det är en förutsättning för
            att fortsätta utvecklingen inom entreprenörskap, miljö, utbildning,
            vård och omsorg.
          </p>
          <p xml:id="i-AXM59aptbs253rVDtVmYiS">
            Den pågående nedmonteringen av delar av det fasta telefonnätet
            måste matchas med säker och tillgänglig bredbandsuppkoppling.
            I regeringens Bredbandstrategi, N2009/8317/ITP, står att läsa
            att alla har ett ansvar för den fortsatta utvecklingen på bredbandsområdet:
            både användare av IT, marknadens aktörer och den offentliga sektorn.
            Utvecklingen ska vara marknadsdriven. Statens huvudsakliga roll
            är att se till att marknaden fungerar effektivt och att förutsättningar
            för att driva verksamhet är goda i hela landet. Genom etableringen
            av bredbandsstrategin avsåg alliansregeringen att fortsätta sitt
            arbete med att förbättra konkurrensen och förutsättningarna för
            utbyggnad av bredbandsnätet. Det är därför angeläget att säkerställa
            att marknadskrafterna förmår att leva upp till sitt åtagande att
            leverera bredband till hela landet. De i strategin angivna målen
            sattes till att 90 % av alla hushåll och företag år 2020 ska ha
            tillgång till bredband om minst 100Mbit/s samt att 40 % ska ha
            tillgång till bredband med samma hastighet år 2015. För att dessa
            mål ska vara möjliga att nå är det viktigt att undvika att vita
            fläckar uppstår under transitionsperioden från det fasta telenätet
            till det nya bredbandsnätet.
          </p>
          <p xml:id="i-2BJmMaonvTMXLJjsMmK5hf">
            Byalag och andra lokala utvecklingsgrupper har möjlighet att
            söka stöd för att bygga bredband genom landsbygdsprogrammet och
            kanalisationsstöd. Vissa av åtgärderna kräver dock offentlig medfinansiering.
            Detta har vållat problem då flera landsbygdkommuner inte anser
            sig ha råd med denna medfinansiering. Av den anledningen tilldelades
            PTS ett anslag om 115 miljoner under 2010 och 2011 för att kunna
            gå in som offentlig medfinansiär. Satsningen fortsätter under
            2012 i och med att PTS tillförs ytterligare 75 miljoner i regeringens
            budgetproposition. Denna välkomna satsning behöver dock fortsätta.
            Exempelvis slås det fast i SOU 2008:40 attkostnaden kommer att
            vara minst 7 300 miljoner för att bygga ut basinfrastrukturen
            till eftersatta områden utanför tätorten inkl. småorter. Den knappa
            finansieringen har lett till att egenavgiften för hushåll att
            ansluta sig kan röra sig om upp till 30 000 kronor. I rapporten
            Bredband till hela landet (SOU 2008:40 ) slås följande fast: Marknaden
            kommer att göra framtida investeringar för att uppgradera den
            befintliga IT-infrastrukturen i tätbebyggda områden. Det är däremot
            osannolikt att operatörerna på marknadsmässiga villkor uppgraderar
            och nyanlägger IT-infrastruktur i någon större utsträckning i
            områden utanför tätort inklusive småort. De ekonomiska incitamenten
            är där för små eller finns inte alls. Detta beror på att antalet
            möjliga kunder och deras betalningsvilja är alltför liten i förhållande
            till storleken på investeringen.
          </p>
          <head xml:id="i-XMkgGZAePn2cFzpHaDTAJb" type="h2">
            Infrastruktursatsningar
          </head>
          <p xml:id="i-FjNmj88zP6BQzW1aVuUJWW">
            God tillgänglighet till och från arbete, studieort och bostad
            är en nödvändighet om en region ska växa och utvecklas. Det är
            av stor vikt att människor ska kunna leva och bo i Värmland och
            Dalsland och med god tillgänglighet även kunna arbeta i storstadsregionerna
            Göteborg och Stockholm. Infrastruktursatsningar måste därför prioriteras
            i Värmland och Dalsland. Tågförbindelsen mellan Stockholm och
            Oslo är i sträckan KilKristinehamn ett av svenska järnvägsnätets
            mest trafikerade områden, och i dagsläget finns endast enkelspår.
            Behovet av att utöka kapaciteten med ett mötesspår eller en mötesstation
            på sträckan KristinehamnKarlstadKil är akut. Detta är satsningar
            som kräver lång framförhållning för att säkerställa bra godstransporter
            och den mycket viktiga persontrafiken mot Stockholm.
          </p>
          <p xml:id="i-XSgURFvhgSVNEXyTRTLiak">
            För att förbättra person- och godstrafiken krävs en satsning
            på Europaväg 45. Vägsträckan lever inte upp till Europavägstandarden,
            och på långa sträckor genom Dalsland är hastighetsbegränsning
            satt till 70km/t. Tungt trafikerade sträckor i både Värmland och
            Dalsland kräver tjälsäkrade vägar, förbättrade underhållssatsningar
            och förbättrade säkerhetsåtgärder. Utökad kollektivtrafik är också
            viktigt för att kunna vidga arbetsmarknadsregionerna inom länen.
          </p>
          <p xml:id="i-VGRQAn1xRJYz2LipzLwPsa">
            Sjöfarten är viktig för hållbara miljövänliga transporter via
            Göta älv och Trollhätte kanal och på Vänern. Det finns stor potential
            att flytta över ytterligare gods från både väg och järnväg om
            de rätta förutsättningarna ges. Slussarna i Göta älv och Trollhätte
            kanal har genomgått ett omfattande renoveringsarbete under augustiseptember
            2011, där bland annat samtliga slussportar bytts ut. Denna renovering
            är naturligtvis en grundförutsättning för en framtida utökad Vänertrafik.
            Det som behövs nu för en positiv utveckling är att Sveriges inre
            vattenvägar blir införlivade i EU:s gemenskapslagstiftning som
            rör inre sjöfart. Den pågående processen bör resultera i denna
            förändring.
          </p>
          <head xml:id="i-EnxGFdWui4MxSWDUeG7Vm6" type="h2">
            Utbildning
          </head>
          <p xml:id="i-Y5NMR66T9ycD9XyU91aWyX">
            Tillgång till goda utbildningsmöjligheter är en viktig hörnsten.
            Universitetet i Karlstad och Högskolan Väst är bra exempel på
            utbildningens betydelse för ett län eller en region. Regeringens
            införande av yrkeshögskolan och lärlingsutbildningar har välkomnats
            av många ungdomar. Yrkeshögskola och den nya gymnasiala yrkesutbildningen
            är viktiga instrument för att främja industriell och annan utveckling.
            De extra utbildningsplatser som tillkommit kommer dessutom att
            ytterligare stärka tillgången till ett varierat studieutbud.
          </p>
          <p xml:id="i-QUJsnfzCS2cHjEzUzrRws2">
            Innovation och nytänkande inom universitet och högskola är en
            förutsättning för framgång. Ett exempel är kunskapsutvecklingsprojektet
            Slim som Region Värmland deltar i och som skapats genom stöd från
            sturkturfondsmedel. Detta projekt är ett samarbete mellan 15 klusterorganisationer
            inom näringslivet och universiteten i Karlstad, Högskolan Dalarna
            och Högskolan i Gävle samt Mittuniversitetet. Projektet skapar
            mötesplatser mellan företagen och universiteten som ger affärsutveckling
            genom att nya idéer och innovationer kopplas till forskning. Samarbetet
            med universiteten och studenterna ger också kompetensförsörjning
            för företagen. Projektet har uppmärksammats i EU och fick pris
            2011 för bästa projekt för innovation och regional utveckling
            i Europa. Forskningssamverkan mellan industri och högskola eller
            universitet är en av nycklarna till framgång och överlevnad för
            såväl bygder som branscher och en premiering av klusterbildning
            och samarbetet mellan forskning och industri måste därför ske.
          </p>
          <head xml:id="i-SHNWT6K2myzasF9gfyk24y" type="h2">
            Värmland och Dalsland ska växa
          </head>
          <p xml:id="i-XxqYVYKXWc3JuHLz8fvJyg">
            Dalsland skulle utvecklas bättre om en realistisk hantering av
            landskapet sker genom att klassa Dalsland och norra Älvsborg som
            ett så kallat skogslän. Det finns mängder av möjligheter för ett
            attraktivt Värmland och Dalsland med goda kommunikationer, god
            infrastruktur, bra företagsklimat, goda utbildningsmöjligheter
            och en höjd utbildningsnivå. Det är en liberal utgångspunkt att
            samhället ska erbjuda alla människor i Sverige en god samhällsservice.
            Endast så kan vi skapa förutsättningar för tillväxt och utveckling
            i hela landet. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-55jN9Bzb1MB61GErnbcWip" who="i-XZGrEDDqXZhywt6rtLaXaE">
              Marianne Åhman (FP)
            </item>
            <item xml:id="i-82emsbmfpUKoDxopxnxcKb" who="i-24CbHNwsRznss4Yas6HseU">
              Anita Brodén (FP)
            </item>
          </list>
        </div>
      </div>
    </body>
  </text>
</TEI>
