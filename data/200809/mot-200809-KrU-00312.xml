<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00312">
  <teiHeader>
    <fileDesc>
      <titleStmt>
        <title>Kulturpolitikens inriktning</title>
        <author corresp="i-XHzgSBhvzhMtyTsYMbxgy4">av Fredrik Schulte (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kulturpolitikens inriktning</title>
          <idno type="rdwebb">GW02Kr312</idno>
          <rs type="number">Kr312</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr312/text</ref>
          <ref type="dokument_url_html">http://data.riksdagen.se/dokument/GW02Kr312</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr312</ref>
          <ref type="doc">http://data.riksdagen.se/fil/645CB16F-5C9B-44CA-ADCD-D9EFC1E78AAD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H9Lu7YcotNKKGKjhpQcTGp" type="signed"/>
        <correspContext corresp="i-H9Lu7YcotNKKGKjhpQcTGp">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction type="numbering" xml:id="i-AP4HbEMeZrfD71GBr3pG5A">
          <date when="2008-10-08"/>
        </correspAction>
        <correspAction type="submission" xml:id="i-EYGbe8d3u2eVqqCu84dMJ3">
          <date when="2008-10-06"/>
        </correspAction>
        <correspAction type="transfer" xml:id="i-9Gzrhvd4WbRSEbMAr9He3R">
          <date when="2008-10-06"/>
        </correspAction>
        <correspAction type="assigned" xml:id="i-Vp8Mc3RFSY26zNFGBRdjKX"/>
        <correspContext corresp="i-Vp8Mc3RFSY26zNFGBRdjKX">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-A8j7EpTCQjqeZ8B1CNmaC5">
            Förslag till riksdagsbeslut
          </head>
          <p xml:id="i-Wd3VP3jmD4zD5rpvR5ir3u">
            Riksdagen tillkännager för regeringen som sin mening vad som
            anförs i motionen om behovet av en översyn av utgångspunkterna
            för det offentliga stödet till kulturen.
          </p>
        </div>
        <div type="motContent">
          <head type="h1" xml:id="i-8Jqmjzrg5U6P5JRxgPdhzo">
            Motivering
          </head>
          <p xml:id="i-QRnW2Y1RrfY9vkY2nQaZeB">
            Den kulturpolitiska debatten har sedan flera decennier tagit
            sin utgångspunkt dels ur antagandet att den offentligt finansierade
            kulturen är oumbärlig för samhället, dels att samma kultur måste
            skyddas och fredas från marknaden. Om de medel som idag används
            för att finansiera den offentligt stödda kulturen istället återgavs
            till skattebetalarna som därmed själva fick avgöra sättet med
            vilket pengarna spenderades skulle vårt rika kulturliv enligt
            detta synsätt upphöra att existera. Premissen för denna argumentation
            bygger på att svenska medborgare inte självmant på en öppen marknad
            styrd av tillgång och efterfrågan skulle förmå fatta rätt beslut
            avseende vilken kultur som bör finnas. Alternativt skulle människors
            små ekonomiska marginaler föranleda att kulturen bortprioriteras
            för mer basala behov. Endast den rent kommersiella kulturen skulle
            därmed överleva, varför resonemangets slutsats blivit att staten
            istället bör ta ut en liten del av allas insatser för att åstadkomma
            kulturyttringar vars kulturella marginaleffekter är väsentligt
            större än bördan för skattekollektivet.
          </p>
          <p xml:id="i-Dz64LvMawPJ5rfqkiYonzG">
            Denna utgångspunkt måste dock ifrågasättas ur flera perspektiv.
            För det första är den grundläggande normativa ansatsen moraliskt
            tveksam. En av demokratins mest grundläggande principer gäller
            den om likabehandling av alla människor. Därför bör staten i största
            möjliga mån undvika att stödja vissa människors enskilda subjektiva
            intressen framför andras. Detta blir dock oundvikligen fallet
            när staten formulerar de moraliska och politiska villkoren för
            vilka kulturyttringar som skall ges samhällets stöd. Eftersom
            det knappast kan tillhöra statens grundläggande uppgifter att
            subventionera vissa människors fritidsintressen bör den grundläggande
            moraliska utgångspunkten för kulturstödet ifrågasättas.
          </p>
          <p xml:id="i-PQB3AUSeKxnLNuJ7UhNVCC">
            Trots det allmänmoraliska tillkortakommandet i dagens kulturpolitiska
            ansats kan den dock vägas upp av andra djupare och mer sofistikerade
            motiv. Är det t.ex. rimligt att samhället och politiken tittar
            på när kulturhistoriskt viktiga institutioner som Kungliga Operan
            och Kungliga Dramatiska Teatern går omkull i marknadsekonomins
            krav på vinst (eller åtminstone frånvaron av återkommande förluster)?
            Häri ligger dock kärnan till det största felslutet i dagens kulturdebatt,
            nämligen den bristande förmågan att separera värnandet av vårt
            kulturhistoriska arv och stödet till övrig kultur. Vissa kulturinstitutioner,
            bl.a. ovan nämnda, är otvivelaktigt oumbärliga ur ett kulturhistoriskt
            perspektiv. För kommande generationers skull, som också har rätt
            att ta del av allas vårt gemensamma arv, har vi därför ett kulturbevarande
            ansvar. Operan och Dramaten låter sig inte gärna återskapas om
            de går omkull och rivs, precis som Leonardo da Vincis Mona Lisa
            aldrig kommer att kunna återuppstå om den bränns sönder. Ofta
            används dock dessa kulturhistoriska inrättningar som slagträ i
            debatten för att behålla stödet till offentligt avlönade kulturarbetare
            i allmänhet. Detta trots att Operans och Dramatens totala belastning
            på statsbudgeten uppgår till mindre än 600 miljoner kronor av
            nästan 11 miljarder kronor totalt. Merparten av det statliga stödet
            (för att inte nämna lokalt och regionalt stöd) går till annan
            verksamhet än värnandet av historiska kulturinstitutioner.
          </p>
          <p xml:id="i-6LdSRAeHmWMi94QvahzACZ">
            Vi kan alltså konstatera att det ingalunda går att klumpa ihop
            den offentligt finansierade kulturen till en enda homogen form
            av kulturyttringar. Onekligen är den kulturbevarande delen av
            kulturstödet mer viktigt än övrigt kulturstöd. Frågan är vidare
            hur dessa två olika typer av offentligt subventionerad kultur
            skulle överleva en marknadsanpassning? För det första kan vi konstatera
            att det finns många exempel på självfinansierade opera- och teaterscener
            på den internationella arenan. Varför skulle inte de svenska motsvarigheterna
            kunna stå för samma prestation? Ambitionen bör rimligen vara självfinansiering.
            Påståendet att hela den klassiska och intellektuella kulturella
            nischen är icke marknadsmässig stämmer inte heller. Flera av populärmusikens
            artister som idag toppar försäljningslistorna kommer mellan album
            att ha lägre försäljningssiffror än försäljningen av t.ex. Mozarts
            musik, som har en väsentligt mer kontinuerlig och stabil kundbas.
            Det är däremot inte säkert att alla olika kulturyttringar skulle
            finnas kvar vid en marknadsanpassning, men det kanske inte behövs
            ett konserthus i varje kommun, en lokal jazzklubb som får stöd
            av Kulturrådet osv. Formerna måste trots allt kunna vara föremål
            för diskussion. Själva kulturformen som sådan har knappast något
            behov av att skyddas mot marknaden, samtliga dess kulturyttringar
            kanske däremot inte kommer överleva. Vi måste kunna ifrågasätta
            kvaliteten på enskilda offentligt subventionerade kulturverksamheter
            och huruvida innehållet står i proportion till den ekonomiska
            kostnaden. Detta görs bäst utifrån utgångspunkten att de bör bära
            sina egna kostnader. Bristen på krav om egenförsörjning tenderar
            dessutom att försämra kvaliteten då kunderna inte längre måste
            värnas för att säkerställa intäkterna. På samma sätt bör människor
            ställa in sig på att själva betala för förmåner som att få höra
            musikkonserter live, att kunna ta del av konst i nära anslutning
            till där man bor osv. Den tekniska utvecklingen har dessutom även
            tillgängliggjort den intellektuella kulturen för människor som
            tidigare varit utestängda från att ta del av den. Om våra kulturhistoriskt
            viktiga kulturinstitutioner tilltrots inte förmår detta skall
            samhället givetvis träda in, men de kan samtidigt inte användas
            som slagträ för varje övrig krona som spenderas på offentligt
            finansierad kultur.
          </p>
          <p xml:id="i-MfGATgbEK9FjJhc46gzS1P">
            Således bör regeringen se över kulturstödet. Det stöd som vi
            ur kulturbevarande hänseende har att ansvara för bör distingeras
            från övrigt kulturstöd. En rimlig utgångspunkt är därefter att
            fokusera det senare snarare som ett mer tillfälligt investeringsstöd
            än ett permanent verksamhetsbidrag. En form av starta-upp-bidrag
            helt enkelt. Utgångspunkten för all kultur som inte är av kulturbevarande
            karaktär bör vara att den på sikt bär sina egna kostnader. Detta
            blir annars en ren subvention av vissa särintressens subjektiva
            kulturpreferenser. Våra centrala kulturbildningsinstitutioner
            som museiverksamheten och stödet till folkbiblioteken bör i sammanhanget
            ges en särställning eftersom de både fyller en kulturbevarande
            och avgörande bildningsfunktion i samhället. Stödet till folkbildningen
            bör dock inte omfattas av detta undantag, utan bör granskas på
            samma sätt som övrig offentligt stödd kulturverksamhet. Sådan
            verksamhet måste antingen kunna klassificeras som utbildning (och
            därmed falla under det reguljära utbildningsväsendet) och/eller
            vara av kulturbevarande karaktär. Att en verksamhet innehåller
            lite inslag av kultur och lite inslag av utbildning är knappast
            motiv för att uppbära skattemedel.
          </p>
        </div>
        <div type="motSignatures">
          <list>
            <item xml:id="i-XW57jMsY4NvvFVunmK4Muf">
              Fredrik Schulte (m)
            </item>
          </list>
        </div>
      </div>
    </body>
  </text>
</TEI>
