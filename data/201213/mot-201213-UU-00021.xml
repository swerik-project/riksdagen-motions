<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00021">
  <teiHeader>
    <fileDesc>
      <titleStmt>
        <title>med anledning av skr. 2012/13:112 Nordiskt utrikes-, säkerhets- och försvarspolitiskt samarbete inklusive krisberedskap</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:112 Nordiskt utrikes-, säkerhets- och försvarspolitiskt samarbete inklusive krisberedskap</title>
          <idno type="rdwebb">H002U21</idno>
          <rs type="number">U21</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U21/text</ref>
          <ref type="dokument_url_html">http://data.riksdagen.se/dokument/H002U21</ref>
          <ref type="dokumentstatus_url_xml">http://data.riksdagen.se/dokumentstatus/H002U21</ref>
          <ref type="doc">http://data.riksdagen.se/fil/40A5DCFD-8371-4276-9122-391572590092</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RJ83sTtQ8c3R3VD4B55j8P</idno>
            <name>Åsa Lindestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YDnK8VSSiRoNGUj2EGkAeD</idno>
            <name>Peter Jeppsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4Ws9LsXRwLZaA8tWp4hc7i</idno>
            <name>Clas-Göran Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PrmdUu6feMnTN6Rrku6MsP</idno>
            <name>Anna-Lena Sörenson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2EhRw59j1mQjTa5d1ZPiq4" type="basedOn"/>
        <correspContext corresp="i-2EhRw59j1mQjTa5d1ZPiq4">
          <ref>Regeringsskrivelse 2012/13:112</ref>
        </correspContext>
        <correspAction xml:id="i-YJ6jYPNmzdBeeNzEN9aUbo" type="signed"/>
        <correspContext corresp="i-YJ6jYPNmzdBeeNzEN9aUbo">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-RJ83sTtQ8c3R3VD4B55j8P"/>
          <note type="signatory" corresp="i-4dHfDoweVJM2iAJu9BCQqo"/>
          <note type="signatory" corresp="i-YDnK8VSSiRoNGUj2EGkAeD"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-4Ws9LsXRwLZaA8tWp4hc7i"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-PrmdUu6feMnTN6Rrku6MsP"/>
          <note type="signatory" corresp="i-XGshyFMh8wg9ExkBGYPjsr"/>
          <note type="signatory" corresp="i-BNs9NctwwvjUQnQxyESNVd"/>
        </correspContext>
        <correspAction xml:id="i-CuoEMVnjys2USrMDKmeiL3" type="referral">
          <date when="2013-04-24"/>
        </correspAction>
        <correspAction xml:id="i-Wedka2VfKZAb5Q83CyiXEb" type="referral">
          <date when="2013-04-24"/>
        </correspAction>
        <correspAction xml:id="i-4vhjC9Ngbe1XSqgdrHMHur" type="dismissal">
          <date when="2013-04-23"/>
        </correspAction>
        <correspAction xml:id="i-W3o8kuY7AoHUZuzcVoaTy5" type="dismissal">
          <date when="2013-04-23"/>
        </correspAction>
        <correspAction xml:id="i-RS3mtQaYXnqysBLmZUURGU" type="submission">
          <date when="2013-04-17"/>
        </correspAction>
        <correspAction xml:id="i-aenqCAjQsCXR6UKucFeb6" type="transfer">
          <date when="2013-04-17"/>
        </correspAction>
        <correspAction xml:id="i-LGprYVsZgUnCLdrXo9tmi6" type="assigned"/>
        <correspContext corresp="i-LGprYVsZgUnCLdrXo9tmi6">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-13omyXw6i2VHxoaPxbUEWH" type="motHeader"/>
      <div xml:id="i-AS6Ti8BkQ6q5krRnkJ6d6u" type="motBody">
        <div xml:id="i-Cuhtng5Rm8dNfoebgCEKy8" type="motProposal" subtype="förslag">
          <head xml:id="i-9xpRbdExVzphBH37oQ9FeY">
            Förslag till riksdagsbeslut
          </head>
          <list xml:id="i-GjU3XEE2YGvf6EsU5iETys" style="ol">
            <item xml:id="i-MdmRrqQnuANBhgL3A58oey">
              Riksdagen tillkännager för regeringen som sin mening vad som
              anförs i motionen om utrikes-, säkerhets- och försvarspolitiskt
              samarbete i Norden.
            </item>
            <item xml:id="i-TaXwo7qT61nztd5jMTRKxo">
              Riksdagen tillkännager för regeringen som sin mening vad som
              anförs i motionen om samarbete inom Förenta nationerna.
            </item>
            <item xml:id="i-BJWjYQhJTHg1cDLvwKvg6k">
              Riksdagen tillkännager för regeringen som sin mening vad som
              anförs i motionen om samarbete inom Europeiska unionen.
            </item>
            <item xml:id="i-5FkNCsuTzZ7DEgvXFD2EQz">
              Riksdagen tillkännager för regeringen som sin mening vad som
              anförs i motionen om samarbete med Nato.
            </item>
            <item xml:id="i-GTUbTJGojnwc9th6hDcVjq">
              Riksdagen tillkännager för regeringen som sin mening vad som
              anförs i motionen om ett utvecklat nordiskt försvarssamarbete.
            </item>
          </list>
        </div>
        <div xml:id="i-T7TXg4BHNM7TZChLYxQDzY" type="motContent">
          <head xml:id="i-FA9295g6uujZoF6JdmtGoA" type="h1">
            Utrikes-, säkerhets- och försvarspolitiskt samarbete i Norden
          </head>
          <p xml:id="i-HUFsx5gYzu5JKjwM9Y8bq4">
            Samarbetet mellan de nordiska länderna är starkt och vilar på
            en gedigen folklig förankring. Det nordiska samarbetet berör många
            olika områden och har bidragit till att göra Norden till en region
            i världsklass. Vi anser att detta samarbete ska stärkas och utvecklas.
          </p>
          <p xml:id="i-4grMmP8SkouWo1Gu2JpEne">
            Vi socialdemokrater anser att Sverige ska vara militärt alliansfritt.
            Vi säger nej till medlemskap i Nato. En modern svensk säkerhetspolitik
            byggs på ett ökat nordiskt samarbete, en aktiv Östersjöpolitik,
            ett fördjupat samarbete i EU och ett starkare stöd till Förenta
            nationerna. Sverige ska inte förhålla sig passivt om en katastrof
            eller ett angrepp skulle drabba ett EU-land eller ett nordiskt
            land och vi förväntar oss att dessa länder agerar på samma sätt
            om Sverige drabbas.
          </p>
          <p xml:id="i-8zZ3rU6GAyKFrKZyCRunUJ">
            De nordiska länderna har en gemensam syn på hur vi ska bemöta
            de breda säkerhetshot som inte kan lösas enbart, om alls, med
            militära medel. Efter det kalla krigets slut valde de nordiska
            länderna olika säkerhetspolitiska lösningar och allianser, men
            i dag utgör detta inget hinder för de nordiska ländernas samarbete
            i utrikes-, säkerhets- och försvarspolitiska frågor. Socialdemokraterna
            lägger stor vikt vid detta samarbete och menar att det bör fördjupas.
            Det försvars- och säkerhetspolitiska samarbetet i Norden måste
            få en högre prioritet. De nordiska länderna kan tillsammans bidra
            till säkerhet och stabilitet. Varje nordiskt lands säkerhetspolitiska
            val måste respekteras. Ett fördjupat arbete där vi tillsammans
            tar större gemensamt ansvar inom ramen för Nordefco när det gäller
            övningar, operationer, utbildning och militär förmåga är viktiga
            framtidsuppgifter. Ett långsiktigt och fungerande försvarsindustriellt
            samarbete bör inledas. Det är viktigt att bygga vidare på ett
            förtroendeskapande samarbete kring Arktis och Barents.
          </p>
          <p xml:id="i-Lsq5SuyKfy2GzEEgPnFDQS">
            När Stoltenbergrapporten om samarbete i säkerhetspolitiska frågor
            publicerades 2009 handlade den till stor del om frågor där man
            redan hade ett utvecklat samarbete. Rapporten innehöll också en
            del nya förslag såsom den nordiska solidaritetsförklaringen, som
            nu har förverkligats.
          </p>
          <head xml:id="i-NPDi4NjejiZuHATtETLs8d" type="h1">
            Samarbete inom Förenta nationerna
          </head>
          <p xml:id="i-Q2gwaVxNyBQkhmF4xzesGy">
            Regeringen nämner i sin skrivelse att de nordiska länderna gärna
            samarbetar kring deltagande i internationella militära insatser
            under FN:s ledning. Socialdemokraterna menar att ett nordiskt,
            även nordisk-baltiskt, samarbete kring deltagande i internationella
            insatser på FN-mandat är viktigt och har utvecklats genom deltagande
            i EU:s snabbinsatsstyrkor.
          </p>
          <p xml:id="i-Vzny6Ch1qcbmBvp5adkvP7">
            Men insatser som också är ledda av FN är en annan fråga. Den
            borgerliga regeringen har, sedan den tillträdde, haft så lågt
            intresse av att Sverige ska bidra till den FN-ledda verksamheten
            att regeringen i sin skrivelse är tvungen att gå tillbaka ända
            till 2007 för att hitta en insats att skriva om. Det är beklagligt
            att den då aktuella gemensamma svensk-norska insatsen i Darfur
            inte kunde bli av. Men regeringen har haft gott om möjligheter
            sedan dess att bidra till FN-insatserna, chanser man dock inte
            har tagit.
          </p>
          <p xml:id="i-3GFVdKSqx7C7hUjKpcKyQq">
            Sverige har i dag, trots sin långa tradition av stöd till FN:s
            fredsbevarande verksamhet, ett historiskt lågt deltagande i insatser
            som leds av FN. Samtidigt vet vi att det råder brist på personal
            och utrustning från länder som Sverige i FN-ledda fredsbevarande
            insatser. Vi socialdemokrater anser att nästa internationella
            fredsoperation som Sverige deltar i ska vara ledd av Förenta nationerna,
            och det kan med fördel göras inom ramen för det nordiska samarbetet.
          </p>
          <p xml:id="i-4bGdim5CTp3nobD98pvEyN">
            Det är dock positivt att regeringen nämner det nordiska engagemanget
            för genomförandet av FN:s resolution 1325. Vi vill i sammanhanget
            dock påpeka att Sverige bör ta flera konkreta steg för att vässa
            den svenska handlingsplanen.
          </p>
          <p xml:id="i-5Dr3N2BZbttxGmskfmzM4w">
            En annan viktig fråga är det nordiska samarbetet kring våra respektive
            kandidaturer till FN:s säkerhetsråd. I dag finns en modell med
            nordisk rotation. Enligt uppgifter arbetar nu den svenska regeringen
            på att lägga ner detta samarbete till förmån för en samordning
            inom EU. Detta är vi socialdemokrater kritiska mot, exempelvis
            för att det skulle ställa Norge och Island utanför samordningen.
            Det skulle även med stor sannolikhet minska Sveriges chanser att
            vara aktuellt för en kandidatur, något som oroar oss eftersom
            regeringen ännu inte kommit i gång med arbetet inför den svenska
            kandidaturen till säkerhetsrådet för perioden 20172018.
          </p>
          <p xml:id="i-RFGJkdPYLPSNbehQ7BAoh1">
            Mot denna bakgrund är det därför anmärkningsvärt att regeringen
            i skrivelsen nämner att det finns en lång tradition av nordiskt
            samarbete inom FN och att emellanåt stöder vi varandras kandidaturer,
            som då oftast presenteras som nordiska kandidaturer. Socialdemokraterna
            vill att regeringen klargör huruvida Sverige har någon ambition
            att kandidera till säkerhetsrådet eller inte. Hittills har frågan
            ställts flera gånger, men regeringen är oss svaret skyldig.
          </p>
          <p xml:id="i-F4WzdhcoFgaLbsPrGv7BWq">
            Socialdemokraterna vill i stället öka det nordiska samarbetet
            i olika FN-sammanhang. Ett sätt att föra upp frågan på den svenska
            dagordningen är att Sverige utvecklar sin FN-politik genom att
            utarbeta en FN-strategi för arbetet i FN både som enskild nation,
            genom EU och i samarbete med de nordiska länderna.
          </p>
          <head xml:id="i-P3k9eWxuTJZmmAN7xGwmRY" type="h1">
            Samarbete inom Europeiska unionen
          </head>
          <p xml:id="i-SxDzd9uT34VfWvyqfXvrhc">
            EU behöver mer av gemensamt uppträdande i viktiga utrikespolitiska
            situationer för att kunna påverka stormakternas agerande. Vi måste
            öka EU:s förmåga i det globala samarbetet så att unionen ska kunna
            vara en progressiv och säkerhetsskapande kraft, inte minst i Förenta
            nationerna. Socialdemokraterna anser att Sverige ska vara en aktiv
            och bidragande kraft inom ramen för den gemensamma säkerhets-
            och försvarspolitiken i EU.
          </p>
          <p xml:id="i-Vvncd5bzscGbgfdiocUw5s">
            EU:s snabbinsatsstyrkor där Sverige bidragit genom den nordiska
            snabbinsatsstyrkan, NBG, har skapats för att avhjälpa kriser och
            humanitära nödlägen. Det finns dock anledning att se över hur
            användbar och kostnadseffektiv denna modell är. EU:s snabbinsatsstyrkor
            har aldrig använts, de är mycket kostsamma och de binder upp stora
            resurser över lång tid.
          </p>
          <p xml:id="i-CRcrJVfcZkUGKWjsNqmWZE">
            Vi vill understryka att EU till skillnad från Nato inte är en
            militärallians. EU ska inte heller i framtiden skapa ett europeiskt
            försvar. Vi vill att EU stärker sin förmåga att, med medlemsstaternas
            resurser, bidra till att bevara fred, förebygga konflikter och
            stärka internationell säkerhet genom civila och militära insatser.
          </p>
          <p xml:id="i-8BwfeCeqKD3gys71g1h9JE">
            Det har under många år varit en hörnsten i socialdemokratisk
            utrikespolitik att FN:s säkerhetsråd har ett huvudansvar för internationell
            fred och säkerhet. EU har utvecklats till en stor global aktör
            och bör samarbeta med och stödja FN. Om det förebyggande arbetet
            misslyckas måste vi vara beredda att även agera för att hindra
            eller begränsa en krissituation eller konflikt. EU:s medlemsländer
            bidrar till gemensamma insatsstyrkor för att skapa fred vid kriser
            i världen. De ska stärkas med civila delar för att tidigt kunna
            stärka ett samhälles civila grundfunktioner efter en konflikts
            eller katastrofs akuta fas.
          </p>
          <p xml:id="i-DXnwwnLjVL9sEPWVapQ6zB">
            Att stärka EU:s kris- och konflikthanteringsförmåga också utanför
            EU:s gränser, och ställa den till FN:s förfogande, är en utveckling
            vi socialdemokrater aktivt har drivit på. Sverige ska fortsatt
            bidra till dessa förmågor.
          </p>
          <head xml:id="i-TbTLuEydSNUnqN7br2agnz" type="h1">
            Samarbete med Nato
          </head>
          <p xml:id="i-RkEi48KUgdv5dHVQJtbsTB">
            Den svenska militära alliansfriheten har tjänat och tjänar Sverige
            väl. Vi har genom åren kunnat visa att det går att kombinera ett
            aktivt ansvarstagande för både vår egen och andras säkerhet med
            att vara militärt alliansfria.
          </p>
          <p xml:id="i-TEJFQazGRD18LUy6jyd41J">
            Sveriges samarbete med Nato har blivit möjligt eftersom organisationen
            har förändrats sedan det kalla kriget. Nato är en central aktör
            för europeisk säkerhet och för internationell krishantering. Sverige
            deltar i vissa FN-mandaterade fredsbevarande operationer som genomförs
            av Nato. FN ger ofta Nato i uppdrag att utföra fredsoperationer
            eftersom organisationen har resurser att leda vissa komplicerade
            insatser. Vårt samarbete med Nato i FN-mandaterade fredsbevarande
            insatser är viktigt, men samtidigt är vi tydliga med att Sverige
            inte ska delta i militära operationer som enbart har sin grund
            i Natostadgans artikel 5 om ömsesidiga försvarsgarantier. Sverige
            ska dock fortsätta det nära samarbete, i alla frågor utom bindande
            försvarsförpliktelser, som sedan flera år utvecklats. Internationella
            operationer blir alltmer krävande och komplexa och det behövs
            därför en långtgående standardisering och samövning, exempelvis
            inom ramen för PFF, Partnerskap för fred.
          </p>
          <p xml:id="i-M83KzpNwBdsKVMRQG8qn5o">
            Thorvald Stoltenbergs rapport från 2009 har tidigare omnämnts
            i motionen. Rapporten innehöll även ett förslag om att de nordiska
            länderna under en kortare period tillsammans skulle delta i luftövervakningen
            i och kring det isländska luftrummet. Detta förslag togs inte
            omedelbart upp men är i dag ett faktum.
          </p>
          <p xml:id="i-WCdUi2uy3WiUYMjkx41e98">
            Det nordiska samarbetet har på försvarsområdet utvecklats och
            fördjupats med ökad fart under de senaste åren. Samarbetet ifrågasätter
            varken de tre Natoländernas deltagande i militäralliansen eller
            Sveriges och Finlands klara besked att stå utanför Nato.
          </p>
          <head xml:id="i-7c41FQRCfzp2nkagpBzcBH" type="h1">
            Utvecklat nordiskt försvarssamarbete
          </head>
          <p xml:id="i-KzvDnzKfF2VRSZNbHrc26A">
            Utvecklingen i såväl Östersjön som i Arktis ställer krav på att
            i flera dimensioner arbeta för fred och säkerhet. I Östersjön
            präglas situationen av ökade transporter när det gäller gas och
            olja, en omfattande färjetrafik, Nord Stream-projektet, miljöförstöring,
            en ökad militär övningsverksamhet och underrättelseinhämtning.
            Energiflödena i vår del av Europa blir av strategisk betydelse
            för en rad nationer. Gotlands militärstrategiska roll måste uppmärksammas.
          </p>
          <p xml:id="i-FpjsRFRKD6Y7LKEAgpt7Tw">
            I Arktis ökar det ekonomiska intresset från en lång rad nationer
            i samma takt som isarna smälter och frigör naturtillgångar. Detta
            har lett till att samtidigt som de kommersiella intressena ökar
            så sker motsvarande utveckling på den säkerhetspolitiska sidan.
            Exempelvis etableras en ny rysk arktisk brigad i Murmanskområdet
            under 2012.
          </p>
          <p xml:id="i-VaDXUeL2WvMLZbvXESdMWZ">
            De nordiska länderna har att förhålla sig till den utveckling
            som sker i vårt gemensamma närområde. En av de faktorer som särskilt
            påverkar situationen är det ryska militära förmågelyft som inletts
            och kommer att märkas fullt ut någon gång runt 2025. Det handlar
            om en omfattande modernisering av samtliga vapenslag med uppgradering
            av kvalitet och kompetens. Under perioden 2011 till 2014 ökar
            försvarsanslagen med en procent av BNP till 3,9 procent. I såväl
            Arktis- som Östersjöregionen sker avsevärda förstärkningar.
          </p>
          <p xml:id="i-GaVpiyG8hr82Jp3ErBhLVS">
            De nordiska länderna har gemensamma intressen. Detta förändras
            inte av att Norge, Danmark och Island är medlemmar i Nato och
            Sverige och Finland är alliansfria. Den gemensamma geografin och
            värderingsgrunderna gör samverkan naturlig. Länderna i Norden
            har också särskilda band till de baltiska staterna Estland, Lettland
            och Litauen. Den transatlantiska länken och samarbetet inom Europa
            är också en realitet som ingår i samtliga nordiska länders säkerhetsstrategier.
            Inom Norden är Nordefco den gemensamma samverkansplattformen inom
            försvar och säkerhet.
          </p>
          <p xml:id="i-8K2eU42DoaCwscZa5S9csw">
            Samarbetet inom Nordefco omfattar i huvudsak fem områden:
          </p>
          <list xml:id="i-GVb6nezS6TG3U1eA5QZsM6" style="ul">
            <item xml:id="i-2fF6K3jh7Ea9BTBirAtSDN">
              Strategisk utveckling
            </item>
            <item xml:id="i-JP3jZgp4fRuxrKvr4BcGSi">
              Förmågeutveckling
            </item>
            <item xml:id="i-6JviXuKW3msGHtHCsHozeP">
              Human resources och utbildning
            </item>
            <item xml:id="i-Jv5yhgeaS7caGZeTNfDLzR">
              Övning
            </item>
            <item xml:id="i-N8hXbzanw3JHX71uxDTpM4">
              Operationer
            </item>
          </list>
          <p xml:id="i-5Z4U6EoXD8z2fj1D5QDuDB">
            Ytterst handlar det om att bygga en långsiktig integration genom
            att successivt introducera nya samverkansområden. Däremot är inte
            slutmålet specificerat. Samarbetet är i nuläget inriktat på direkta
            samordnings- och nyttoeffekter. Sin största funktion har Nordefco
            hittills haft när det gäller styrkeproduktion och samarbete kring
            olika internationella insatser. Försvars- och säkerhetssamverkan
            med de baltiska länderna bör fördjupas.
          </p>
          <p xml:id="i-XyJQaKXBTXjnMmzbkB7a9a">
            I dagens situation kan vi se tydliga exempel på att de nordiska
            länderna i vardagen skapar en gemensam militär kapacitet som stärker
            samtliga deltagare. Cross Border Training på Nordkalotten där
            flygflottiljerna i Bodö, Rovaniemi och Luleå kontinuerligt samövar
            på ett framgångsrikt sätt är ett sådant exempel. En liknande verksamhet
            har nu startat i södra Sverige där det svenska och danska flygvapnet
            samövar. Självfallet är detta exempel som har strategisk effekt
            samtidigt som de leder till integration och utveckling av gemensam
            militär förmåga. Noterbart i sammanhanget är att Island nu söker
            stöd av flygvapnet i de övriga nordiska länderna för insatser
            över isländskt territorium.
          </p>
          <p xml:id="i-MJz8kdm3NEu4qHSm7HaiXj">
            Amfibieregementet samövar regelbundet med Finlands motsvarighet.
            Armén och marinen har deltagit i övningen Cold Response. Såväl
            på den marina sidan som inom de landbaserade styrkorna kan liknande
            exempel utvecklas. Sverige bör exempelvis ta initiativ till mer
            omfattande samnordiska övningar när det gäller arméstridskrafterna.
            Strävan bör vara att om möjligt även involvera de baltiska länderna
            i sådana.
          </p>
          <p xml:id="i-L4SNkvnTRMMXd9zy36QGY7">
            Både av ekonomiska och säkerhetsstrategiska skäl är det viktigt
            att prioritera det nordiska samarbetet och se dess viktiga utvecklingspotential.
            På såväl utbildnings- som förbandssidan kan nordiska lösningar
            vara intressanta att pröva i en djupare mening. Här kan särskilt
            den unika kompetens som är kopplad till arktiska förhållanden
            vara intressant att gemensamt analysera. När det gäller förhållandena
            i Östersjöområdet kan gemensam amfibiekompetens vara ett intressant
            område att utveckla. Men det kräver då en stark politisk vilja
            eftersom frågan måste hanteras med särskild respekt med tanke
            på frågan om Norge, Danmarks och Islands Natomedlemskap kontra
            Finland och Sveriges alliansfrihet. De regelverk och lagar som
            reglerar frågor som rör samverkan av detta slag bör ses över i
            syfte att underlätta och avbyråkratisera beslutsprocesser som
            gäller olika samverkansföretag inom Norden.
          </p>
          <p xml:id="i-Uq7jLy3sTY37Ty8eyaqsq7">
            Att successivt utveckla mer av gemensamhet inom Norden bör vara
            en tydlig politisk ambition där Sverige intar en offensiv hållning.
            Långsiktigt kan ett sådant arbete vara en synnerligen verksam
            väg för att skapa tydliga signaler som är stabiliserande och skapa
            säkerhet i vår del av Europa. Denna typ av stabilitet kan också
            ha positiva effekter för att på den civila sidan utveckla och
            gripa sig an samarbetsprojekt i hela vårt närområde. Samtliga
            nordiska länder kan för sina egna strategiska säkerhetsintressen
            ha stor nytta av ett tydligare gemensamt uppträdande i samtliga
            delar av Norden.
          </p>
        </div>
        <div xml:id="i-JUMPxVXjSTZrJrbJQJoXh" type="signatureBlock">
          <list xml:id="i-4E64MRQ4oERqRwycEtsEQK">
            <item xml:id="i-B4tP92dodFugMfVAd1Kt1T" who="i-9KG7jeGdkJDsSQQb3gKA2U" type="signature">
              Urban Ahlin (S)
            </item>
            <item xml:id="i-NL2n6iEL9JaNTgwHnEp88P" who="i-KTYc2rBrcxPNyJRR5s4dQD" type="signature">
              Peter Hultqvist (S)
            </item>
            <item xml:id="i-YVKvjeSJKcxzDU2PjKraDA" who="i-8Nio1rUw3hSjL6pvCGw22Y" type="signature">
              Carina Hägg (S)
            </item>
            <item xml:id="i-C6wkZd7322mFNgHirwVCCD" who="i-RJ83sTtQ8c3R3VD4B55j8P" type="signature">
              Åsa Lindestam (S)
            </item>
            <item xml:id="i-nocPqAAMKi1QXLthKJ8MY" who="i-4dHfDoweVJM2iAJu9BCQqo" type="signature">
              Tommy Waidelich (S)
            </item>
            <item xml:id="i-5ecoMupv4ZY2A7d8JeGbrd" who="i-YDnK8VSSiRoNGUj2EGkAeD" type="signature">
              Peter Jeppsson (S)
            </item>
            <item xml:id="i-BG6NyutVz1muYpFpjA85Zg" who="i-RZNwwHohbyBgLVVG4Dy1Bj" type="signature">
              Carin Runeson (S)
            </item>
            <item xml:id="i-4pHaTDsdRQwSqB4iwGzBEZ" who="i-GsygH5UJM18UkfLBHFkVdD" type="signature">
              Kent Härstedt (S)
            </item>
            <item xml:id="i-QGCpUgjakV7sDeey67FuFD" who="i-3YAEMbZXswzuyekFnSxXSF" type="signature">
              Olle Thorell (S)
            </item>
            <item xml:id="i-Cgsrtd3VWspqdptevYQAQ5" who="i-4Ws9LsXRwLZaA8tWp4hc7i" type="signature">
              Clas-Göran Carlsson (S)
            </item>
            <item xml:id="i-6tTLu2tmBiQmc7WLUp4oTw" who="i-Bmi9XXt8ni373cdiv3K6qx" type="signature">
              Kenneth G Forslund (S)
            </item>
            <item xml:id="i-8pFhADDErFE3HRDhpqkPwz" who="i-PrmdUu6feMnTN6Rrku6MsP" type="signature">
              Anna-Lena Sörenson (S)
            </item>
            <item xml:id="i-KVx4oK2jvnYnzF7X2x8K1H" who="unknown" type="signature">
              Désirée Liljevall (S)
            </item>
            <item xml:id="i-BKFiM52t7U7WCPZZALg6pR" who="i-BNs9NctwwvjUQnQxyESNVd" type="signature">
              Eva Sonidsson (S)
            </item>
          </list>
        </div>
      </div>
    </body>
  </text>
</TEI>
