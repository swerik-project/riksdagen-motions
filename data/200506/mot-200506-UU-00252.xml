<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UU-00252">
  <teiHeader>
    <fileDesc>
      <titleStmt>
        <title>Världssamfundets agerande mot folkmord</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Världssamfundets agerande mot folkmord</title>
          <idno type="rdwebb">GT02U252</idno>
          <rs type="number">U252</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GT02U252/text</ref>
          <ref type="dokument_url_html">http://data.riksdagen.se/dokument/GT02U252</ref>
          <ref type="dokumentstatus_url_xml">http://data.riksdagen.se/dokumentstatus/GT02U252</ref>
          <ref type="doc">http://data.riksdagen.se/fil/ACC38792-3E6A-4A8B-B956-AB438422B21F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A451TVuftkSssU1SjjVvRn" type="signed"/>
        <correspContext corresp="i-A451TVuftkSssU1SjjVvRn">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-F5fr9zQSwmC6cgoMQkiYiR" type="referral">
          <date when="2005-10-13"/>
        </correspAction>
        <correspAction xml:id="i-QE7DBNWeqoyVW17SDgz88b" type="dismissal">
          <date when="2005-10-13"/>
        </correspAction>
        <correspAction xml:id="i-XyPxqvp5pK2azyxE2RuxiQ" type="submission">
          <date when="2005-10-05"/>
        </correspAction>
        <correspAction xml:id="i-FT51ztHCgdspgVA11zx1eX" type="assigned"/>
        <correspContext corresp="i-FT51ztHCgdspgVA11zx1eX">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_U_252/mot_200506_U_252-0001.pdf"/>
      <div xml:id="i-7QZ3BC14377ppPcTneRT3b" type="motHeader">
        <div xml:id="i-FpfVof7u7zAZFmSuEVXjgk" type="motTitle"/>
        <div xml:id="i-bBP8F4aUcuL6Ygwod5UYu" type="motSubmissionInfo"/>
      </div>
      <div xml:id="i-XMW8jgkqY7RwzGDpd7EhXS" type="motBody">
        <div xml:id="i-95prJdauXSFKN8t1ZKcs8i">
          <p xml:id="i-RSGp8PuBjaCSvJ6tNJ3iKo">
            2005/06 mnr: U252 pnr: m1639
          </p>
          <p xml:id="i-HMSEAQKMkbs2MWQxvG5DqX">
            Motion till riksdagen 2005/06:U252
          </p>
          <p xml:id="i-BEPyn1pn1teFpSrxcMuYea">
            av Sten Tolgfors (m)
          </p>
          <p xml:id="i-FY4K8TeNz38gRSrFHnPsqf">
            Världssamfundets agerande mot folkmord
          </p>
          <p xml:id="i-LD1ate5PiMhavhvBAWWVSN">
            Förslag till riksdagsbeslut
          </p>
          <p xml:id="i-YB4RoJaz1K1j4zhkhkPnWk">
            1. Riksdagen tillkännager för regeringen som sin mening vad i
            motionen anförs om regionala organisationers potentiella betydelse
            för krishantering. 2. Riksdagen tillkännager för regeringen som
            sin mening vad i motionen anförs om FN-stadgan. 3. Riksdagen tillkännager
            för regeringen som sin mening vad i motionen anförs om behovet
            av svensk förmåga att agera i krishanteringsinsatser. 4. Riksdagen
            tillkännager för regeringen som sin mening vad i motionen anförs
            om att FN och EU måste kunna agera snabbt, både politiskt och
            militärt, vid behov av krishantering. 5. Riksdagen tillkännager
            för regeringen som sin mening vad i motionen anförs om att statssuveräniteten
            inte kan överordnas de mänskliga rättigheterna. 6. Riksdagen tillkännager
            för regeringen som sin mening vad i motionen anförs om vetorätten
            och principerna i FN-stadgan.
          </p>
          <p xml:id="i-74Cj91oQ4cxTZSi4v8DP3J">
            7. Riksdagen tillkännager för regeringen som sin mening vad i
            motionen anförs om funktionsfördelning mellan olika organisationer
            vid krishantering.
          </p>
          <p xml:id="i-WvkLfEM9yyy2bpyFby9Pv6">
            Världen och Sverige står inför en ny hotbild
          </p>
          <p xml:id="i-4cs2398dEeFQcMRjBo3xNE">
            Före murens fall 1989 fanns ett existentiellt hot hängande över
            oss i Europa — men samtidigt var risken för krig möjligen begränsad.
            Alla parter visste hur högt priset för en konflikt skulle vara,
            vilket verkade återhållande. Den som inledde konflikt skulle få
            bära konsekvenserna av detta. FN-stadgan speglar den värld i vilken
            den tillkom.
          </p>
          <pb facs="riksdagen-motions-pdf/data/200506/mot_200506_U_252/mot_200506_U_252-0002.pdf"/>
          <p xml:id="i-XMhArV6iJrrYkEhCrbtokb">
            2005/06:U252
          </p>
          <p xml:id="i-XBiRmfnotSGw1t8rEynif4">
            I dag är risken för krig liten för oss i Västeuropa — men risken
            för krig i övriga världen är troligen större än tidigare. Med
            några undantag är det lokala och regionala konflikter som hotar.
            Det finns inte tillräckligt starka faktorer som verkar återhållande
            vid kriser idag. Den som startar krig får inte alltid bära de
            fulla konsekvenserna av detta. Ofta förs krig av en väpnad grupp
            mot en annan väpnad grupp, eller mot ett lands regering. Den krigförande
            gruppen tar inte ansvar för civilbefolkningens situation — civila
            ses tvärtom ofta som ett legitimt mål. Det totala kriget är därmed
            i någon mening tillbaka. Afrika har drabbats hårt av detta de
            senaste åren med konflikter i bl.a. Zaire, Sierra Leone och Sudan.
            Kriget har ändrat karaktär. Nya icke-statliga aktörer sprider
            skräck på många håll i världen. Eftersom de väpnade grupper som
            startar krig ofta har självberikande, egen makt eller hat mot
            en annan grupp som drivande krafter saknar de intresse av internationell
            legitimitet och är svåra att påverka med diplomatiska medel. De
            saknar vanligen respekt för internationella konventioner och krigets
            lagar. Barnsoldater rekryteras och utnyttjas, våldtäkt används
            systematiskt som ett vapen, svält och stympningar brukas för att
            försvaga motståndarens befolkningsbas. Under det kalla kriget
            var jorden uppdelad i supermakternas intressesfärer. Detta var
            av ondo, och det innebar att supermakterna kontrollerade och styrde
            onflikter världen. Idag är världen rörigare och nya hot växer
            fram. Den bipolära världen har på samma gång följts av en monopolär
            och multipolär värld. USA är så överlägset starkast att motstycke
            saknas i historien. Samtidigt innehar och aspirerar fler länder
            på kärnvapen och regionalt inflytande. Delar av världen inns i
            praktiken utanför de större makternas intresseområden. När det
            externa trycket lättat har etniska och historiska konflikter blossat
            upp på nytt, konflikter som tidigare utnyttjades av t.ex. kommunistledningen
            i Jugoslavien. Svaga stater som befinner sig i sönderfall tappar
            kontrollen över delar av sina områden. Militära frigörelsegrupper
            söker rycka åt sig delar av länder, som i Tjetjenien. Detta sönderfall,
            liksom repressionen som denna typ av instabilitet möter från den
            etablerade staten vari den väpnade gruppen verkar, ger grogrund
            för terrorism utanför det berörda området.
          </p>
          <p xml:id="i-5pY7t2Fvzkpu9byXTxWshk">
            Effekterna av detta är framförallt lokala och regionala, men
            via flyktingströmmar och behov av insatser för fred och säkerhet
            samt humanitär hjälp blir konsekvenserna internationella. En stat
            har rätt att använda våld för att värna sig, men det finns regler
            för hur våld får användas. I folkrätten har de facto det senaste
            decenniet statssuveräniteten tonats ned, till förmån för enskilda
            människors rätt. Det är bra. Budskapet måste vara att ingen och
            inget land har rätt att kränka mänskliga rättigheter. Inget land
            har heller rätt att titta åt andra hållet för att låta en väpnad
            grupp kränka mänskliga rättigheter inom landets gränser. Dessa
            står över statssuveräniteten, vilket understryks av FN-stadgans
            principer.
          </p>
          <pb facs="riksdagen-motions-pdf/data/200506/mot_200506_U_252/mot_200506_U_252-0003.pdf"/>
          <p xml:id="i-G4jaogyateKobsEKS55ghz">
            Det pågår en debatt om hur FN-stadgan måste utvecklas för att
            fungera i en rörlig värld. Här finns flera olika faktorer att
            ta hänsyn till: Beslut om insatser från omvärldens sida måste
            vara legitima, dvs. de måste erhålla erforderligt politiskt stöd.
            Besluten måste också vara legala, dvs. fattas på ett sätt som
            ger lagligt mandat. Statsminister Göran Persson har aviserat att
            han vill se en reformering av FN-stadgan, bl.a. med avseende på
            EU-ländernas representation i säkerhetsrådet. Men det avgörande
            och allt överskuggande är mandatfrågan, när och på vilka villkor
            skall det internationella samfundet kunna gripa in i en konflikt?
            För att upprätthålla FN-stadgans principer krävs att vetorätten
            ses över. Idag handlar den i praktiken mer om att permanenta medlemmar
            av säkerhetsrådet kan avisera att vetorätten kan komma att användas,
            än om att ett veto formellt läggs in i säkerhetsrådet. Men vetorätten
            gör att FN:s oförmåga att agera stundom gör att organisationen
            kommer i konflikt med principerna i den egna stadgan, t.ex. åliggandet
            att förhindra folkmord. Vetorätten är dock ett uttryck för faktisk
            politisk och militär makt. Det går därför inte att ta ifrån ett
            land eller alla de berörda medlemmarna vetorätten utan deras medgivande,
            eftersom FN då förlorar sitt reella inflytande. Besluten blir
            vidare meningslösa om det inte finns en faktisk kapcitet att agera
            från omvärldens sida. Den synas annars snabbt av grupper som inte
            vill väl. Det paradoxala är därför att trots att Sverige och Europa
            lever säkrare än på decennier, så har kravet på vår militära förmåga
            på många sätt ökat. Behovet av insatser för freden är stort och
            kommer knappast att minska — detta av rent humanitära skäl. Omvärlden
            kan inte stillatigande se på när folkmord pågår, som en gång skedde
            i Rwanda. Detta ställer krav på enskilda länders försvar, men
            också på länders och organisationers samverkan. Det ter sig nödvändigt
            med en funktionsfördelning mellan olika organisationer för att
            klara morgondagens krishantering. EU med dess breda säkerhetsbegrepp
            kan hantera lokala och regionala kriser. För detta måste EU skapa
            en faktisk förmåga att agera, som ännu saknas. USA:s medverkan
            är nödvändig i varje hantering av hot och kriser av mer existentiell
            karaktär och där hoten är av strategisk karaktär. En stark transatlantisk
            länk är nödvändig. Varje splittring mellan USA och EU minskar
            möjligheten att hantera kriser fredligt och omöjliggör i praktiken
            adekvata insatser, när så inte är fallet. Världssamfundet behöver
            en förmåga att agera snabbt, både politiskt och militärt. Ju snabbare
            och ju tidigare FN och EU agerar desto mindre insatser
          </p>
          <p xml:id="i-12rn2pAG8diewQdCytrMQX">
            krävs som regel. Insatserna måste dessutom ses som en skala där
            det ingår agerande för att förebygga kriser, förhindra kriser
            när de hotar, stoppa dem som redan brutit ut och bygga upp samhällen
            när kriser väl stoppats. De regionala organisationernas uppgifter
            kommer att behöva öka inom ramen för FN-uppdrag. FN-stadgan ger
            utrymme för detta. Värt att notera är att FN:s säkerhetsråd enligt
            FN-stadgan har huvudansvaret — men inte hela ansvaret — för fred
            och säkerhet.
          </p>
          <p xml:id="i-AviD8dFkG8kZk8pXcxeCWX">
            Det är fullt möjligt med en utveckling där fredsinsatser kan
            komma att bli igare för de deltagande länderna. Här kan finnas
            en koppling till terrorism
          </p>
          <p xml:id="i-9naKYnbVx3AdYomk767iQy">
            fa
          </p>
          <p xml:id="i-XR2KfLT57vroCSjXCaKC2G">
            E
          </p>
          <p xml:id="i-99hStgVZvcfgMsEDcpH6Hb">
            2005/06:U252
          </p>
          <pb facs="riksdagen-motions-pdf/data/200506/mot_200506_U_252/mot_200506_U_252-0004.pdf"/>
          <p xml:id="i-8T2j9jFBy2azS9jJv3ofdX">
            2005/06:U252
          </p>
          <p xml:id="i-PNoJsac1xryPC7i1Qynip">
            och försök till politisk utpressning. Betydelsen av att besluten
            om att agera är legala och legitima är stor, inte minst för folklig
            förankring av krishanteringsinsatser.
          </p>
          <p type="date" id="i-6a541nyJniqogo5GB4RybE">
            Stockholm den 3 oktober 2005
          </p>
          <div xml:id="i-UB62qZSnUpwcvJEMA3v1Vs" type="signatureBlock">
            <p who="i-Q6uWG1k3pbJio9CebNs3Cz" type="signature">
              Sten Tolgfors (m)
            </p>
          </div>
        </div>
      </div>
    </body>
  </text>
</TEI>
