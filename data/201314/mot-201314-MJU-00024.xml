<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00024">
  <teiHeader>
    <fileDesc>
      <titleStmt>
        <title>med anledning av prop. 2013/14:141 En svensk strategi för biologisk mångfald och ekosystemtjänster</title>
        <author corresp="i-DF6yJMSNGfT6HwisDSi4qz">av Josef Fransson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:141 En svensk strategi för biologisk mångfald och ekosystemtjänster</title>
          <idno type="rdwebb">H102MJ24</idno>
          <rs type="number">MJ24</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ24/text</ref>
          <ref type="dokument_url_html">http://data.riksdagen.se/dokument/H102MJ24</ref>
          <ref type="dokumentstatus_url_xml">http://data.riksdagen.se/dokumentstatus/H102MJ24</ref>
          <ref type="doc">http://data.riksdagen.se/fil/9BDCF730-4E77-455E-9E5B-8147BA3EE646</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-9nhgcuvjHQ6zhoz1PtGEWQ"/>
        <correspContext corresp="i-9nhgcuvjHQ6zhoz1PtGEWQ">
          <ref>Proposition 2013/14:141</ref>
        </correspContext>
        <correspAction xml:id="i-AyydC7v6nYirNnnYhP4tt1" type="signed"/>
        <correspContext corresp="i-AyydC7v6nYirNnnYhP4tt1">
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction type="referral" xml:id="i-CQnNtoZu9dKUcDEReYMcYe">
          <date when="2014-04-28"/>
        </correspAction>
        <correspAction type="referral" xml:id="i-YNDpaZrEpfnnzGz6kxpyT">
          <date when="2014-04-28"/>
        </correspAction>
        <correspAction type="dismissal" xml:id="i-5c82WmhiQDeTMNgXYFzZsq">
          <date when="2014-04-25"/>
        </correspAction>
        <correspAction type="dismissal" xml:id="i-DFnp5Gofdon4qTV8xfRaMa">
          <date when="2014-04-25"/>
        </correspAction>
        <correspAction type="submission" xml:id="i-81MPSNcfHCEfNAicwRf3Jq">
          <date when="2014-03-26"/>
        </correspAction>
        <correspAction type="transfer" xml:id="i-Auf42TSZ2HhwuqT27GqyQf">
          <date when="2014-03-24"/>
        </correspAction>
        <correspAction type="assigned" xml:id="i-LnhcsVAbn8JwhHgD39b27C"/>
        <correspContext corresp="i-LnhcsVAbn8JwhHgD39b27C">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UYmFTAE5osBq4NDfkyjWyU">
            Förslag till riksdagsbeslut
          </head>
          <list style="ol">
            <item xml:id="i-EUv6QpzX6bxQj5Qs93mFhP">
              Riksdagen tillkännager för regeringen som sin mening vad som
              anförs i motionen om att upprätta en plan för att öka mängden
              betande djur.
            </item>
            <item xml:id="i-2bNPesDxVEzno4JLnpLWjQ">
              Riksdagen tillkännager för regeringen som sin mening vad som
              anförs i motionen om att genomföra en betesresursinventering.
            </item>
            <item xml:id="i-XFPdyp4bwGGf1N77wqRwtB">
              Riksdagen tillkännager för regeringen som sin mening vad som
              anförs i motionen om att upprätta en plan för att ge hotade lantraser
              ytterligare skydd.
            </item>
            <item xml:id="i-Vi8pG2F84vv1Eo8v2QaDq2">
              Riksdagen tillkännager för regeringen som sin mening vad som
              anförs i motionen om att skärpa regelverken för uppförande av
              vindkraft där skyddsvärda rovfåglar och fladdermöss riskerar att
              dödas.
            </item>
            <item xml:id="i-ErbAtQcjbVZjLJqa3Sk5QR">
              Riksdagen tillkännager för regeringen som sin mening vad som
              anförs i motionen om att i EU verka för att reformera fågeldirektivet
              och art- och habitatdirektivet.
            </item>
            <item xml:id="i-U5N5s5NtiYbNcN6S5DZ3iV">
              Riksdagen tillkännager för regeringen som sin mening vad som
              anförs i motionen om att främja vattenbruk.
            </item>
          </list>
        </div>
        <div type="motContent">
          <head type="h1" xml:id="i-SpnQewfti1eymPaQBesfFQ">
            Motivering
          </head>
          <p xml:id="i-VSZmo1AaVxyQHQr87twcxY">
            Ämnet biologisk mångfald och ekosystemtjänster är brett, och
            Sverigedemokraterna driver en rad frågor som berör detta ämne.
            En utgångspunkt i Sverigedemokraternas konservativa politik är
            att skynda långsamt och att stor hänsyn ska tas till sociala och
            kulturella värden vid förändringar. Att man inte äventyrar nationens
            och folkets välfärd är centralt då detta direkt skulle motverka
            det långsiktiga arbetet med miljöfrågor. Därför välkomnar vi att
            det inte blir några radikala förändringar i lagstiftningen för
            skogsbruk och att den föreslagna nya skogsvårdsförordningen har
            avstyrkts i propositionen. Det finns dock en lång rad saker som
            vi i Sverige kan utveckla och förbättra för att gynna den biologiska
            mångfalden, och vi väljer nedan att redogöra för några delar vi
            särskilt vill lyfta fram.
          </p>
          <head type="h2" xml:id="i-SsgPj5Qi8TjoDG8W4icYSv">
            Betande djur
          </head>
          <p xml:id="i-J3iPLLgTu7y3gvMBuZAQVV">
            De betande djuren blir allt färre i Sverige, vilket är ett allvarligt
            hot mot den biologiska mångfalden och innebär att markerna utarmas
            på mull. De svenska ängs- och betesmarkerna har minskat med ca
            två tredjedelar på hundra år. Många växter lever och frodas i
            betesmarkerna, vilket gynnar ett rikt insekts- och djurliv. Detta
            ekosystem kan bara bevaras genom att markerna betas och ger förutom
            höga naturvärden även kultur- och skönhetsvärden samt förutsättningar
            för attraktiva landskap att bo och vistas i.
          </p>
          <p xml:id="i-F6ksQZHZEDmxt7XFst75rH">
            När betesdjuren betar gräs och örter så trampar de med sina klövar
            ner växter som förmultnar i marken. Samtidigt omvandlar djuren
            en del av växterna till gödning, vilket sammantaget, när naturen
            får ha sin gång, innebär att mullhalten ökar och binder upp koldioxid
            i marken. Vi menar därför att vi i Sverige ska anta en handlingsplan
            för att öka mängden betande djur.
          </p>
          <head type="h2" xml:id="i-FY2ZSbAqdQh3kH6SX4Bo4K">
            Betesresursinventering
          </head>
          <p xml:id="i-QTPwqXVTicJd42XuvH9UJp">
            Kopplat till önskan om fler betande djur ser vi det som önskvärt
            att genomföra en betesresursinventering för att kartlägga värdet
            av skogsbete, fjällbete och skärgårdsbete. Detta ger en bild av
            de värden som på ett effektivt sätt skulle kunna tas till vara
            med modernt jordbruk i kombination med traditionella kunskaper.
          </p>
          <p xml:id="i-LW8Sjtc9XbjvA14HfLTQVz">
            Att bruka utmarksbetet skulle generera nya jobb på landsbygden
            och inom de gröna näringarna. Att ha djur på de mycket stora arealerna
            utmarksbete som finns i Sverige skulle ge positiva effekter för
            den biologiska mångfalden. De djur som hålls på skogsbete, fjällbete
            och skärgårdsbete är friskare än andra djur och ges mindre antibiotika.
            Djuren vistas i sin naturliga miljö och har ett mycket bra liv
            som tillgodoser deras naturliga behov. Vi menar därför att vi
            i Sverige ska genomföra en betesresursinventering för att sedan
            kunna gå vidare med en handlingsplan för att gynna de bönder som
            vill nyttja denna stora, oanvända resurs.
          </p>
          <head type="h2" xml:id="i-R2AbB4fCXb9AH6xjHuRz8t">
            Bevarande av hotade lantraser genom fäbodbruk
          </head>
          <p xml:id="i-LAhWRoZt8ek3fRgMBYjmBJ">
            Fäbodbruk levandegör inte bara en del av det svenska kulturarvet.
            Man bevarar också i sin verksamhet många svenska lantraser som
            annars riskerar utrotning, vilket exempelvis gäller fjällkon och
            rödkullan. Den svenska fjällkon har långa anor i Sverige, och
            dess släkte, som är väl anpassat till ett kallare klimat, tros
            härstamma så långt tillbaka som till vikingatiden. Mjölken från
            fjällkon har unika egenskaper jämfört med de vanligare raserna
            i det svenska jordbruket och är särskilt lämpade för tillverkning
            av ost. I dag är rasen hotad och ett alltför lågt antal individer
            kvarstår. Särskilda stöd utgår för att bevara fjällkon, men insatserna
            har hittills inte gett önskade effekter. Vi vill därför intensifiera
            insatserna för att rädda fjällkon och andra hotade lantraser från
            utrotning.
          </p>
          <head type="h2" xml:id="i-BN8aejX8EMJ8yANiQnDJLs">
            Vindkraft
          </head>
          <p xml:id="i-6f9SXi3GCr4r1vUkdgvsq5">
            Vindkraft har kommit att bli ett betydande hot för många arter
            av bevingade djur. Särskilt hotade är vissa arter av fladdermöss
            och vissa rovfåglar. Det finns studier som påvisar att antalet
            djur som vindkraftdödas kan ha underskattats grovt. På Gotland
            visade exempelvis en fältstudie av vindkraftparken på Näsudden
            att 1 500 fåglar, större än duva, fick sätta livet till bara vid
            dessa verk. Bland dessa var proportionen stora rovfåglar betydande,
            och någonstans mellan 5 och 10 procent av hela populationerna
            av havs- och kungsörn på Gotland dödades på bara ett enda år.
            Vi menar därför att nya riktlinjer ska tas fram som ger ett större
            skydd mot vindkraftverk och att acceptansnivåerna ska sänkas.
          </p>
          <head type="h2" xml:id="i-VsXczAA9uTwGFQvuQY3sqF">
            Fågeldirektivet samt art- och habitatdirektivet
          </head>
          <p xml:id="i-pwPbGA7macm7xG53WjGtH">
            I vissa delar ställer EU:s fågeldirektiv samt art- och habitatdirektiv
            till det för svensk viltförvaltning. För svensk del är det rimligt
            att tro att svenska myndigheter har den bästa kännedomen om just
            våra unika förutsättningar, och det är önskvärt att detta återspeglar
            sig i praktiken. Ett tydligt exempel på hur det kan bli fel är
            begräsningarna i möjlighet att förvalta skarvbestånden som på
            sina håll blivit ett direkt hot mot den biologiska mångfalden.
            Vi menar därför att fågeldirektivet samt art- och habitatdirektivet
            behöver reformeras för att återföra beslutsmakt till Sverige.
          </p>
          <head type="h2" xml:id="i-QeeZpiUGmTuu1tdhW5pzxa">
            Vattenbruk
          </head>
          <p xml:id="i-4a84QGnyvAYqdptzw9zHpJ">
            Efterfrågan på fisk ökar snabbt globalt, och för att minska trycket
            och överfisket i våra hav är fiskodling en väg framåt. Utvecklingen
            på området går framåt och troligtvis kommer landbaserad fiskodling
            att bli en växande sektor där man kan undvika problematiken med
            övergödning och förstörda bottnar i våra vatten. I Sverige bör
            vi ta ett helhetsgrepp om vattenbruket och stimulera framväxt
            av denna bransch.
          </p>
        </div>
        <div type="motSignatures">
          <list>
            <item xml:id="i-Nbxn1wS8czsHEypztJ38Lg">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
