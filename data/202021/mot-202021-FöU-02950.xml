<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FöU-02950">
  <teiHeader>
    <fileDesc>
      <titleStmt>
        <title>Ett mer krigsdugligt militärt försvar i hela landet</title>
        <author corresp="i-W1SpeP85RXQTDYN2miQfXU">av Daniel Bäckström m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2950 av Daniel Bäckström m.fl. (C)</title>
          <idno type="rdwebb">H8022950</idno>
          <rs type="number">2950</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H8022950/text</ref>
          <ref type="dokument_url_html">http://data.riksdagen.se/dokument/H8022950</ref>
          <ref type="dokumentstatus_url_xml">http://data.riksdagen.se/dokumentstatus/H8022950</ref>
          <ref type="docx">http://data.riksdagen.se/fil/A76030C9-D6B0-4E6F-9BA2-023FA5344455</ref>
          <ref type="pdf">http://data.riksdagen.se/fil/3169FCFE-1712-4F3B-858D-F835B8DF1D4E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DWgcUDJTHbEcGKZqHxJj8C</idno>
            <name>Lars Thomsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-WG1giJMSibawsd4Nrc2c3k</idno>
            <name>Mikael Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QHgv5iNVwgGKJgHaJMZ8sM</idno>
            <name>Magnus Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WbjheiWbJjcojVRJkAFPsY" type="signed"/>
        <correspContext corresp="i-WbjheiWbJjcojVRJkAFPsY">
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-DWgcUDJTHbEcGKZqHxJj8C"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-WG1giJMSibawsd4Nrc2c3k"/>
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-QHgv5iNVwgGKJgHaJMZ8sM"/>
          <note type="signatory" corresp="i-A1NGMRYUqzQ6yvBRZ8XqFg"/>
        </correspContext>
        <correspAction xml:id="i-MB87XhXksUXs9zxJfRkvxH" type="submitted">
          <date when="2020-10-06"/>
          <time when="10:50:08"/>
        </correspAction>
        <correspAction xml:id="i-KT4jPUXbAFXKoYNyRJcVZt" type="reviewed">
          <date when="2020-10-06"/>
          <time when="11:50:06"/>
        </correspAction>
        <correspAction xml:id="i-Vts2eq9oyDuvof4n9XvRtA" type="referred">
          <date when="2020-10-14"/>
        </correspAction>
        <correspAction xml:id="i-EJVgugLCm3uLLikfVcY5PN" type="assigned">
          <date when="2021-09-03"/>
          <time when="16:42:16"/>
        </correspAction>
        <correspContext corresp="i-EJVgugLCm3uLLikfVcY5PN">
          <ref type="assignedTo">Försvarsutskottet</ref>
        </correspContext>
        <correspAction xml:id="i-QnVE32oQVc51TSpMqYPRws" type="behandlas_i"/>
        <correspContext corresp="i-QnVE32oQVc51TSpMqYPRws">
          <ref type="uppgift">2020/21:FöU4</ref>
          <ref type="ref_dok_id">H801FöU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU4</ref>
          <ref type="ref_dok_titel">Totalförsvaret 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EPztwoS8AtKVriUsWL1aTg" type="behandlas_i"/>
        <correspContext corresp="i-EPztwoS8AtKVriUsWL1aTg">
          <ref type="uppgift">2020/21:FöU8</ref>
          <ref type="ref_dok_id">H801FöU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU8</ref>
          <ref type="ref_dok_titel">Militära frågor och frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MB4coCvrr5YZendnsv84kC" type="motHeader">
        <div xml:id="i-Mrczjte6L2AmdSJCxjmGTM" type="motTitle">
          Motion till riksdagen 2020/21:2950 av Daniel Bäckström m.fl.
          (C) Ett mer krigsdugligt militärt försvar i hela landet
        </div>
      </div>
      <div xml:id="i-S12iVrNLm3rtcmWGiXXoRF" type="motBody">
        <div xml:id="i-SpTSUJd1ARaUQtc4VvR2pg" type="motProposal" subtype="förslag">
          <head xml:id="i-9pkXbLgn66vqhNKPK9VVYV">
            Förslag till riksdagsbeslut
          </head>
          <list xml:id="i-CHao3hj7DN5YNGtR1FSZVd" style="ol">
            <item xml:id="i-FYjhiTHfvxxs3j6jwcU6D">
              Riksdagen ställer sig bakom det som anförs i motionen om att
              krigsdugligheten ska öka inom alla krigsförband och försvarsgrenar
              och tillkännager detta för regeringen.
            </item>
            <item xml:id="i-4HkXupPNSm3Zmcv38yVrRa">
              Riksdagen ställer sig bakom det som anförs i motionen om att
              balans långsiktigt måste råda mellan verkansförband och stödfunktioner
              och tillkännager detta för regeringen.
            </item>
            <item xml:id="i-5wypwwufgwhYjQ1Ea6hZCE">
              Riksdagen ställer sig bakom det som anförs i motionen om att
              hela landet ska kunna försvaras och tillkännager detta för regeringen.
            </item>
            <item xml:id="i-8deReN9zLQk8RaYJrCqpSf">
              Riksdagen ställer sig bakom det som anförs i motionen om att
              en jämställd försvarsmakt är ett försvar för alla som bor i Sverige,
              och detta tillkännager riksdagen för regeringen.
            </item>
            <item xml:id="i-SNrkvUN8WAgPdmRhZrb6YR">
              Riksdagen ställer sig bakom det som anförs i motionen om veteraner
              och tillkännager detta för regeringen.
            </item>
          </list>
        </div>
        <div xml:id="i-6kCkiHBgPKQ2qgQyJhNN5L" type="motContent">
          <head xml:id="i-MH4GxspUuFY3MktTJGoSc8" type="h1">
            Ett mer krigsdugligt militärt försvar i hela landet
          </head>
          <p xml:id="i-AUbd2q1HVbuTBGdBsStMW7">
            För att säkerställa den förmågehöjning som ett ändrat säkerhetspolitiskt
            läge kräver är det centralt att helheten i Försvarsberedningens
            förslag Värnkraft genomförs. Det skapar förutsättningar för en
            långsiktig stabilitet i försvarspolitiken. Det finns också en
            förväntan hos våra samarbetsländer att Sverige ska göra denna
            ambitionshöjning. Det är inte minst en trovärdighetsfråga. Därför
            är det viktigt att helheten i Försvars­beredningens förslag genomförs
            fram till och med 2030. De åtgärder som vidtas, inklusive den
            ekonomiska planeringsramen, ska säkerställa att det är möjligt.
            Det är en avsevärd och nödvändig ambitionshöjning jämfört med
            dagens situation.
          </p>
          <p xml:id="i-8fQZsaLJaAwQbdYGaUoeeq">
            Hybridkrigföring, gråzonsproblematik, den militärtekniska utvecklingen
            och Sveriges militärstrategiska läge i en allt mer viktig Östersjöregion
            ställer nya krav på det svenska försvaret, bland annat vad gäller
            uthållighet, beredskap och krigsduglighet. Oroligheter både inom
            Europa och i Europas närområde är ytterligare faktorer som gör
            den säkerhetspolitiska situationen instabil och oförutsägbar.
            Försvarsberedningen konstaterar att ett väpnat angrepp mot Sverige
            inte kan uteslutas och det manar till handling. Det kan inte heller
            uteslutas att militära maktmedel eller hot om sådana kan komma
            att användas mot Sverige. Sverige blir oundvikligen påverkat om
            en säker­hetspolitisk kris eller väpnad konflikt uppstår i vårt
            närområde. Totalförsvaret ska därför enligt Försvarsberedningen
            utformas och dimensioneras för att kunna möta väpnat angrepp mot
            Sverige inklusive krigshandlingar på svenskt territorium.
          </p>
          <p xml:id="i-RpswzseWSuff7QfKHucoLv">
            Det är därför nödvändigt att skapa förutsättningar för att förbättra
            landets militära förmåga. Centerpartiet anser vidare att för att
            Sverige fullt ut ska kunna försvaras behöver Sverige gå med i
            Nato. Sverige bygger säkerhet tillsammans med andra men står idag
            utan garantier att få hjälp av andra. Det är en alltför stor osäkerhet
            i Sveriges säkerhetspolitiska doktrin. Centerpartiet anser vidare
            att det bidrar till instabilitet och osäkerhet i Östersjöregionen
            att Sverige inte är med i Nato. Läs mer om Centerpartiets syn
            på den säkerhetspolitiska utvecklingen i vår kommittémotion Internationellt
            samarbete i en ny tid i utrikesutskottet.
          </p>
          <p xml:id="i-Kw1yAwPGCKEYnND2c7KX7r">
            Svensk försvarsförmåga ska utvecklas så att hela landet kan försvaras
            genom ökad tillgänglighet och förbättrad operativ förmåga. Krigsförbanden
            ska kunna öka sin krigsduglighet. Förmågan att samtidigt kunna
            mobilisera hela krigsorganisationen i händelse av höjd beredskap
            är av grundläggande betydelse och behöver stärkas. För det kan
            det krävas både organisatoriska förändringar i krigs- och grundorganisationen
            och att stora investeringar görs bl.a. för att säkerställa grundläggande
            funktioner såsom ledning och logistik, att vidmakthålla befintlig
            materiel, anskaffning av ammunition och robotar samt materiel
            för basplattan. Av detta följer också att antalet förband i krigs­organisationen
            behöver utökas, inte minst inom armén som länge varit eftersatt,
            samt att funktioner såsom logistik och ledning behöver förstärkas.
          </p>
          <p xml:id="i-3zS4LvDueVTAXGazpGKtWM">
            Det är också viktigt med ett hela landet-perspektiv när försvaret
            nu utvecklas och tillförs mer resurser. Hela landet ska försvaras
            även om geografiska prioriteringar kan behöva göras utifrån rådande
            hotbild. Med utökningen av krigsorganisationen och fler värnpliktiga
            följer också ett behov att etablera nya regementen och flottiljer.
          </p>
          <p xml:id="i-C6LTbGZWvj47nMHb24Thth">
            Krigsdugligheten ska öka inom alla försvarsgrenar men för Centerpartiet
            är det fram till 2030 särskilt prioriterat att säkerställa arméns
            krigsförband och deras förmåga. Men vi behöver också se till att
            vi kan försvara svenskt territorium till sjöss och i luften genom
            att ha hög förmåga inom ubåtsjakt och våra flygstridskrafter samt
            genom att utveckla Sveriges luftförsvarsförmåga.
          </p>
          <p xml:id="i-FaYcR2QqkM3ytyRpa8aCbt">
            För att krigs- och utbildningsorganisationen inom armén ska kunna
            utvecklas krävs också ytterligare logistik- och ledningsresurser
            och mängdmateriel inkl. anskaffning av ammunition, nya eldhandvapen
            till samtliga soldater såväl som ny soldatutrustning. Långsiktigt
            behövs ytterligare reperationsresurser och förbättrad brobyggarförmåga.
            Ytterligare förstärkningar vad gäller mer modernt och tyngre materiel
            behöver göras på hemvärnet för att nå upp till ambitionerna i
            Värnkraft. Därtill behöver de frivilliga försvarsorganisationerna
            fortsatt förstärkas. Frivilligheten är ett sätt för människor
            runt om i landet att bidra med sin kompetens och erfarenhet till
            försvaret av Sverige, även om man inte är soldat, sjöman eller
            anställd för tidvis tjänstgöring inom Försvarsmakten.
          </p>
          <p xml:id="i-G572zioyVh7bGHza5q3k5V">
            Vi vill se fler regementen runt om i landet på för totalförsvaret
            viktiga orter. Det finns också ett mervärde med fler etableringar
            utifrån ett folkförankringsperspektiv. Försvarsmakten ska synas
            och höras och finnas i människors medvetande, väcka nyfikenhet,
            stolthet, intresse och en vilja att själv bidra till försvaret
            av Sverige. Det har ett egenvärde men kan också vara viktigt i
            ett rekryteringsperspektiv eftersom människor vill kunna leva,
            bo och jobba i hela landet.
          </p>
          <p xml:id="i-PaALRVruYZwCKEhLGBEVay">
            Det finns dock en osäkerhet kring etableringen på nya orter som
            måste belysas. Väl medvetna om Försvarsmaktens särställning i
            exempelvis miljöbalken är det därför särskilt viktigt att försöka
            finna samexistenslösningar kring försvarets verksamhet på det
            lokala planet. Det är vår övertygelse att antalet överklaganden
            kring försvarets verksamhet där de har exempelvis mark- och vattenanspråk,
            kan minska med tidig dialog och en vilja till gemensamma lösningar
            med styret i lokalsamhällena. Färre överklaganden kan snabba på
            nödvändiga processer och försvarsetableringar. Folk­förankring
            kan uppnås på många olika sätt, genom närvaro och synlighet men
            också vilja till tidig dialog och undvikande av intressekonflikter
            som inte behöver uppstå om dialogen förbättras. Det är vår uppfattning
            att det är viktigt att det behöver finnas en politisk vilja i
            de orter där ytterligare etableringar är aktuella, vilket kan
            underlätta en etablering.
          </p>
          <p xml:id="i-5TZVRoV2LCADNyiPC1vBgC">
            Men krigsdugligheten behöver också öka i flygvapnet och marinen,
            i enlighet med helheten i Värnkraft.
          </p>
          <head xml:id="i-DdoaLa3TkbkLQr2C7wwQNo" type="h2">
            En jämställd Försvarsmakt är ett försvar för alla i Sverige
          </head>
          <p xml:id="i-Ew9N2RHjNkfuuAzXppWXGt">
            Försvarsmakten ska vara en attraktiv arbetsgivare som kan locka
            till sig och behålla personal och kompetens. Försvarsmakten som
            arbetsgivare ska erbjuda goda incitament för människor i hela
            landet att söka sig till och vilja stanna kvar i Försvarsmakten.
            Det är lika viktigt nu när plikten återinförts som tidigare. Fler
            än idag ska välja att bli soldat och officerare.
          </p>
          <p xml:id="i-6KLgDEs1THFSEjAn1mziA8">
            Den utökade värnplikten, som är en del av både januariavtalet
            och försvars­beredningens förslag, innebär att fler ska genomgå
            mönstring. Det betyder ett ökat tryck på Rekryteringsmyndigheten,
            som måste ges bättre förutsättningar att kunna genomföra sitt
            viktiga uppdrag. Ett tredje rekryteringskontor ska etableras.
            Men det räcker inte.
          </p>
          <p xml:id="i-HBgaGZ4pbxa4ybdGGaWK7H">
            För att alla tjänster ska kunna fyllas med de bästa personerna,
            män och kvinnor, är det viktigt att kravspecifikationerna för
            respektive tjänst verkligen utgår från krav som respektive tjänst
            verkligen kräver. Exempelvis behöver körkort kanske inte ställas
            på varje befattning, inte heller en viss typ av muskelstyrka vid
            mönstringen. Det kan alltid tränas upp. Det betyder inte att krav
            ska sänkas i syfte att rekrytera mindre lämpliga personer av underrepresenterat
            kön, exempelvis kvinnor. Vår uppfattning är att Försvarsmakten
            behöver arbeta aktivt med kravställning på olika befattningar
            och att mer behöver göras för att kvinnor ska känna sig välkomna
            och inkluderade i Försvars­makten, exempelvis vad gäller anpassad
            personlig utrustning och utformningen av omklädningsrum etc.
          </p>
          <p xml:id="i-7xnUearKJVj9Wam1aAophC">
            Utöver det är det viktigt för Centerpartiet att antalet utbildningsplatser
            på officers- och reservofficersutbildningen ökar. Med förbättrad
            officersförsörjning kan vi också utbilda fler soldater. Det är
            av stor vikt att utbildningsplatserna fylls och att incitaments­strukturen
            utvecklas.
          </p>
          <head xml:id="i-VXx9m4jvAZVDkmHCXskHzu" type="h2">
            Veteraner
          </head>
          <p xml:id="i-WfoYnFrV1HZptEWHcy5TGW">
            Centerpartiet anser samtidigt att de soldater och officerare,
            men även civilanställda, som genomför utlandsmissioner ska mötas
            med stor respekt och det är viktigt att det finns ett ordentligt
            omhändertagande efter en mission. Samtidigt drar ofta familj och
            nära anhöriga till den som är på utlandsmission ett stort ansvar
            hemma, kanske känner oro under tiden missionen pågår. Centerpartiet
            vill utveckla stödet till landets veteraner och deras anhöriga.
            Det ska gälla militära såväl som civila veteraner.
          </p>
        </div>
        <div xml:id="i-7Es427kHuFoNyaHzcBS2ng" type="motSignatures">
          <list xml:id="i-VXR3pZKbmkEkAUkUZHTudc">
            <item xml:id="i-HHdYN9Nvp2JQwRwf3LBHv1">
              Daniel Bäckström (C)
            </item>
            <item xml:id="i-Pth9U2DfhiGH9mhg9TsKy1">
              Lars Thomsson (C)
            </item>
            <item xml:id="i-Gyq2ZPzLTvWWWx3DvSWouF">
              Annika Qarlsson (C)
            </item>
            <item xml:id="i-KrAqpnV3sS6Z32Vfq8auyb">
              Mikael Larsson (C)
            </item>
            <item xml:id="i-M3eiE6eJczkfuza2rc1Fsj">
              Kerstin Lundgren (C)
            </item>
            <item xml:id="i-SB5JbdTzvfP9w5NJhWNgPo">
              Magnus Ek (C)
            </item>
            <item xml:id="i-5VNAdswcSRfBmgfb2mQeNs">
              Linda Modig (C)
            </item>
          </list>
        </div>
      </div>
    </body>
  </text>
</TEI>
