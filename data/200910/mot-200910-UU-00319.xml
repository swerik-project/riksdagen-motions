<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00319">
  <teiHeader>
    <fileDesc>
      <titleStmt>
        <title>Ett nytt icke-spridningsavtal (NPT)</title>
        <author corresp="i-YU8i88S8eJQ5ZYdJzkoGef">av Eva Selin Lindgren m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett nytt icke-spridningsavtal (NPT)</title>
          <idno type="rdwebb">GX02U319</idno>
          <rs type="number">U319</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U319/text</ref>
          <ref type="dokument_url_html">http://data.riksdagen.se/dokument/GX02U319</ref>
          <ref type="dokumentstatus_url_xml">http://data.riksdagen.se/dokumentstatus/GX02U319</ref>
          <ref type="doc">http://data.riksdagen.se/fil/2DBE6647-3D3B-4F84-98D6-F30941F7089D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YU8i88S8eJQ5ZYdJzkoGef</idno>
            <name>Eva Selin Lindgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LTkvffvSGHR2x1MzTuvQom</idno>
            <name>Solveig Ternström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DyT9RV71EWrRQuE44T8eid" type="signed"/>
        <correspContext corresp="i-DyT9RV71EWrRQuE44T8eid">
          <note type="signatory" corresp="i-YU8i88S8eJQ5ZYdJzkoGef"/>
          <note type="signatory" corresp="i-KtELEJ9HytY7HFgQExEzLq"/>
          <note type="signatory" corresp="i-LTkvffvSGHR2x1MzTuvQom"/>
        </correspContext>
        <correspAction type="numbering" xml:id="i-NaPdaevsyCFMiY3cmzNA9d">
          <date when="2009-10-08"/>
        </correspAction>
        <correspAction type="submission" xml:id="i-XFZZqjQC9rUK1WdETTW2RE">
          <date when="2009-10-06"/>
        </correspAction>
        <correspAction type="transfer" xml:id="i-JmuRLzN99yi4hTV9ke7R2M">
          <date when="2009-10-05"/>
        </correspAction>
        <correspAction type="assigned" xml:id="i-TSfyQ2K9BDvYffrSszoLwZ"/>
        <correspContext corresp="i-TSfyQ2K9BDvYffrSszoLwZ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3CG4G24W4CFuwwoaePUqkp">
            Förslag till riksdagsbeslut
          </head>
          <p xml:id="i-KjGsyCSDxAdwyHL6J6sxL7">
            Riksdagen tillkännager för regeringen som sin mening vad som
            anförs i motionen om att öka säkerheten i världen genom att Sverige
            inom EU aktivt verkar för att delar inom den s.k. tredje pelaren,
            dvs. stöd till överföring av kärnteknologi och klyvbart material
            till enskilda länder som vill utveckla civil kärnkraft, tas bort
            ur icke-spridningsavtalet (NPT) och associerade dokument.
          </p>
        </div>
        <div type="motContent">
          <head type="h1" xml:id="i-KWuUJpQA3mhgUqFknPGfrx">
            Motivering
          </head>
          <p xml:id="i-2irVJzfQtskbiviUm8nfrp">
            Tillkomsten av icke-spridningsavtalet (NPT) och senare tillägg
            ( Safeguards Agreements) som reglerar hur avtalen med Internationella
            atomenergiorganet, IAEA, skall utformas för icke-kärnvapenmakter
            i besittning av kärnämne och kärntekniska anläggningar har inneburit
            framsteg vad gäller att etablera internationella standarder för
            tillsyn och kontroll av olika länders aktiviteter inom det kärntekniska
            området. Dock finns det stora skillnader mellan olika länders
            kärnämneskontroll, inte minst mellan kärnvapenländerna och länder
            som inte har kärnvapen. De fem gamla kärnvapenmakterna USA, Ryssland,
            Frankrike, Kina och Storbritannien behöver inte omfattas av safeguards-kontroll
            enligt fördraget. Idag vet vi att nya kärnvapenländer tillkommit,
            t ex Israel, Indien, Pakistan och Nordkorea och misstankar finns
            om att Iran är på väg att etablera kärnvapenkapacitet. IAEA uppgav
            att det år 2005 fanns 930 anläggningar i världen där kärnämne
            förvarades eller där kärntekniska aktiviteter ägde rum. Men länder
            som undertecknat NPT-avtalet och därmed underkastat sig IAEA:s
            kontroller kan säga upp avtalet utan att omvärlden kan agera samlat
            och kraftfullt, vilket vi också sett exempel på.
          </p>
          <p xml:id="i-3WS1JkUbCjb8adzt7cEbN6">
            Kärnvapen och kärnkraft bygger båda på ett grundläggande fenomen,
            nämligen att man genom att åstadkomma klyvning av vissa tunga
            atomkärnor kan frigöra stora mängder energi. I kärnkraftverken
            är processen kontrollerad, så att energiproduktionen sker i en
            önskad takt, i kärnvapnen utlöses den stora energimängden momentant.
            De fysiker som för mer än sextio år sedan arbetade med att framställa
            de första atombomberna i USA sade att kärnkraft och kärnvapen
            är siamesiska tvillingar . I naturen finns inget material som
            direkt kan användas i kärnvapen. Där finns det klyvbara ämnet
            uran-235, men detta är uppblandat med uran-238 och blandningen
            kan inte fungera som kärnvapenmaterial. För att åstadkomma tillräckligt
            med material för en kärnladdning måste man därför anrika uranet
            med avseende på uran-235 i särskilda anläggningar.
          </p>
          <p xml:id="i-WnAKwvJWypGeZAtEpmoYwJ">
            För kärnvapenmaterialet plutonium som fanns i Nagasakibomben
            är situationen annorlunda än för uran. Plutonium framställs ur
            uran-238 i alla kärnreaktorer som drivs med en blandning av uran-235
            och uran-238 genom en kärnreaktion mellan uran-238 och de neutroner
            som bildas vid klyvningen av uran-235. Man kan säga att plutonium
            är en avfallsprodukt från våra vanliga kärnkraftsreaktorer, men
            eftersom det vanligaste atomslaget, plutonium-239, också är ett
            potent kärnvapenmaterial är det ett eftertraktat material av kärnvapenstater
            och terroristgrupper. Det kan utvinnas ur kärnavfallet genom kemisk
            separation.
          </p>
          <p xml:id="i-JhGTuMsVByaktvUX953usf">
            S.k. reaktorplutonium finns i världens kärnkraftavfall, och det
            är ett stort problem i hela världen hur vi skall kunna hindra
            såväl stater som illegala grupper från att använda det. I rapporten
            Universal Compliance A strategy for nuclear security (2007) utgiven
            av organisationen Carnegie Endowment for International Peace uppges
            att världen år 2003 hade 1 855 ton plutonium varav huvuddelen
            i civila anläggningar. Sedan dess har plutoniummängden ökat i
            takt med elproduktionen i världens kärnkraftverk. Eftersom den
            s.k. kritiska massa som fordras för ett kärnvapen ur reaktorplutonium
            är ca 67 kg kan världens reaktorplutonium ge upphov till hundratusentals
            atombomber.
          </p>
          <p xml:id="i-DC8B7YMrm67ApryFEJCsjF">
            De nya kärnvapenmakterna, Israel, Indien, Pakistan, Nordkorea
            och även Kina uppges i den ovan nämnda rapporten ha plutoniumbomber.
            Med den världsvida spridningen av kärnenergianläggningar kommer
            kärnvapenspridningen att fortsätta, både till nya länder och till
            de illicita grupper som finns i världen.
          </p>
          <p xml:id="i-WGpCtHjZRZh7wZxvMHBEP4">
            Att samtidigt hävda att vi skall hindra kärnvapenspridning och
            sätta teknik och material som ger upphov till nytt kärnvapenmaterial
            i händerna på företag och organisationer i alla världens länder
            är därför motsägelsefullt. Vi vet inte ens hur många länder som
            kommer att bestå under de mycket långa tider som plutoniumberget
            kommer att finnas på jorden (Mängden plutonium-239 halveras på
            24 000 år.) Vi menar därför att den tredje pelare som stimulerar
            till överföring av kärnteknik och därmed till produktion av plutonium
            måste tas bort ur icke-spridningsavtalet, NPT, och anser att Sverige
            som ordförandeland i EU har ett utmärkt tillfälle att initiera
            att NPT arbetas om i denna riktning.
          </p>
        </div>
        <div type="motSignatures">
          <list>
            <item xml:id="i-Beaw2JYRUSuQAhMn7e6bGY">
              Eva Selin Lindgren (c)
            </item>
            <item xml:id="i-ECL8wtku2929K8DK4R1SPX">
              Sven Bergström (c)
            </item>
            <item xml:id="i-8PFaRFed9xtGVLYSW5UDfW">
              Solveig Ternström (c)
            </item>
          </list>
        </div>
      </div>
    </body>
  </text>
</TEI>
