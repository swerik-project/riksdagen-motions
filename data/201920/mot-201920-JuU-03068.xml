<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03068">
  <teiHeader>
    <fileDesc>
      <titleStmt>
        <title>Kraftfulla åtgärder mot sexualbrott</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3068 av Johan Forssell m.fl. (M)</title>
          <idno type="rdwebb">H7023068</idno>
          <rs type="number">3068</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023068/text</ref>
          <ref type="dokument_url_html">http://data.riksdagen.se/dokument/H7023068</ref>
          <ref type="dokumentstatus_url_xml">http://data.riksdagen.se/dokumentstatus/H7023068</ref>
          <ref type="docx">http://data.riksdagen.se/fil/03457E12-198C-433D-921B-48F82C251962</ref>
          <ref type="pdf">http://data.riksdagen.se/fil/F1341A50-2E9F-4E25-89B4-4FC8AAB26972</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BRJD9o7gzafoBAJ1FvGvg4" type="signed"/>
        <correspContext corresp="i-BRJD9o7gzafoBAJ1FvGvg4">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-BwqGqe6RByxncwabkLRuDB" type="submitted">
          <date when="2019-10-03"/>
          <time when="14:12:17"/>
        </correspAction>
        <correspAction xml:id="i-QPvGMCZMA5xt1SDba5k5Yz" type="reviewed">
          <date when="2019-10-03"/>
          <time when="16:06:14"/>
        </correspAction>
        <correspAction xml:id="i-KgsJeBLC5NAGwB2cQxv5jL" type="referred">
          <date when="2019-10-11"/>
        </correspAction>
        <correspAction xml:id="i-YL4WtLshu1U4D4HNLkigxi" type="assigned">
          <date when="2020-07-17"/>
          <time when="09:53:09"/>
        </correspAction>
        <correspContext corresp="i-YL4WtLshu1U4D4HNLkigxi">
          <ref type="assignedTo">Justitieutskottet</ref>
        </correspContext>
        <correspAction xml:id="i-2zj8KpYHx7oFw1yM8BjZPV" type="behandlas_i"/>
        <correspContext corresp="i-2zj8KpYHx7oFw1yM8BjZPV">
          <ref type="uppgift">2019/20:JuU29</ref>
          <ref type="ref_dok_id">H701JuU29</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU29</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7gfq1Mz1zXhAZjch9ELzcb" type="behandlas_i"/>
        <correspContext corresp="i-7gfq1Mz1zXhAZjch9ELzcb">
          <ref type="uppgift">2019/20:SfU20</ref>
          <ref type="ref_dok_id">H701SfU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YUigZN8gbMnB4yfKXNCRX4" type="behandlas_i"/>
        <correspContext corresp="i-YUigZN8gbMnB4yfKXNCRX4">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9Y6p7JdnfuVwBcVrMDV4VP" type="motHeader">
        <div xml:id="i-3Jmd3hDNGSxGGXx7UdaxsC" type="motTitle">
          Motion till riksdagen 2019/20:3068 av Johan Forssell m.fl. (M)
          Kraftfulla åtgärder mot sexualbrott
        </div>
      </div>
      <div xml:id="i-MtAYv5VpBcRsQmp7dSdkYL" type="motBody">
        <div xml:id="i-ViqRYMQ5TWUiVVaJSFU85Q" type="motProposal" subtype="förslag">
          <head xml:id="i-48jAoUV1WVKN3fCFypuLA4">
            Förslag till riksdagsbeslut
          </head>
          <list xml:id="i-RNCQuMKjA6P6hpXb3QRoEV" style="ol">
            <item xml:id="i-TyhVdMMUMnQopVewrq58WB">
              Riksdagen ställer sig bakom det som anförs i motionen om att
              regeringen skyndsamt bör återkomma till riksdagen med ett lagförslag
              om skärpta straff för våldtäkt av normalgraden och tillkännager
              detta för regeringen.
            </item>
            <item xml:id="i-Pii1N4XDny37y67jRe1o3V">
              Riksdagen ställer sig bakom det som anförs i motionen om att
              skadestånden för de som utsatts för ett sexualbrott bör höjas
              avsevärt och tillkännager detta för regeringen.
            </item>
            <item xml:id="i-PwE87QibBsFCw37VTZh1Bq">
              Riksdagen ställer sig bakom det som anförs i motionen om att
              preskriptionstiderna för sexualbrott bör avskaffas helt och tillkännager
              detta för regeringen.
            </item>
            <item xml:id="i-YMLdvLnvgfYYucKSxNyRjj">
              Riksdagen ställer sig bakom det som anförs i motionen om att
              tillsätta en utredning med uppdrag att göra en total översyn av
              bestämmelserna om preskription och tillkännager detta för regeringen.
            </item>
            <item xml:id="i-62MzVHq87rVs2nEUYvvhtw">
              Riksdagen ställer sig bakom det som anförs i motionen om en bred
              kartläggning av sexualbrotten som bl.a. ska omfatta vilka som
              begår brotten och tillkännager detta för regeringen.
            </item>
            <item xml:id="i-5x8iKsGEJACDw5gQSKpY5b">
              Riksdagen ställer sig bakom det som anförs i motionen om att
              den dömdes anknytning till Sverige ska väga mindre tungt när utvisningsfrågan
              prövas i förhållande till vad som är fallet i dag och tillkännager
              detta för regeringen.
            </item>
            <item xml:id="i-VLgM5g3VsgZekLQoxW7GeF">
              Riksdagen ställer sig bakom det som anförs i motionen om att
              tiden för återreseförbud på grund av brott ska förlängas och tillkännager
              detta för regeringen.
            </item>
            <item xml:id="i-Mp6wzab83UZ6ZBUGKGuikH">
              Riksdagen ställer sig bakom det som anförs i motionen om att
              straffen vid olovlig vistelse efter återreseförbud på grund av
              brott ska skärpas och tillkännager detta för regeringen.
            </item>
          </list>
        </div>
        <div xml:id="i-WTgPxFrdtdyDMF7bRQ68NX" type="motContent">
          <head xml:id="i-PrKPm2r4DVXsRSXKo7YZPG" type="h1">
            Motivering
          </head>
          <p xml:id="i-PGCRgvn9MwnmfeuZEtqkd3">
            Kriminalpolitiken ska kännetecknas av ett tydligt brottsofferperspektiv.
            Barn och unga är särskilt utsatta, inte sällan för att de befinner
            sig i olika typer av beroendeställningar till förövaren. Flera
            åtgärder krävs för att stärka arbetet mot sexuella övergrepp.
            Det handlar om ökad förmåga att ingripa mot och utreda sexualbrott,
            strängare straff för gärningsmännen och tydligare uppföljning
            av varje enskilt brottsoffer.
          </p>
          <p xml:id="i-YudpyD6PSG5ZhDQ3T6mR6">
            Det är av stor betydelse att polisen har kapacitet och förmåga
            att hitta förövare som undandrar sig rättvisan. Polisen måste
            se till att fler misstänkta och åtalade kan ställas inför rätta.
            Fler människor måste känna tilltro till att polis och åklagare
            tar brotten på största allvar och att varje brottsanmälan utreds.
            Sverige ska ha en polis och ett rättsväsende som med kraft bekämpar
            sexualbrott. Utvecklingen gällande sexualbrott måste vändas. Enligt
            den nationella trygghetsundersökningen från Brå har utsattheten
            för sexualbrott ökat kraftigt under de senaste åren. För tredje
            året i rad ökade antalet anmälda våldtäkter under 2018. Totalt
            anmäldes förra året 7 958 våldtäkter. Samtidigt vet vi att det
            finns ett stort mörkertal eftersom många brottsoffer väljer att
            inte anmäla att de utsatts för sexualbrott. Ökningen är särskilt
            dramatisk bland unga kvinnor där fler än var tredje ung kvinna
            uppgav att de någon gång under året utsatts för ett sexualbrott.
            De här problemen får inte ignoreras eller förminskas utan måste
            tas på största allvar.
          </p>
          <p xml:id="i-6Nz4igVtNNNAr2EHSMxesC">
            Moderaterna har ett flertal förslag på skärpt lagstiftning för
            att förbättra rättsväsen­dets hantering av sexualbrott. Fler gärningsmän
            som gjort sig skyldiga till våldtäkt och andra former av sexualbrott
            ska lagföras – och dömas till strängare straff. För att nå detta
            mål krävs att utredningsverksamheten stärks, att brottsoffren
            får det stöd de behöver och att straffen skärps så att de står
            i proportion till brottens allvar. Straffen för våldtäkt är idag
            alltför låga med straffskalor som är i princip oförändrade sedan
            brotts­balken infördes för mer än 50 år sedan. Det finns straffrättsligt
            sett ett för stort avstånd mellan vissa allvarliga gärningar som
            rubriceras som sexuellt ofredande och de situa­tioner där det
            går att fälla någon till ansvar för våldtäkt. Varje oönskad hand
            på kroppen är en för mycket och det finns allvarliga kränkningar
            som måste kunna straffas efter ett högre straffvärde, utan att
            det handlar om våldtäkt.
          </p>
          <p xml:id="i-26AuFD4BQacNusyMEkbDZp">
            Därför behöver en ny brottsrubricering, grovt sexuellt ofredande,
            införas. Straff­skalan ska vara fängelse i minst nio månader och
            högst tre år. Det grova brottet ska ta sikte på situationer där
            till exempel gärningsmän i grupp angriper en person eller där
            gärningsmannen på något annat sätt har agerat särskilt hänsynslöst
            eller kränkande. Detta har riksdagen tillkännagivit för regeringen.
          </p>
          <p xml:id="i-W2LevCPpnKu3Y8e4ihZTnf">
            Den gärningsman som begått övergrepp mot en person i en nära
            relation och döms till fängelse ska vara tvungen att delta i ett
            behandlingsprogram. Den som vägrar ska få sämre möjligheter till
            permission och villkorlig frigivning. För de som dömts för grova
            sexualbrott eller grova brott mot närstående ska behandlingsprogram
            vara ett krav för villkorlig frigivning. Detta har riksdagen tillkännagivit
            för regeringen men hittills, trots att flera år har gått, har
            regeringen inte återkommit till riksdagen med förslag på åtgärder.
          </p>
          <head xml:id="i-C9ADfR2R3o8yTAMQyx7zGW" type="h2">
            Skärp straffen för våldtäkt av normalgraden
          </head>
          <p xml:id="i-9oBwEYySstGqwUqTJvkYV1">
            Moderaterna vill skärpa straffen för våldtäkt av normalgraden.
            Våldtäkt och våldtäkt mot barn ska kunna leda till ett fängelsestraff
            på 3–7 år. Det innebär att det lägsta straffet för våldtäkt och
            våldtäkt mot barn höjs från fängelse i 2 år till fängelse i 3
            år. Det skulle vara en kraftfull markering av hur allvarligt samhället
            ser på våldtäktsbrottet. Det har gått snart ett och ett halvt
            år sedan riksdagen riktade ett tillkännagivande till regeringen
            om skärpt straff för våldtäkt. Såvitt är känt har regeringen fortfarande
            inte ens tillsatt en utredning för att skärpa straffen. Vår uppfattning
            är att regeringen borde arbeta mer skyndsamt med denna fråga,
            och vi uppmanar regeringen att skyndsamt återkomma med ett lagförslag
            till riksdagen om skärpta straff för våldtäkt.
          </p>
          <head xml:id="i-PVvg3FF3USbt1adjbpV5r6" type="h2">
            Särskilda grupper som är specialiserade på sexualbrott inom polisen
          </head>
          <p xml:id="i-UtbbpdYYk86EVrZsnguaPR">
            För att stärka utredningarna ska en åklagare alltid vara förundersökningsledare
            i sexual­brottsärenden. Särskilda grupper som är specialiserade
            på sexualbrott ska finnas i samtliga polisens sju regioner. Det
            bör skapas en möjlighet att ta upp videoförhör med målsägande
            i sexualbrottsmål i nära anslutning till brottet. Det inspelade
            förhöret ska därefter kunna användas som bevisning i en senare
            rättsprocess.
          </p>
          <head xml:id="i-4UDML5d6a72fLRgWo7cW61" type="h2">
            Fördubbla kränkningsersättningen för brottsoffer
          </head>
          <p xml:id="i-F8QLpfNJcvFQbK6KH6siPQ">
            Den som utsatts för brott ska alltid kunna räkna med ett starkt
            stöd. Den kränkning som brottsoffret lidit efter att ha utsatts
            för brott bör uppgraderas för att stå i bättre överens­stämmelse
            med de etiska och sociala värderingar som är rådande idag. Vi
            vill därför fördubbla nivån på den kränkningsersättning som brottsoffer
            kan få rätt till. En sådan förändring skulle dessutom på ett tydligare
            sätt markera att det som brottsoffret utsatts för utgör en överträdelse
            av brottsoffrets rätt till sin person och integritet. Skadestånden
            för de som utsatts för ett sexualbrott bör fördubblas.
          </p>
          <head xml:id="i-Wh9GhMui3zgCyoRmWyw1YC" type="h2">
            Kartläggning av sexualbrotten
          </head>
          <p xml:id="i-2UqPQgzpwD8xe3w3TzoGGW">
            Det finns anledning att göra en bred kartläggning av just sexualbrott
            med hänsyn till den radikala ökning av personer som uppger att
            de utsatts för just sexualbrott under de senaste åren. En sådan
            kartläggning ska omfatta både brottslighetens karaktär, var och
            i vilka sammanhang brotten begås, och vilka som begår brotten
            och vilka som är brotts­offer. Den typ av bred kartläggning som
            Moderaterna vill se bör kunna ligga till grund för såväl förändrad
            lagstiftning som utformning av informationsinsatser och andra
            åtgärder med syfte att förebygga brott.
          </p>
          <head xml:id="i-CgVKQ28udDgQiQDENuuRAA" type="h2">
            Preskriptionstiderna för allvarliga sexualbrott och våldtäkt
          </head>
          <p xml:id="i-Snz3ehbEgW4s3VJVwvAzrf">
            Alliansregeringen skärpte reglerna för sexualbrott och preskriptionstiderna
            har utvidgats beträffande sexualbrott mot barn. Numera omfattas
            i princip alla sexualbrott mot barn av en förlängd preskriptionstid,
            som innebär att preskriptionstiden börjar löpa den dag barnet
            fyller eller skulle ha fyllt 18 år.
          </p>
          <p xml:id="i-RKxg8ArKdxC9YFD811BCMS">
            Att en gärningsman medvetet kan hålla sig undan rättvisan i åratal
            och därigenom gå fri från allvarliga brottsmisstankar strider
            mot det allmänna rättsmedvetandet. Polisens förmåga att hitta
            förövare som undandrar sig rättvisan behöver förbättras för att
            fler ska kunna ställas inför rätta. Samtidigt går den tekniska
            och forensiska utvecklingen framåt vilket gör det möjligt att
            klara upp fler brott. Idag kan det räcka med DNA från enstaka
            celler för att kunna få fram en DNA-profil som kan jämföras med
            personer eller andra DNA-spår. En DNA-träff kan utgöra en mycket
            stark bevisning och vara avgörande för en fällande dom. Sedan
            årsskiftet är det dessutom möjligt att använda så kallad familje­sökning
            för att finna släktingar till en oidentifierad misstänkt och därigenom
            komma vidare med brottsutredningen när den misstänkte själv inte
            finns i någon databas. Metoden användes bland annat i det så kallade
            Billdalsfallet där en 24 år gammal våldtäkt kunde klaras upp.
          </p>
          <p xml:id="i-5Up81o7DGCE3GuruWyouaW">
            De nya tekniska möjligheter som DNA-tekniken och möjligheterna
            till familje­sökning erbjuder utgör skäl för att ta bort preskriptionstiderna
            för våldtäkter och andra allvarliga sexualbrott. Det skulle öka
            möjligheterna till upprättelse för de brottsutsatta samtidigt
            som det skickar en tydlig signal till gärningsmännen att de inte
            kan vänta sig att komma undan.
          </p>
          <p xml:id="i-2s6wx3sx4Pqj9DNyHePgnC">
            Allteftersom fler brott kan lösas efter längre tid minskar de
            skäl som motiverat de nuvarande tidsgränserna för när brott preskriberas.
            Samtidigt finns det skäl att i större utsträckning än idag beakta
            brottsoffrets behov av upprättelse. Moderaterna anser därför att
            preskriptionen för våldtäkt och allvarliga sexualbrott bör tas
            bort på samma sätt som preskriptionen idag är borttagen för bland
            annat mord, dråp och terroristbrott.
          </p>
          <p xml:id="i-D5xUZsD7jCwBm6oLhYkhxy">
            Det bör även övervägas om preskriptionstiderna för andra brott
            av samma skäl bör förlängas eller avskaffas. Moderaterna vill
            tillsätta en utredning med uppdrag att göra en total översyn av
            bestämmelserna om preskription. Det kan finnas skäl att ta bort
            eller förlänga preskriptionstiden även för andra brott. Reglerna
            är gamla samtidigt som såväl den forensiska tekniken som synen
            på flera brott, särskilt mot person, har förändrats över tid.
            Det är vidare stötande att det är möjligt att undgå straff endast
            genom att hålla sig undan ett antal år.
          </p>
          <p xml:id="i-L3B3kNpBRok9T63JiiqfvJ">
            Även preskriptionstiden för sexualbrott mot barn bör tas bort
            helt. Syftet är att stärka skyddet för barn och unga som har utsatts
            för sexuella övergrepp. Detta har riksdagen tillkännagivit för
            regeringen.
          </p>
          <head xml:id="i-NULAJ7tZdcCTShcAacS5MS" type="h2">
            Förändrade regler om utvisning på grund av brott
          </head>
          <p xml:id="i-YLwPcVxyY2HEpfeRoBust8">
            Moderaterna vill sänka gränsen för när personer utvisas på grund
            av brott. Den som exempelvis gör sig skyldig till grova sexualbrott
            ska som huvudregel utvisas från Sverige. Vi vill att fler brott
            ska leda till utvisning. Det handlar bland annat om den typ av
            sexuella ofredanden som sker av grupper av gärningsmän och som
            vi sett i samband med en del musikfestivaler. Den utländska medborgarens
            anknytning till Sverige bör inte heller väga lika tungt som idag.
            Just anknytningen hindrar idag en hel del utvis­ningar. Även när
            en utländsk medborgare begått mycket grova brott så får många
            stanna tack vare sin anknytning till Sverige och eventuellt familj
            och andra som bor här.
          </p>
          <p xml:id="i-SUkGKFMGP7w21oppsFXdsy">
            Kravet på synnerliga skäl för att kunna utvisa en utlänning som
            vistats i Sverige med uppehållstillstånd i minst fyra år när åtal
            väcks eller om han/hon då varit bosatt i Sverige i minst fem år
            bör samtidigt sänkas. Anknytning till Sverige bör även fortsätt­ningsvis
            ha betydelse – men inte väga lika tungt. Det bör i ökad utsträckning
            tas hänsyn till att en utländsk medborgare som utvisas kan hålla
            kontakt med familj och andra via telefon, e‑post m.m. och/eller
            genom besök till den utvisades hemstat.
          </p>
          <head xml:id="i-WmMDNWipQTSr4JovFHtsm5" type="h2">
            Skärpta regler för återreseförbud
          </head>
          <p xml:id="i-KfwhZv4CETkeUSDad8jH4w">
            Vi vill skärpa regelverket för återreseförbud. Begår någon ett
            allvarligt brott såsom grov våldtäkt eller grovt rån och saknar
            anknytning till Sverige är det exempelvis rimligt att brottet
            leder till ett återreseförbud på livstid. Det är straffbart att
            vistas i landet för den som har ett återreseförbud på grund av
            brott. Straffskalan är fängelse från 14 dagar till ett år. Av
            rättspraxis framgår att straffet normalt bestämts till fängelse
            i en månad. Det är angeläget att den som begår brott och till
            följd av detta utvisas inte återvänder till Sverige i strid med
            återreseförbudet. De straff som döms ut i dag är för låga. Vi
            föreslår att straffminimum för olovlig vistelse i strid med återreseförbud
            på grund av brott därför ska höjas till fängelse i sex månader.
          </p>
        </div>
        <div xml:id="i-MrapHcFY19XA2fFZEdBDFn" type="motSignatures">
          <list xml:id="i-BUth48X95yb4hpmch5Be63">
            <item xml:id="i-HbswH8EqqbRqzVW7KTUD3a" who="i-NRWqqo7iPdzBV8QrJyKnQb">
              Johan Forssell (M)
            </item>
            <item xml:id="i-Rhvp4dBqpsYDbu3k3q73fh" who="i-XKBEUKbavmqFvdi75cDrts">
              Magdalena Schröder (M)
            </item>
            <item xml:id="i-S3ZAJ6q55Nv3c1Z5pHSAwt" who="i-DGcLR21cjcBjrD374xbmmM">
              Ellen Juntti (M)
            </item>
            <item xml:id="i-VXVrwHKbFWuQSAdY6ZUKfj" who="i-3Su8RZSRu3defRTgsQprqZ">
              Mikael Damsgaard (M)
            </item>
            <item xml:id="i-N11T9hePsCzwdMVQTxQnZE" who="i-S1jBpohzgG7cgcBjfgN1Fb">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
