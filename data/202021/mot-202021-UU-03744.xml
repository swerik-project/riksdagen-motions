<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-03744">
  <teiHeader>
    <fileDesc>
      <titleStmt>
        <title>med anledning av prop. 2020/21:22 Fortsatt svenskt deltagande i Natos utbildnings- och rådgivningsinsats Resolute Support Mission i Afghanistan</title>
        <author corresp="i-HG8uLqLT7SnwSx5YRobkVr">av Håkan Svenneling m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3744 av Håkan Svenneling m.fl. (V)</title>
          <idno type="rdwebb">H8023744</idno>
          <rs type="number">3744</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H8023744/text</ref>
          <ref type="dokument_url_html">http://data.riksdagen.se/dokument/H8023744</ref>
          <ref type="dokumentstatus_url_xml">http://data.riksdagen.se/dokumentstatus/H8023744</ref>
          <ref type="docx">http://data.riksdagen.se/fil/061A3D5A-761E-484C-95A8-07B73BF22A47</ref>
          <ref type="pdf">http://data.riksdagen.se/fil/407538B1-7CDA-4939-9DDD-C4EF4AB53D1F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8rNmzf3DjScyRyMhA4qDTB" type="basedOn"/>
        <correspContext corresp="i-8rNmzf3DjScyRyMhA4qDTB">
          <ref>Proposition 2020/21:22</ref>
        </correspContext>
        <correspAction xml:id="i-WbaPcq67JV8BCKkeVEUrmx" type="signed"/>
        <correspContext corresp="i-WbaPcq67JV8BCKkeVEUrmx">
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-LsVV2XMvqD32XGHvoLBoMr" type="submitted">
          <date when="2020-10-29"/>
          <time when="14:38:50"/>
        </correspAction>
        <correspAction xml:id="i-Q6JMYLYY7sMM6k5cJT9y6v" type="reviewed">
          <date when="2020-11-02"/>
          <time when="12:59:16"/>
        </correspAction>
        <correspAction xml:id="i-Wzj72hKERDM1ziaU3m5A2z" type="dismissed">
          <date when="2020-11-03"/>
        </correspAction>
        <correspAction xml:id="i-XZLojqvd8sQc9USQzT5jjs" type="referred">
          <date when="2020-11-04"/>
        </correspAction>
        <correspAction xml:id="i-LBLJ35fbgH2kQCUZBcctWN" type="assigned">
          <date when="2020-12-09"/>
          <time when="16:28:06"/>
        </correspAction>
        <correspContext corresp="i-LBLJ35fbgH2kQCUZBcctWN">
          <ref type="assignedTo">Utrikesutskottet</ref>
        </correspContext>
        <correspAction xml:id="i-TE8uWViXM9WCaCuZMn8ftN" type="behandlas_i"/>
        <correspContext corresp="i-TE8uWViXM9WCaCuZMn8ftN">
          <ref type="uppgift">2020/21:UFöU1</ref>
          <ref type="ref_dok_id">H801UFöU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UFöU1</ref>
          <ref type="ref_dok_titel">Fortsatt svenskt deltagande i Natos utbildnings- och rådgivningsinsats Resolute Support Mission i Afghanistan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3744 av Håkan Svenneling m.fl.
          (V) med anledning av prop. 2020/21:22 Fortsatt svenskt deltagande
          i Natos utbildnings- och rådgivningsinsats Resolute Support Mission
          i Afghanistan
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-J5FRrTf2Na5316Xotkcfj9">
            1 Förslag till riksdagsbeslut
          </head>
          <list style="ol">
            <item xml:id="i-Q9VfQetN314mYNKoYS4bCM">
              Riksdagen avslår regeringens proposition 2020/21:22 Fortsatt
              svenskt deltagande i Natos utbildnings- och rådgivningsinsats
              Resolute Support Mission i Afghanistan.
            </item>
            <item xml:id="i-7Uq4nrUEWHe97uSmv66Bj9">
              Riksdagen ställer sig bakom det som anförs i motionen om att
              regeringen bör återkomma med en redogörelse för hur det svenska
              styrkebidraget i Afghanistan arbetat och arbetar med att utbilda
              de afghanska försvars- och säkerhetsstyrkorna i frågor som rör
              humanitär rätt och tillkännager detta för regeringen.
            </item>
            <item xml:id="i-U1zE5ZERi6Q2k4RocZvY3R">
              Riksdagen ställer sig bakom det som anförs i motionen om att
              regeringen bör ge i uppdrag åt berörda myndigheter att återkomma
              med en strategi för hur det svenska styrkebidraget i Afghanistan
              ska kunna säkerställa att man inte bidrar till att vare sig afghanska
              eller internationella säkerhetsstyrkor genomför eller bidrar till
              insatser i strid med internationell humanitär rätt, och detta
              tillkännager riksdagen för regeringen.
            </item>
            <item xml:id="i-M38g5shKBXQ1RPchWf2bXE">
              Riksdagen ställer sig bakom det som anförs i motionen om att
              en oberoende kommission bör tillsättas med uppdraget att ta fram
              en vitbok om den samlade svenska insatsen i Afghanistan 2002–2021
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-3otmp4EHKj7MhhYiMKpsGm" type="h1">
            2 Resolute Support Mission (RSM)
          </head>
          <p xml:id="i-3N65HRG84yVqCr4pox4WCn">
            Regeringen föreslår genom proposition 2020/21:22 Fortsatt svenskt
            deltagande i Natos utbildnings- och rådgivningsinsats Resolute
            Support Mission i Afghanistan att riksdagen medger att regeringen
            ställer en svensk väpnad styrka bestående av högst 200 personer
            till förfogande t.o.m. den 31 december 2021 för att på inbjudan
            från Afghanistans regering till Nato och berörda partnerländer
            delta i utbildnings- och rådgivningsinsatsen Resolute Support
            Mission (RSM) i Afghanistan.
          </p>
          <p xml:id="i-NPX6iGozJ6hD9EnCENvPUE">
            Det övergripande målet med Sveriges styrkebidrag är enligt propositionen
            att bidra till att konsolidera de afghanska försvars- och säkerhetsstyrkornas
            förmåga att på sikt självständigt hantera säkerheten i landet.
            Ytterligare en målsättning är att bidra till att bygga förmågan
            hos våra nationella krigsförband och staber. I realiteten innebär
            detta att Sverige fortsätter att under ännu ett år delta i en
            internationell insats som i grunden har misslyckats. Vänsterpartiet
            har motsatt sig Sveriges militära insats i Afghanistan i 15 år.
          </p>
          <p xml:id="i-DxyshWXP1gyeMsRKRy6yVh">
            I februari slöts det s.k. Dohaavtalet mellan talibanernas företrädare
            och USA. Avtalet innebär att alla utländska militära förband ska
            dra sig tillbaka från Afghanistan före maj 2021. I utbyte garanterar
            talibanrörelsen att Afghanistan inte ska kunna användas som bas
            för syften som riskerar USA:s eller dess allierades säkerhet.
            Avtalet innebär också att förhandlingar mellan talibanrörelsen
            och afghanska motparter ska inledas om en vapenvila och om landets
            politiska framtid. I september inleddes fredssamtal i Doha mellan
            parterna.
          </p>
          <p xml:id="i-M6RyqxjtFgkBrLK9tYMAGh">
            Även om fredsförhandlingarna mellan Afghanistans regering och
            talibanerna är viktiga och inger hopp för framtiden ser inte Vänsterpartiet
            att avtalet spelar någon roll för vårt ställningstagande. Det
            gör inte heller avtalet mellan USA och talibanerna om ett tillbakadragande
            av utländska militära förband. Vi menar att riksdagen bör avslå
            regeringens proposition oaktat Dohaavtalet. Vänsterpartiet har
            tidigare yrkat avslag på propositioner i samma ärende (2014/15:13,
            2015/16:41, 2016/17:33, 2017/18:32, 2018/19:5 och 2019/20:3424).
            Sverige bör inte ställa en väpnad styrka till förfogande till
            RSM. Vi ser insatsen som en fortsättning på den Natoledda Isaf-insatsen
            (International Security Assistance Force), som vi varit starkt
            kritiska till.
          </p>
          <p xml:id="i-WgyHTVALv9BaYz9paWP2Cv">
            Erfarenheterna från Afghanistan visar att väpnade insatser inte
            lett till ökad säkerhet för befolkningen. Vi ser samtidigt att
            Sveriges mervärde i Afghanistan ligger i civila och politiska
            insatser, inte i deltagande i den militära konflikten i landet.
            Sverige borde arbeta för att FN ska få det direkta ansvaret för
            den fortsatta processen, både civilt och militärt. Det skulle
            underlätta en framtida fredsprocess. I dag dikteras i stället
            villkoren av amerikanska inrikespolitiska intressen. Dessutom
            innebär en förlängning av deltagandet en ansträngning på anslaget
            till Försvarsmaktens insatser internationellt. Det ger ett minskat
            handlingsutrymme för oförutsedda händelser i en tid när omvärldsläget
            är mycket svårbedömt och präglas av just oförutsägbarhet. Att
            då anslå 60 miljoner kronor till fortsatt deltagande i Natos utbildnings-
            och rådgivningsinsats RSM i Afghanistan är en dålig prioritering.
          </p>
          <p xml:id="i-yrjip2Mbas611XP4bsQMr">
            Riksdagen bör avslå regeringens proposition 2020/21:22 Fortsatt
            svenskt deltagande i Natos utbildnings- och rådgivningsinsats
            Resolute Support Mission i Afghanistan. Detta bör riksdagen besluta.
          </p>
          <head xml:id="i-QZypYEk8D8TnmzRdRAYAei" type="h1">
            3 Internationell humanitär rätt
          </head>
          <p xml:id="i-B9WoGKSG6xFxHEzvG29YQ9">
            I juli 2019 attackerades en av Svenska Afghanistankommitténs
            hälsokliniker i Wardak av afghanska regeringsstyrkor. Patienter
            och personal förhördes, och fyra personer dödades. Därtill fördes
            klinikchefen bort och hölls utan förklaring i förvar i två veckor.
          </p>
          <p xml:id="i-WJmtEai4en7PjZ7NcM9WsC">
            Attacker mot civila, utomrättsliga avrättningar och anfall mot
            en sjukvårdsinrättning är fullständigt oacceptabelt och ett tydligt
            brott mot humanitär rätt. När säkerheten inte kan garanteras drabbas
            dessutom civila i behov av vård. Som en konsekvens av attacken
            i juli 2019 tvingades Svenska Afghanistankommittén av talibanerna
            att tillfälligt stänga ytterligare 42 kliniker i regionen, vilket
            drabbade 5 700 patienter om dagen.
          </p>
          <p xml:id="i-YMZ6vi5MwUPcTCU4hEKyAj">
            Enligt FN:s insats i Afghanistan (Unama) är det afghansk och
            internationell militär som skördar flest civila dödsoffer i landet.
            I och med den svenska militära närvaron i Afghanistan har Sverige
            ett särskilt ansvar att verka för att mänskliga rättigheter och
            folkrätt efterlevs av alla parter, inte minst av dem man själv
            utbildar. I propositionen lyfts särskilt fram att Sverige ska
            verka aktivt för att FN:s säkerhetsrådsresolution 1325 m.fl. genomförs
            som en del i RSM:s operationsplan. Vänsterpartiet har återkommande
            lyft fram vikten av att resolutionen levandegörs vid svenskt deltagande
            i internationella insatser. En förutsättning för att det ska bli
            möjligt är dock att den humanitära rätten respekteras.
          </p>
          <p xml:id="i-HRxMdcC2JKHJzVBjKhf5jK">
            Att USA och president Donald Trump har motarbetat den internationella
            brottmåls­domstolen ICC:s försök att påbörja en utredning om misstänkta
            krigsbrott av amerikanska trupper i Afghanistan, bl.a. genom att
            neka ICC:s personal visum, är mycket allvarligt. I september 2020
            utökades sanktionerna från USA:s sida, och åklagaren Fatou Bensouda
            och ICC-chefen Phakiso Mochochoko belades med rese­förbud och
            frysta tillgångar. USA:s agerande underminerar internationell
            rätt såväl som rättvisa för det afghanska folket.
          </p>
          <p xml:id="i-N11w5Hzgdg86fspXx32bQS">
            Regeringen bör återkomma med en redogörelse för hur det svenska
            styrkebidraget i Afghanistan arbetat och arbetar med att utbilda
            de afghanska försvars- och säkerhets­styrkorna i frågor som rör
            humanitär rätt. Detta bör riksdagen ställa sig bakom och ge regeringen
            till känna.
          </p>
          <p xml:id="i-UEjqaKXWZw9rYqgckyBeYR">
            Regeringen bör uppdra åt berörda myndigheter att återkomma med
            en strategi för hur det svenska styrkebidraget i Afghanistan ska
            kunna säkerställa att man inte bidrar till att vare sig afghanska
            eller internationella säkerhetsstyrkor genomför eller bidrar till
            insatser i strid med internationell humanitär rätt. Detta bör
            riksdagen ställa sig bakom och ge regeringen till känna.
          </p>
          <head xml:id="i-JgQ4BPvT6iTmCwmpQrCSNv" type="h1">
            4 Oberoende utvärdering
          </head>
          <p xml:id="i-DgDDZ1MN8A33hUHnedCczS">
            Vänsterpartiets politik för Afghanistan tar sin utgångspunkt
            i solidariteten med det afghanska folket. Vi vill att Sverige
            ska vara en aktiv och närvarande aktör i Afghanistan och understödjer
            det arbete som afghanska kvinnor och män bedriver för fred, utveckling,
            demokrati och jämställdhet. Vänsterpartiet stöder därför insatser
            vars uppgift är att säkerställa ett långsiktigt arbete för fred,
            demokratisering och jämställdhet. Det är så det afghanska samhället
            kan stabiliseras och vidareutvecklas. Under det gångna decenniet
            har Sveriges engagemang i Afghanistan fokuserat på militära insatser.
            Sveriges bidrag till den Natoledda internationella säkerhetsstyrkan
            Isaf började 2002 och avslutades 2014. Vänsterpartiet har varit
            kritiskt till insatsen och vid upprepade tillfällen föreslagit
            att Sveriges deltagande ska avvecklas.
          </p>
          <p xml:id="i-ED33wnkHEqAuERr2x4s5mW">
            Den svenska militära insatsen har motiverats och försvarats med
            en lång rad argument. Det har bl.a. sagts att de svenska soldaterna
            ska skydda afghanska flickor som vill gå i skolan, att den militära
            insatsen ska bidra till demokratisering, att den militärt ska
            besegra talibanerna, att den ska hindra syraattacker mot kvinnor
            och att den ska skapa säkerhet. I dag kan vi konstatera att säkerhetsläget
            inte har förbättrats. Konflikten har tvärtom stadigt blivit värre
            för varje år som gått. Civila utsätts alltjämt för attacker, biståndsarbetare
            dödas och kvinnor nekas grundläggande mänskliga rättigheter. Alltjämt
            utsätts civila för attacker, biståndsarbetare dödas och det är
            fortfarande lång väg kvar till fred och stabilitet i landet.
          </p>
          <p xml:id="i-BFLBUPPKk3hXUkH6SUirXX">
            Samtidigt har vi också kunnat se viktiga framsteg i Afghanistan.
            Fler flickor får gå i skolan, fler barnmorskor utbildas och fler
            kvinnor arbetar och har ledande poster inom politiken. Men dessa
            framsteg har genomförts av civila biståndsorganisationer – organisationer
            som arbetat fristående från de militära insatserna.
          </p>
          <p xml:id="i-SAVMNgRtjsPi8H5XtdKGPC">
            Sveriges deltagande i Isaf-insatsen är en av de mest omfattande
            internationella insatser som vårt land genomfört. Det har varit
            en kostsam insats, både i pengar och i människoliv. Vänsterpartiet
            har vid flera tillfällen framfört kravet att det ska genom­föras
            en oberoende utvärdering av det svenska deltagandet i Isaf och
            att en sådan utvärdering bl.a. ska inkludera företrädare för såväl
            det svenska som det afghanska civilsamhället.
          </p>
          <p xml:id="i-LPTEF5tJPVipDsLg7UFopT">
            Regeringen beslutade den 9 juli 2015 att tillsätta en utredning
            för att utvärdera den samlade svenska insatsen i Afghanistan 2002–2014.
            I direktiven (dir. 2015:79) för utredningen står det att Sveriges
            samlade engagemang i Afghanistan under perioden 2002–2014 ska
            utvärderas, med ”särskilt fokus på den verksamhet som har bedrivits
            i norra Afghanistan under åren 2006–2014”. Vänsterpartiet ställer
            sig mycket tveksamt till hur utvärderingsuppdraget formulerats.
            Regeringen utsåg dessutom en av de politiker som själv är ytterst
            ansvarig för den militära insatsen i Afghanistan att ensam leda
            utvärderingen. Vi har svårt att se att det skulle vara en oberoende
            och trovärdig utvärdering. I flera andra länder som deltagit i
            Isaf har man valt att gå en annan väg och tillsatt verkligt oberoende
            utvärderingar, t.ex. i Norge, Danmark och Nederländerna.
          </p>
          <p xml:id="i-NqmWzSAJSzQoypPctePkKF">
            När utvärderingen presenterades i mars 2017 konstaterade den
            att kostnaderna för hela Sveriges engagemang, inklusive civila
            insatser och bistånd, kan vara så stora som 27,5 miljarder kronor.
            Trots det pekar utredningen på att få mål har uppfyllts och att
            den svenska styrkan inte anses ha bidragit till att säkerheten
            upprätthållits i önskvärd utsträckning. Den har heller inte lyckats
            bygga upp förmågan hos de afghanska säkerhetsstyrkorna i tillräcklig
            utsträckning. Däremot anses Försvarsmakten ha utvecklat sin egen
            förmåga, t.ex. i samarbetet med Nato. Utredningen undviker dock
            den stora knäckfrågan, nämligen varför uppdraget att skapa säkerhet
            i Afghanistan misslyckats. En viktig lärdom av utredningen är
            de problem med civil och militär samverkan som den tar upp och
            hur sammanbakningen mellan militära och civila insatser kan försvåra
            de civila organisationernas ansträngningar, något som ett flertal
            biståndsorganisationer, inte minst Svenska Afghanistankommittén,
            lyft fram vid flera tillfällen.
          </p>
          <p xml:id="i-JjuVsFvU1yyk3EXEkD9ywf">
            Försvarsminister Peter Hultqvist meddelade den 2 december 2014
            i Svenska Dagbladet att ”tidigare utfästelser om att göra en s.k.
            vitbok ska verkställas”. Socialdemokraterna har tidigare fattat
            beslut på en partikongress om att en vitbok om Sveriges engagemang
            ska tas fram. Tyvärr fick inte heller utredningen något uppdrag
            om att fullfölja detta löfte.
          </p>
          <p xml:id="i-TUdm4kSVGNXFJdz6poUdzX">
            En vitbok om den svenska militära närvaron i Afghanistan skulle
            vara ett sätt att öppet redovisa och utvärdera såväl den militära
            insatsen som Sveriges stöd till polisutbildning och utvecklingsbistånd
            samt politiskt och diplomatiskt arbete. I synnerhet är det viktigt
            att ytterligare utvärdera hur Sveriges olika insatser samverkat
            med varandra, det som genom åren kallats civil-militär samverkan.
          </p>
          <p xml:id="i-9NKiyTWxCE2h2Jxvi7wD6W">
            En oberoende kommission bör tillsättas med uppdraget att ta fram
            en vitbok om den samlade svenska insatsen i Afghanistan 2002–2021.
            Detta bör riksdagen ställa sig bakom och ge regeringen till känna.
          </p>
          <head xml:id="i-ARYDzdXTJUEN5TfB4jsL86" type="h1">
            5 Civila insatser för fred och utveckling
          </head>
          <p xml:id="i-RCEJvpgRFQ3P2zg2GqsKeZ">
            Afghanistans historia visar att det inte finns någon militär
            lösning på landets problem. Utländsk militär närvaro har gång
            på gång fördjupat och förstärkt landets konflikter. För att säkerställa
            ett arbete för fred, demokratisering och jämställdhet behövs en
            i grunden annan strategi för Afghanistan. Vänsterpartiet ser att
            Afghanistans stora utmaningar bara kan lösas genom en civil och
            politisk strategi. Stommen i en sådan strategi är ett ökat civilt
            bistånd och stöd till de politiska försöken att få igång en freds-
            och försoningsprocess och ett arbete med att återintegrera de
            stridande parterna i samhället. Det är viktigt att initiativ för
            att få igång en freds- och försoningsprocess tas till vara på
            såväl nationell som lokal nivå. Sverige ska erbjuda sitt stöd
            i det arbetet. Förra årets presidentval kantades av våld och hot,
            och närvaron av internationella observatörer var begränsad.
          </p>
          <p xml:id="i-Y3AqL9p7CkhLuh8ivWN3e8">
            Sverige har starka band till Afghanistan genom de många afghaner
            som i dag lever i vårt land och alla svenskar som genom decennierna
            engagerat sig i solidaritetsarbete med Afghanistan. Genom Svenska
            Afghanistankommitténs framgångsrika arbete i landet under mer
            än tre decennier har Sverige vunnit trovärdighet och skapat unika
            kontaktnät. Sverige skulle därför kunna bli en central aktör för
            fred, demokrati och jämställdhet i Afghanistan. Men det förutsätter
            att fokus på militära insatser ersätts med civila och politiska
            insatser.
          </p>
          <p xml:id="i-SFuLXQFeNeLm8PAGswZh8s">
            I Afghanistan växer det nu upp en ny generation av unga kvinnor
            och män. För många av dem saknas möjligheter till utbildning,
            försörjning och ett liv som inte begränsas av förtryck och fattigdom.
            Den bilden bekräftas inte minst av alla de ensamkommande barn
            och ungdomar som flytt landet. Det måste skapas en framtid för
            ungdomar och barn i Afghanistan. Bristande framtidstro och frustration
            är extremisternas bästa vän; det underlättar deras rekrytering.
            Civilt bistånd är därför avgörande för att lösa grundorsakerna
            till kriget i Afghanistan. Bistånd och humanitär hjälp får aldrig
            villkoras t.ex. med krav på att återta människor som flytt till
            Sverige eller Europa i hopp om ett bättre liv.
          </p>
          <p xml:id="i-5XFRU4HKUodS2jpJf8xMLH">
            Det är oroväckande att USA:s utrikesminister Mike Pompeo meddelat
            att man planerar för att skära ned biståndet till Afghanistan
            med en miljard dollar i år och eventuellt lika mycket nästa år.
            Särskilt i en tid när coronapandemin och spridningen av covid-19
            har försämrat den humanitära situationen ytterligare. Behovet
            av humanitärt stöd är fortsatt omfattande.
          </p>
          <p xml:id="i-BpjTzeGzczPdw4XKsvnvv9">
            Finland har tagit initiativ till en givarkonferens i Genève i
            november i år. Målet är också att avtala om gemensamma utvecklingsmål
            för åren 2021–2024 och att samordna det ekonomiska stödet till
            landet. Givarkonferensen är ett viktigt tillfälle att lyfta fram
            avgörande frågor för Afghanistans framtid.
          </p>
          <p xml:id="i-XJD4ynGHwC2JtmhPkWgBzt">
            Civila insatser måste kompletteras med insatser för att stödja
            försöken till en långsiktig freds- och försoningsprocess. En freds-
            och försoningsprocess måste rymma ett brett spektrum av alla berörda
            grupper i det afghanska samhället för att en långsiktig, fredlig
            lösning ska kunna ta form. Därför är det viktigt att det civila
            samhället får en mer framträdande roll i framtida fredssamtal.
            Särskilt viktigt är det att Afghanistans kvinnor inkluderas i
            fredsprocessen så att deras inflytande och rättigheter inte förhandlas
            bort. Erfarenheten från andra länder visar dessutom att fredsförhandlingar
            där kvinnor deltar leder till en mer hållbar fred. Vänsterpartiet
            har länge drivit på för att resolution 1325 om kvinnor, fred och
            säkerhet ska få en mer framträdande roll i Afghanistan och välkomnar
            därför regeringens starka engagemang i frågan.
          </p>
        </div>
        <div type="motSignatures">
          <list>
            <item xml:id="i-RYupwoxAiicfKdxdxT8hQo">
              Håkan Svenneling (V)
            </item>
            <item xml:id="i-ErQxAHM18tP3ozGJh5VohQ">
              Hanna Gunnarsson (V)
            </item>
            <item xml:id="i-MjUNoWYDqh2w9XxqR2np6Q">
              Jens Holm (V)
            </item>
            <item xml:id="i-CqwbVR5WUQDUT4B3p65syU">
              Lotta Johnsson Fornarve (V)
            </item>
            <item xml:id="i-LwXRoHfXAFXhpqpGKGCbPY">
              Yasmine Posio (V)
            </item>
            <item xml:id="i-Hf9u2VZKxtubTfy6FwNg3A">
              Elin Segerlind (V)
            </item>
            <item xml:id="i-A167PGyg3uMn6hsjWfLHPo">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
