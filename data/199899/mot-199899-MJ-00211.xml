<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0211/mot_199899_MJ_0211-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ211 MJ211
          </p>
          <p>
            Motion till riksdagen 1998/99:MJ211
          </p>
          <p>
            av Per-Samuel Nisser och Ingvar Eriksson (m) Ägande- och brukanderätt
            till mark
          </p>
          <p>
            Att äga och att ha rätten att bruka egendom är en av grunderna
            i vår rättstradition. Det har alltid visat sig att enskilda jord-
            och skogsbrukare är de som bäst och med största känsla tar ansvar
            för att det de äger och brukar skall vara i bästa skick för kommande
            generationer. Generation efter generation har vetat att om man
            skall kunna överleva på gården, måste man ta ansvar för och sköta
            markerna både på ett ekonomiskt och ett miljömässigt ansvarsfullt
            sätt. Det är så hela vår landsbygd och kulturmiljö har bevarats
            och utvecklats. Motsatsen kan man se i de länder och politiska
            system där det enskilda ägandet tagits bort. Där har gårdar, marker
            och skogar förfallit och miljön skadats för långa tider. I vårt
            land är det många som vill kunna äga mark. Möjligheten att kunna
            göra avstyckningar från jordbruksfastigheter bör bli generösare
            och enklare. Detta skulle gynna landsbygden som idag i många delar
            av landet avfolkas. De yngre flyttar till större orter och de
            äldre bor kvar. I många kommuner är detta ett allt större problem,
            vad gäller äldre- och hemsjukvård, som tar stora resurser. Den
            svenska allemansrätten är unik. Den bygger på ett personligt ansvar,
            att alla skall kunna vistas i marker, utan att det på något sätt
            förorsakar markägaren skador. Denna allemansrätt skall vi värna
            om, den ger alla i Sverige möjlighet till rekreation och upplevelser
            som har stort värde. Det som oroar är de försök som görs för att
            utnyttja allemansrätten. Att i organiserade former bedriva affärsmässig
            verksamhet på annans mark med hänvisning till allemansrätten,
            utan att kontakta ägaren är direkt felaktigt. Det kan ge markägaren
            skador, kostnader och olägenheter som direkt strider mot äganderätt,
            brukanderätt och rättstradition. Sedan 1992 inventeras svensk
            privat skogsmark av skogsstyrelsen. Syftet är att skyddsvärda
            områden, nyckelbiotoper m.m. skall registreras och bevaras. Skyddet
            av nyckelbiotoper och biologisk mångfald är en viktig fråga för
            familjeskogsbruket. Nyckelbiotoperna består ofta av äldre och
            mycket värdefull skog. De representerar sammanlagt stora värden,
            runt tio miljarder kronor. På enskilda mindre fastigheter kan
            värdet relativt sett vara mycket stort. Att avstå från avverkning
            innebär att ägarens skogsbruk hotar att lamslås och ekonomin raseras,
            ifall rimlig ersättning uteblir. Man kan idag konstatera att anslagen
            för reservatsbildning och biotopskydd är otillräckliga.
          </p>
          <pb facs="riksdagen-motions-pdf/data/199899/mot_199899_MJ_0211/mot_199899_MJ_0211-0002.pdf"/>
          <p>
            Juridiskt sett saknar begreppet nyckelbiotop status. Det finns
            en tendens att Mot.
          </p>
          <p>
            många betraktar biotoperna som ett formellt skyddsinstitut. Då
            krävs myndighetsbeslut för att bilda reservat, skyddsområden,
            naturavtal m.m. Då har markägaren rätt till ersättning. Ser man
            historiskt är det den enskilda markägaren som bäst känner sina
            marker, som också vill ta ansvar för miljön. Det handlar om att
            balansera miljöhänsyn och produktionseffektivitet på lång sikt.
            Skogsägarna ser idag ej någon motsättning i detta. Genom utbildning,
            rådgivning, information och framtagande av gröna skogsbruksplaner
            ökar hänsynstagandet och kunnandet idag. Detta sker frivilligt.
            Man kan alltså konstatera att skogsägarna tar sin del av sektorsansvaret
            genom att betona nyckelbiotopernas miljövärden. Vad som dock inte
            ligger inom brukarnas sektorsansvar — och som strider mot äganderättens
            principer — är att skogsägaren tvingas uppge sina möjligheter
            att bruka marken. Om det allmänna registrerar biotoper av stort
            värde och det får vittgående konse- kvenser för markägarens ekonomi,
            måste ersättningar ges fullt ut. När inventeringar görs på marker
            idag varierar informationen till mark- ägaren. Allmänt sett är
            informationen till skogsägarna otillräcklig. Det måste vara så
            att innan en inventering görs av en myndighet skall ägaren av
            marken personligen kontaktas. Dels för att brukaren av marken
            sannolikt är den som redan har stor kunskap om vad som finns på
            fastigheten och dels för att, sett ur äganderättsprincip, ingen
            myndighet skall göra en inventering utan godkännande av ägaren.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om att
            bevara och förstärka äganderätten till mark.
          </p>
          <p>
            Stockholm den 23 oktober 1998
          </p>
          <p>
            Per-Samuel Nisser (m) Ingvar Eriksson (m)
          </p>
          <p>
            1998/99MJ211
          </p>
          <p>
            13
          </p>
        </div>
      </div>
    </body>
  </text>
</TEI>
