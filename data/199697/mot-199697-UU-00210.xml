<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-UU-00210">
  <teiHeader>
    <fileDesc>
      <titleStmt>
        <title>Global ekonomi</title>
        <author corresp="i-Kytbd3WZfQeKTPffXjTEpk i-WvrkgGMVWbiVxVoPqgJuEF i-Kytbd3WZfQeKTPffXjTEpk i-WvrkgGMVWbiVxVoPqgJuEF">av Eva Zetterberg och Johan Lönnroth (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Global ekonomi</title>
          <idno type="rdwebb">GK02U210</idno>
          <rs type="number">U210</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GK02U210/text</ref>
          <ref type="dokument_url_html">http://data.riksdagen.se/dokument/GK02U210</ref>
          <ref type="dokumentstatus_url_xml">http://data.riksdagen.se/dokumentstatus/GK02U210</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Kytbd3WZfQeKTPffXjTEpk</idno>
            <name>Eva Zetterberg</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-WvrkgGMVWbiVxVoPqgJuEF</idno>
            <name>Johan Lönnroth</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-Kytbd3WZfQeKTPffXjTEpk</idno>
            <name>Eva Zetterberg </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-WvrkgGMVWbiVxVoPqgJuEF</idno>
            <name>Johan Lönnroth </name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DabF4TUVJXrHMpx91Uw4iu" type="signed"/>
        <correspContext corresp="i-DabF4TUVJXrHMpx91Uw4iu">
          <note type="signatory" corresp="i-Kytbd3WZfQeKTPffXjTEpk"/>
          <note type="signatory" corresp="i-WvrkgGMVWbiVxVoPqgJuEF"/>
          <note type="signatory" corresp="i-Kytbd3WZfQeKTPffXjTEpk"/>
          <note type="signatory" corresp="i-WvrkgGMVWbiVxVoPqgJuEF"/>
        </correspContext>
        <correspAction type="referral" xml:id="i-KubkF9282N4GiT3uEK4eXJ">
          <date when="1996-10-11"/>
        </correspAction>
        <correspAction type="dismissal" xml:id="i-5utrcs9BitErsbmgXbNnAD">
          <date when="1996-10-11"/>
        </correspAction>
        <correspAction type="submission" xml:id="i-Db2dBdTKp7pDMzfZ7FXoSZ">
          <date when="1996-10-07"/>
        </correspAction>
        <correspAction type="referral" xml:id="i-8fViCPm5H2Yr4pC678H8yi">
          <date when="1996-10-11"/>
        </correspAction>
        <correspAction type="dismissal" xml:id="i-4QrWtZdRjrX3xVmiV8AW1Q">
          <date when="1996-10-11"/>
        </correspAction>
        <correspAction type="submission" xml:id="i-9i5woe8CD7Trfaw4AzE2om">
          <date when="1996-10-07"/>
        </correspAction>
        <correspAction type="assigned" xml:id="i-Q9gybJKKwuZ9u1dgNJmZKj"/>
        <correspContext corresp="i-Q9gybJKKwuZ9u1dgNJmZKj">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_U_0210/mot_199697_U_0210-0001.pdf"/>
      <div type="motHeader" xml:id="i-8gjrkGa4Zxk94CgJ6SigUz">
        <div type="motTitle" xml:id="i-WLfr97FMsSgt7HxzJ2vhoK"/>
        <div type="motSubmissionInfo" xml:id="i-78mQCmgSgequHmaGfHcsJT"/>
      </div>
      <div type="motBody" xml:id="i-FchNUHfrpCeD2jdE4rMs8V">
        <div xml:id="i-GyLxuw6suZVt6HNYp8rQPt">
          <p xml:id="i-XGrwuE2Uw5tgtwqaMoaxRm">
            U210
          </p>
          <p xml:id="i-4kun1Ao8nNLKmiaatnzrrn">
            Motion till riksdagen
          </p>
          <p xml:id="i-EYcAknMmKWxmWEnbuvwq8v">
            1998/57:U210
          </p>
          <p xml:id="i-LR3CEUuPR48QYWXGVaWokg">
            av Eva Zetterberg och Johan Lönnroth (v) Global ekonomi
          </p>
          <p xml:id="i-7X1P73x9HVd4cZUf4SLaMJ">
            Mot. 1996/97 U210-212
          </p>
          <p xml:id="i-MNdF19pBEU3oWBepLPmQQg">
            Human Development Report och FN:s A Call to Action.
          </p>
          <p xml:id="i-Rx4h9UtsFsXDszqNZ5xHWv">
            UNDP kom i juli i år ut med rapporten Human Development Report
            som visar på ökande klyftor mellan fattiga och rika länder. Trots
            att världens samlade produktion ökade med 40 procent mellan 1975
            och 1985, så ökade antalet fattiga länder enligt FN:s definitioner
            med 17 procent. Sämst har det gått i Afrika söder om Sahara. Även
            inom länderna ökar skillnaderna mellan fattig och rik. De fattigaste
            20 procenten av jordens befolkning har mellan 1960 och 1993 minskat
            sin andel av världsinkomsten från 2,3 till 1,4 procent. I UNDP-rapporten
            har man fokuserat på temat ekonomisk tillväxt och mänsklig utveckling.
            Studien visar att i länder där människorna har det bättre idag
            än för tio år sedan har staten ingripit aktivt i ekonomin. Rapporten
            visar också att en jämn inkomstfördelning är bra för ekonomin.
            Den största delen av den ekonomiska tillväxten förklaras av tillväxten
            i ”mänskligt och socialt kapital” och endast en mindre del av
            tillväxten i fysiskt kapital och i användningen av naturresurser.
            Ett säkert sätt att skapa en jämnare inkomstfördelning och på
            detta sätt befrämja den ekonomiska utvecklingen är att investera
            i kvinnors kunskaper och att därigenom ge dem makt över sina egna
            liv. Den slutsats som UNDP-rapporten drar är att en ny internationell
            solidaritet måste skapas mellan fattiga och rika för att dagens
            negativa trend med ökande klyftor ska kunna brytas. Om fattiga
            länder investerar i sina invånare och ekonomier bör rika länder
            erbjuda bistånd, skuldavskrivningar och handelsförmåner. Även
            A Call to Action från den av bl. a. Ingvar Carlsson och Shridath
            Ramphal ledda FN-kommissionen för ”global governance” från december
            94 tar upp kraven på förändring av den internationella politiken
            för att kunna skapa ett bättre världssamhälle. Dess huvudtema
            är att det behövs en ökad internationell samverkan genom FN för
            att motverka kapitalets ökade makt och istället stärka demokratin.
            I A Call to Action föreslås inrättandet av ett ekonomiskt säkerhetsråd
            som är mer representativt och effektivt än nuvarande G7-gruppen
            och Bretton Woods-institutionerna. Rådet bör utveckla en långsiktig
            strategisk politik för att stödja en stabil och balanserad utveckling
            i världen och för att säkra
          </p>
          <pb facs="riksdagen-motions-pdf/data/199697/mot_199697_U_0210/mot_199697_U_0210-0002.pdf"/>
          <p xml:id="i-gRMDp2PqNAPzaVys5s6d7">
            stabiliteten mellan de stora internationella organisationernas
            olika målsättningar. Det nuvarande säkerhetsrådet med vetorätten
            bör enligt rapporten avvecklas i två steg. Först utses fem ordinarie
            medlemmar varav två från industrialiserade länder och en från
            vardera Afrika, Asien och Latinamerika. De icke-permanenta platserna
            utvidgas från 10 till 13 och en kontrollstation bör kunna sättas
            upp till år 2005. Även Ecosoc, UNCTAD och Unido bör avskaffas
            och de regionala ekonomiska kommissionerna ses över. En kvinnorådgivare
            som knyts till generalsekreterarens kontor inrättas. En internationell
            brottmålsrätt bör också inrättas på FN:s initiativ. Enligt FN-kommissionen
            bör också ett regelverk skapas för de 37 000 transnationella företagen.
            IMF bör där fungera som övervakare av penningsystemet så att inte
            den ekonomiska politiken i några länder förstör för andra. Globala
            skatter är också någonting som man vill införa för att kunna finansiera
            de gemensamma behoven i det ”globala grannskapet” såsom flygleder,
            sjöfarter och fiskeområden i oceanen. I rapporten tar man också
            upp den globala kapitalmarknaden och valutahandeln. Man förordar
            en transaktionsskatt (en så kallad Tobinskatt) på valutatransaktioner
            för att öka stabiliteten i världsekonomin och minska volymen av
            spekulativa kapitalrörelser (se vidare i Vänsterpartiets FN- motion
            och biståndsmotion). Detta förslag har också Kommissionen för
            globalt samarbete berört i sin rapport om vårt globala grannskap.
            Även EU- parlamentet har ställt sig bakom en sådan princip. A
            Call to Action hoppas även på att världens militära utgifter skall
            kunna minskas till 500 miljarder dollar vid sekelskiftet.
          </p>
          <p xml:id="i-RGZAYHDbEcusquPCB4ywmB">
            2Behovet av en ny ekonomisk världsordning
          </p>
          <p xml:id="i-5UUckHTvVjF99kH8nNpiSe">
            På segrarmakternas möte i Bretton Woods 1944 var den gemensamma
            övertygelsen stark: Varken den kollektiva depressionens politik
            från guldmyntfotens tid eller det i världskrig övergående handelskrigets
            tid på 30- talet skulle någonsin få komma tillbaka. Det system
            som gradvis byggdes upp var en stabilitetspakt byggd på solidaritetens
            grund: länder med betalningsbalansproblem och lågkonjunktur skulle
            få låna på fördelaktiga villkor från länder med överskottssparande.
            Grundidéerna — frihandel och nationell efterfrågestyrning — var
            de som Keynes, som själv var med i Bretton Woods, hade formulerat
            redan efter det första världskriget i How to pay for the War.
            Bretton Woods-systemet byggde också på att en i guld inlöslig
            dollar var dominerande reservvaluta. Dollarns fall 1971 inledde
            en kaotisk period präglad av stagnation, våldsamma svängningar
            i valutakurserna och gigantiska oplanerade resursöverföringar
            mellan olika valutaområden. Den nya högern började nu propagera
            mot den keynesianska politiken och mot nästan all statlig inblandning
            i ekonomin. Man krävde också att de fattiga länderna skulle ta
            bort alla skydd för sina hemmamarknader och släppa den kapitalistiska
            marknadsekonomin fri. Världsbanken och Valutafonden lät sig påverkas
            av denna ideologiska trend och krävde av särskilt de mest skuldtyngda
            u-länderna att dessa skulle satsa ensidigt på att avreglera sina
            marknader och banta den offentliga
          </p>
          <p xml:id="i-FGxyDayzMa9zPGGa55jSVj">
            Mot. 1996/97U210
          </p>
          <pb facs="riksdagen-motions-pdf/data/199697/mot_199697_U_0210/mot_199697_U_0210-0003.pdf"/>
          <p xml:id="i-Qf9CtRk18ej29ApEX7q4L9">
            Mot.
          </p>
          <p xml:id="i-Twq9aiTUEMNpd4vp3ahvq">
            1996/97U210
          </p>
          <p xml:id="i-EBZ7CR1Wh7HDRuFiEU18zy">
            sektorn. Därmed blev Bretton Woods-institutionerna allt mindre
            av solidariska långivare till fattiga eller krisdrabbade länder
            och alltmer av ”finanspoliser” med uppgift att likrikta — eller
            ”strukturanpassa” — ekonomierna efter den nya högerns smak. Världsbanken
            skaffade sig nästan monopol på att formulera och lösa u-ländernas
            problem tack vare sin väldiga utrednings- och forskningskapacitet.
            Dess problemlösningar har blivit normgivande för de flesta biståndsgivarna,
            även Sverige. I dagarna beslutar Världsbanken och IMF om hur man
            skall kunna komma till rätta med uländernas enorma skuldbördor.
            Detta välkomnar vi. Tyvärr kommer det sent, samtidigt som förutsättningen
            för att man skall kunna genomföra programmet är att fordringsägarna
            i väst går med på Världsbankens krav på skuldlättnader. Förslaget
            tar lång tid att genomföra vilket leder till att många länder
            kommer att tvingas vänta i flera år innan någon skuldlättnad kan
            ske.
          </p>
          <p xml:id="i-FghaPzQZM7kLp41iP7soM2">
            3Strukturanpassningsprogram
          </p>
          <p xml:id="i-3KaZMBptFMCTUNdNWCUf3n">
            Över åttiotalet u-länder har haft strukturanpassningsprogram.
            Trots det mer än fördubblades u-ländernas skulder från 1980 till
            1993. De allra fattigaste ländernas skulder tredubblades. Hälsovårdsutgifterna
            minskades och utbildningsnivån sänktes. För dessa länder — och
            det handlar främst om Afrika söder om Sahara — blev 1980-talet
            ett förlorat årtionde.
          </p>
          <p xml:id="i-JUQRebxC91yLhRJzEesb2Z">
            I rapporten Structural Adjustment, the Environment, and Sustainable
            Development, publicerad av WWF 1996, kritiseras strukturanpassnings-
            programmen som har lett till försämrad inkomstfördelning och en
            förskjutning av kostnaderna för de ekonomiska reformerna till
            de fattiga. Kvinnorna har missgynnats ekonomiskt och dessutom
            har arbetsmarknaderna blivit mindre reglerade vilket har inneburit
            sänkt levnadsstandard och sämre arbetsförhållanden för arbetarklasserna.
            Visst behövs ekonomiska reformer i skuldländerna, men de krav
            som IMF och Världsbanken ställt upp har inte fungerat. För att
            lägga grunden för en utveckling av god samhällsstyrning och pluralistiska
            politiska system krävs förutom fungerande marknader en stabilisering
            av makroekonomin, lagstiftning, rättsväsende och reformering av
            landets statsförvaltning m.m. Det är hög tid att försöka hitta
            andra metoder för strukturanpassning än Världsbankens och IMF:s
            för att hantera u-ländernas skulder, så att de uppnår långsiktig
            utveckling. De sociala effekterna — inte minst för barnen — måste
            beaktas liksom etniska konflikter och andra hot mot säkerheten.
            ”Den svenska regeringen har i denna fråga, vid det sociala toppmötet
            i Köpenhamn, förbundit sig att verka för att strukturanpassningsprogrammen
            innehåller sociala åtgärder och social integration. Det är ett
            löfte som förpliktigar.” Så skriver Svenska kyrkans centralstyrelse
            i skriften En utjämning måste ske om biståndet och strukturanpassningen.
            I vissa länder, t.ex. Tanzania och Mocambique, går idag ca 30
            procent av budgeten till att betala lån. Till utbildning går 6
            procent. Även andra sociala satsningar på hälso- och sjukvård
            har kraftigt minskat. Stefan de Vylder tar i
          </p>
          <pb facs="riksdagen-motions-pdf/data/199697/mot_199697_U_0210/mot_199697_U_0210-0004.pdf"/>
          <p xml:id="i-3uiPRx8DyuggAK7f6r5Vuk">
            sin rapport Country study — Sweden, The rise and fall of the
            ”Swedish model”, upp just utbildningssatsningen som en viktig
            faktor som bidrog till Sveriges snabba utveckling. Det krävs att
            större del av biståndet går till de sociala sektorerna för att
            landet skall utvecklas både mänskligt och ekonomiskt. Kritik har
            också riktats mot Världsbanken och IMF för bristande insyn och
            kontroll. I praktiken styrs banken inte av medlemsländerna utan
            av exekutivstyrelsen och topptjänstemännen. Världsbanken måste
            ändra sin politik. För att den skall kunna göra det, måste själva
            bankens struktur och beslutsformer förändras. Det krävs en verklig
            reform — en strukturanpassning — av Världsbanken. Samtidigt måste
            IMF reformeras. Båda institutionerna måste demokratiseras och
            inordnas i FN-systemet.
          </p>
          <p xml:id="i-GrSqyUowR5ApqJahM3BkAu">
            40ECD
          </p>
          <p xml:id="i-f2KBLnke8twKbAYKbxQ3E">
            OECD uppstod i samband med Marshallhjälpen och det kalla kriget.
            Om nu FN:s regionala kommissioner ses över i enlighet med förslaget
            från A Call to Action är det naturligt att också OECD ifrågasätts.
            Varför en organisation för enbart de relativt rika länder som
            en gång stod emot ett östligt block som inte längre finns? OECD
            är en förlegad konstruktion som bör avvecklas. De resurser som
            OECD besitter bör gradvis överföras till de globala organen. Vi
            föreslår därför att regeringen skall presentera ett program för
            Sveriges bidrag för att åstadkomma en ny ekonomisk världsordning
            byggd på de förslag som läggs i UNDP:s rapport Human Development
            report och i rapporten A Call to Action.
          </p>
          <p xml:id="i-9Mw15mnoF61tm4eax9VYzt">
            S5Hemställan
          </p>
          <p xml:id="i-2AvDqfRB3z7n1ZexuEVvLf">
            Med hänvisning till det anförda hemställs 1. att riksdagen hos
            regeringen begär att den presenterar ett program för hur Sverige
            skall bidra till förverkligandet av de förslag som läggs i denna
            motion samt i rapporterna Human Development Report och A Call
            to Action, 2. att riksdagen i likhet med EU-parlamentet uttalar
            sitt stöd för principerna bakom den s.k. Tobinskatten, 3. att
            riksdagen hos regeringen begär att den agerar för att insatser
            inom Världsbanken, IMF och IDA underordnas svenska biståndsmål,
            4. att riksdagen som sin mening ger regeringen till känna vad
            i motionen anförts om en avveckling av OECD.
          </p>
          <p xml:id="i-KoQBTbWHEjMNuS2gGjCSGU" type="date">
            Stockholm den 1 oktober 1996
          </p>
          <p xml:id="i-U7bimYiM39LLWLSYtzBr8V">
            Eva Zetterberg (v) Johan Lönnroth (v)
          </p>
          <p xml:id="i-G3V11A6a6Ak34QiGkyJUPF">
            Mot. 1996/97U210
          </p>
        </div>
      </div>
    </body>
  </text>
</TEI>
