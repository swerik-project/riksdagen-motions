<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00413">
  <teiHeader>
    <fileDesc>
      <titleStmt>
        <title>Kompetensutveckling för ett professionellt bemötande av äldres sexualliv</title>
        <author corresp="i-X74MvWzSQtfREMzLLMbjc7">av Hannah Bergstedt (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kompetensutveckling för ett professionellt bemötande av äldres sexualliv</title>
          <idno type="rdwebb">H102So413</idno>
          <rs type="number">So413</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So413/text</ref>
          <ref type="dokument_url_html">http://data.riksdagen.se/dokument/H102So413</ref>
          <ref type="dokumentstatus_url_xml">http://data.riksdagen.se/dokumentstatus/H102So413</ref>
          <ref type="doc">http://data.riksdagen.se/fil/5C70E194-1EB3-4B22-A95F-272FDAB2EAC5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DRcBxBeG3o3Nnd2GNJESGt" type="signed"/>
        <correspContext corresp="i-DRcBxBeG3o3Nnd2GNJESGt">
          <note type="signatory" corresp="i-X74MvWzSQtfREMzLLMbjc7"/>
        </correspContext>
        <correspAction xml:id="i-7vwA5hNsiKX2rMJHvzYeCk" type="numbering">
          <date when="2013-10-07"/>
        </correspAction>
        <correspAction xml:id="i-T7ZuJoc8mrKbRxDey2t5GG" type="submission">
          <date when="2013-10-03"/>
        </correspAction>
        <correspAction xml:id="i-ST2577ukNE8GnoED4rr3b7" type="transfer">
          <date when="2013-10-02"/>
        </correspAction>
        <correspAction xml:id="i-D8g48ddtF2TYNUyCMb42kW" type="assigned"/>
        <correspContext corresp="i-D8g48ddtF2TYNUyCMb42kW">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DBFGv3nCXbEr2uL2wDHgAk">
            Förslag till riksdagsbeslut
          </head>
          <p xml:id="i-F74LgiiqRwsJkw1cQSv9U1">
            Riksdagen tillkännager för regeringen som sin mening vad som
            anförs i motionen om behovet av kompetensutveckling om äldres
            sexualitet och hur man säkerställer att den som är i behov av
            omsorg och vård får ett professionellt bemötande.
          </p>
        </div>
        <div type="motContent">
          <head xml:id="i-F4VAc4yhCpBN7GikUCDBX9" type="h1">
            Motivering
          </head>
          <p xml:id="i-8Vopm6j4cG1kosQRu1kPid">
            Den sexuella hälsan är en viktig del av människors välbefinnande.
            Samhället har på många sätt blivit öppnare inför sambandet mellan
            ett väl fungerande sexualliv och hälsa, men det finns fortfarande
            ett starkt tabu kring äldre människors sexualitet. Behov, förväntningar
            och förutsättningar förändras genom åren, men äldre människor
            är sexuellt aktiva och har ett sexuellt intresse även om det talas
            mycket lite om det.
          </p>
          <p xml:id="i-XCDbjmm52AuQko4FkGaetW">
            Framför allt är äldre kvinnors sexualitet ofta bortglömd, inte
            bara i det mediala utrymme som annars präglas av en stark sexualisering,
            utan även inom vården.
          </p>
          <p xml:id="i-8bJobBKSQg6VAuAZEtYreq">
            Vårdförbundet har presenterat en undersökning som visar att barnmorskor
            ytterst sällan arbetar med patienter över 50 års ålder, vilket
            stärker bilden av att kvinnans sexualitet slutar vid förmågan
            att reproducera. Sexuell hälsa är ett tillstånd av fysiskt, emotionellt,
            mentalt och socialt välbefinnande relaterat till sexualitet. Sexuella
            rättigheter innefattar mänskliga rättigheter som redan erkänts
            i nationella lagar, internationella dokument för mänskliga rättigheter
            och andra överenskomna dokument.
          </p>
          <p xml:id="i-GF17sGW8iKZkThqjpJHgnn">
            Många sexuellt aktiva äldre människor har inte heller tagit del
            av en den information som exempelvis ungdomar får om skydd mot
            sexuellt överförbara sjukdomar. Det sammankopplas med ett preventivt
            syfte som äldre inte längre är i behov av. Därför ökar spridningsrisken
            för sexuellt överförbara sjukdomar.
          </p>
          <p xml:id="i-K1yNvKGDsHkZdqFrtEKCCL">
            I ett samhälle där sexualitet bland äldre är tabubelagt satsas
            inga medel på förebyggande och upplysande åtgärder. Sedan läkemedlen
            mot erektionsstörningar lanserades vet vi att män ofta erbjuds
            medicinering för sina problem. Många män har också god hjälp av
            läkemedlen, men alla blir inte hjälpta av dessa medel utan kan
            behöva annan behandling. För äldre kvinnor med sexuella svårigheter
            saknas ofta ett aktivt omhändertagande över huvud taget.
          </p>
          <p xml:id="i-6A5W8bSr2d6FpM9ywJRGTv">
            Kvinnor kan ha problem med nedsatt lust, svårigheter att reagera
            sexuellt och att få orgasm. Dessa problem behöver inte vara svårbehandlade,
            men det finns ofta ingenstans att vända sig. Den vanliga vården
            och omsorgen är vanligen inte uppmärksam på kvinnors rekreativa
            sexuella hälsa. När kvinnor är olyckliga händer det att de erbjuds
            antidepressiv medicinering, medan närhet och intimitet i sig kan
            vara både knuten och lösningen istället för medicinering.
          </p>
          <p xml:id="i-3c8XVZs6thZbZf7KzxgPoS">
            Många äldre har också svårigheter att tala om och sätta ord på
            sina problem. Genom att få hjälp att tydliggöra problemen för
            sig själv, eventuell partner och behandlare kan förutsättningar
            skapas för ny kunskap och nya infallsvinklar i problemlösningen.
          </p>
          <p xml:id="i-GAS6YEAq4mz5ZeemH2CxZw">
            Nyligen har RFSU startat upp särskild verksamhet för sexualrådgivning
            för äldre som snabbt blivit välbesökt och visar på att behovet
            är större än vad vi vågar tala om. En modern svensk vård och en
            modern svensk äldreomsorg bör kunna hantera även äldres sexuella
            hälsa, tillgodose behovet av lättillgänglig information och möjligheter
            till hjälpmedel och vård. Det finns även ett behov av äldreomsorgspersonal
            med specialkompetens om sexuell hälsa som har goda kontakter med
            vårdpersonal.
          </p>
          <p xml:id="i-71cFZ6XgTvUEUsTUg8eF5Y">
            Få av de utbildningar som krävs för att arbeta med våra äldre
            innehåller utbildning på området, och frågor kring sexualitet
            är starkt värdeladdade och i brist på utbildning och riktlinjer
            för hur man arbetar med detta blir mottagandet och hanteringen
            godtyckliga utifrån vad den som arbetar har för preferenser. Det
            är inte rimligt. För att hantera sexuella problem behövs kunskaper,
            att få bearbeta sina attityder och att få erfarenhet av olika
            frågeställningar. Det är viktigt både för personalen men också
            för den som är i behov av omsorgen. Det kan ske genom projektarbeten,
            handledning och utbildningstillfällen där man får tillfälle att
            kompetensutvecklas och ta upp de utmaningar man som anställd inom
            vården möter.
          </p>
          <p xml:id="i-RQhiNkVYjmoShTRaSiySGQ">
            Det är en rättighet att upprätthålla ett tillfredsställande,
            säkert och njutbart sexualliv, att få möjlighet till högsta möjliga
            hälsa i relation till sexualitet, inkluderande tillgång till sexuell
            hälsovård samt möjlighet att söka och tillägna sig information.
            Att verka för sexuell hälsa för äldre ställer krav på ökad kunskap
            i dessa frågor hos vårdpersonalen. Det är därför angeläget att
            personal kan erbjudas särskild utbildning och handledning i dessa
            frågor. Tillgång till barnmorska med goda kunskaper om äldres
            sexuella hälsa samt en god och lättillgänglig information om sexualitet
            och överförbara sjukdomar bör finnas för att tillgodose behovet
            av ett väl fungerande sexualliv även på äldre dagar.
          </p>
        </div>
        <div type="motSignatures">
          <list>
            <item xml:id="i-MDyfcGT6dueYQredu1FT4H">
              Hannah Bergstedt (S)
            </item>
          </list>
        </div>
      </div>
    </body>
  </text>
</TEI>
