<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00452">
  <teiHeader>
    <fileDesc>
      <titleStmt>
        <title>Rädda Östersjön</title>
        <author corresp="i-5gSCoqgN8cUnJLfPPLD7nv">av Christina Axelsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rädda Östersjön</title>
          <idno type="rdwebb">GV02MJ452</idno>
          <rs type="number">MJ452</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ452/text</ref>
          <ref type="dokument_url_html">http://data.riksdagen.se/dokument/GV02MJ452</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ452</ref>
          <ref type="doc">http://data.riksdagen.se/fil/76A3E1D7-887E-4E89-90C2-2E3E04B78D31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5gSCoqgN8cUnJLfPPLD7nv</idno>
            <name>Christina Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TNGoE23iJfaY3bMVx88LYe</idno>
            <name>Sylvia Lindgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <name>Bosse Ringholm</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G4tq2CfeGS1MWJ8PnT4CfK" type="signed"/>
        <correspContext corresp="i-G4tq2CfeGS1MWJ8PnT4CfK">
          <note type="signatory" corresp="i-5gSCoqgN8cUnJLfPPLD7nv"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-TNGoE23iJfaY3bMVx88LYe"/>
          <note type="signatory" corresp="i-A5R84cTmpky3NHJ7nLKaEt"/>
        </correspContext>
        <correspAction xml:id="i-PdcLpnifh1NDHoECeuHKnv" type="referral">
          <date when="2007-10-16"/>
        </correspAction>
        <correspAction xml:id="i-6PEVWA6J4FjUF37Q7A7nuV" type="dismissal">
          <date when="2007-10-16"/>
        </correspAction>
        <correspAction xml:id="i-Capv6LFcWhmuFhcBMcrhp6" type="numbering">
          <date when="2007-10-09"/>
        </correspAction>
        <correspAction xml:id="i-JuyG3vnJZtgH2X3MrHZQJp" type="submission">
          <date when="2007-10-05"/>
        </correspAction>
        <correspAction xml:id="i-VbbKWxiRLyJbVjRoXkxmVT" type="transfer">
          <date when="2007-10-01"/>
        </correspAction>
        <correspAction xml:id="i-PEfnns5Rh6gooSnxVGG3r2" type="assigned"/>
        <correspContext corresp="i-PEfnns5Rh6gooSnxVGG3r2">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7tgf9pZFNoV1zx2KRNLdVN" type="motBody">
        <div xml:id="i-TpmzF8F7bayP698x62XryB" type="motProposal" subtype="förslag">
          <head xml:id="i-BUqqGT2Utfxwuz8mTgQeGQ">
            Förslag till riksdagsbeslut
          </head>
          <p xml:id="i-YNadgFY28DCtkfMiM5mv4T">
            Riksdagen tillkännager för regeringen som sin mening vad som
            anförs i motionen om behovet av kraftfulla insatser för att ekosystemet
            i Östersjön ska kunna återhämta sig.
          </p>
        </div>
        <div xml:id="i-12QwsU9kjAKiw56d9MHSEi" type="motContent">
          <head xml:id="i-34FJBhriUSoqTqd4v9Ys8x" type="h1">
            Motivering
          </head>
          <p xml:id="i-9TYs4vzhGagDaojXhqWF54">
            Östersjön är ett av världens mest förorenade hav och vi får så
            gott som dagligen rapporter om föroreningarna. Östersjöns naturliga
            förutsättningar är inte de bästa. Medeldjupet är förhållandevis
            grunt, inte mer än 54 m, vattnet syresätts sällan och utbytningstiden
            är lång. Östersjöns vatten består till stor del av bräckt vatten
            vilket gör havet artfattigt och ekologiskt sårbart. Tillflödet
            av vatten kommer från flera floder och vattendrag inom ett avrinningsområde
            som omfattar cirka 80 miljoner människor. Denna befolkning bor
            i 14 länder, vilka alla är industrialiserade. Nio av dessa länder
            gränsar direkt till Östersjön: Sverige, Finland, Ryssland, Estland,
            Lettland, Litauen, Polen, Tyskland och Danmark.
          </p>
          <p xml:id="i-ESzx4qH2tCooJi1DvQFzMq">
            Övergödning som består av kväve och fosfor kommer främst från
            jordbruket, avlopp, land- och sjötrafik samt giftiga utsläpp.
            Det har påverkat ekosy-stemens förmåga att överleva; tidvis är
            en tredjedel av Östersjöns bottenyta i det närmaste död. Det finns
            en stor risk för att Östersjöns ekosystem har bytt jämviktsläge.
            Det tidigare näringsfattiga havet kan ha fastnat i ett övergött
            tillstånd, med allt större ytor av syrefritt och fosforrikt bottenvatten.
          </p>
          <p xml:id="i-Pa5BMQ187Lg9HH9ecGX249">
            Mycket har gjorts och görs för att lösa havsmiljöns problem.
            Den socialdemokratiska regeringen gav frågorna hög politisk prioritet
            genom att tillsätta en havsmiljökommission 2002. Den hade i uppdrag
            att sammanfatta kunskaperna om havets tillstånd. Kommissionens
            rapport låg sedan till grund för den havsmiljöstrategi som riksdagen
            fick på sitt bord 2005.
          </p>
          <p xml:id="i-7si719iutEunPy9U2QrbyJ">
            Naturvårdsverket presenterade sedan en nationell aktionsplan
            för havsmiljön och ett permanent samordningsråd tillsattes bestående
            av 16 myndigheter med ansvar för havsmiljön Jordbruksverket, Fiskeriverket,
            Kustbevakningen, Sjöfartsverket etcetera.
          </p>
          <p xml:id="i-9gR5by3zUFJV6LAhSJpJsX">
            Ett havsmiljöråd upprättades med en bred sammansättning av yrkesfiskare
            och sportfiskare samt representanter för kustkommuner, sjöfart
            och miljöorganisationer. Det ökade behovet av forskning uppmärksammades,
            och regeringen planerade för ett internationellt forsknings- och
            havsmiljöinstitut.
          </p>
          <p xml:id="i-UsBVNVYvDrkPKZRUtnJSYG">
            Det gemensamma arbetet runt Östersjön förstärktes. Regeringen
            drev frågan om att göra Östersjön till ett pilotområde för EU:s
            marina strategi, och en särskild arbetsgrupp tillsattes på svenskt
            initiativ för att effektivisera arbetet inom Helsingforskommissionen,
            Helcom, aktionsplanen för Östersjön. Strategierna fanns klara,
            och arbetet var på gång.
          </p>
          <p xml:id="i-GzwFk9ABZucGqYABaFijBi">
            Men det tappade fart när den nya politiska ledningen satte sig
            tillrätta i Miljödepartementet.
          </p>
          <p xml:id="i-2hHrsSShuA3dj1K4vqYC2f">
            Östersjön är vår port mot öster samtidigt som det är klassat
            som ett särskilt känsligt havsområde och vi måste fortsätta fylla
            det med innehåll. Vi har exempelvis lyckats få igenom ett nytt
            ruttsystem och trafiksepareringar för att undvika förödande kollisioner
            i en allt tätare trafik av oljetankrar. Den djupgående sjötrafiken
            rekommenderas också att undvika två speciella områden som är särskilt
            känsliga för miljön: Hoburgs bankar och Norra Midsjöbanken. Samtidigt
            är det viktigt att få mer transporter från lastbil till havet,
            men det krävs åtgärder för att dessa transporter ska vara rena.
            Fler fraktfartyg behöver katalysatorer och det behövs mer forskning
            för att de ska kunna drivas med renare bränslen. För att inte
            fartygen som fraktar gods till Stockholmsregionen ska behöva lotsas
            genom vår känsliga skärgård måste vi få ett alternativ. Djuphamnen
            i Norvik har ett utmärkt läge och blir på sikt också en miljösatsning.
          </p>
          <p xml:id="i-qzuNVqnTThCgYQkQBrQ1Z">
            Östersjön är också vår vackraste rekreationsort. Simma, fiska
            och åka båt är skön avkoppling för såväl oss som bor runt havet
            som turister som kommer hit. Då måste det också satsas på att
            vi ska kunna använda fritidsbåtar som inte är miljöbovar. Det
            är bra att det på nya båtar byggs utsläpp för septitankar ovan
            vattnet. Men det är alldeles för få platser där båtägarna kan
            lämna avfallet. Skärgårdsstiftelsen vakar över många öar och ser
            till att det finns platser att sopsortera. Men det är alldeles
            för få platser längs kusten egentligen. Vi kan göra mer för att
            också kommande generationer ska kunna glädjas åt fiskar som hoppar,
            sjöfåglar som leker och bara se när solen glimmar i vågorna.
          </p>
          <p xml:id="i-TicDHVBfydFZgPfwzfh79c">
            Vi anser det oerhört angeläget med ett fortsatt räddningsarbete
            för Östersjön. Vi behöver inte utreda mer utan vi vet tillräckligt
            för att agera. De fundamentala orsakerna till övergödningen är
            jordbrukets näringsläckage, trafikens och andra utsläpp. Vi vill
            nog alla samma sak men vi måste göra slag i saken! Det socialdemokratiska
            förslaget om fosfatförbud i tvättmedel får inte begränsas bara
            till tvättmedel för enskilt bruk. Fosfater ska inte användas om
            det riskerar att hamna ut i Östersjön. Fosfatförbud måste vi försöka
            få till i övriga länder runt vårt innanhav också. Men det behövs
            fler åtgärder. Vill vi minska utsläppen från jordbruket, då måste
            det kosta att använda handelsgödsel. Vi måste se var vi kan ha
            djurhållning med tanke på läckagekänsliga områden. Vi behöver
            åtgärder som minskar kväveutsläppen från dieselbilarna. Vi måste
            ställa krav på minskade avgasutsläpp från fartygen. Vi är också
            positiva till den tänkta utvecklingen av handel med utsläppsrätter
            för fosfor och kväve och även för kväve- och svaveloxider inom
            sjöfarten. Vi måste också på allvar ta itu med alla avlopp som
            inte har en tillräcklig rening. Sammantaget krävs således en rad
            insatser för att rädda Östersjön. Mycket genomfördes av den socialdemokratiska
            regeringen. Nu krävs att den borgerliga regeringen håller samma
            höga ambitionsnivå och fullföljer med kraftfulla åtgärder för
            att rädda Östersjöns ekosystem.
          </p>
        </div>
        <div xml:id="i-BVzw9LYJR8NDHLGoWR7wpV" type="motSignatures">
          <list xml:id="i-Wb8MZYJX7AEhenR6h2eFih">
            <item xml:id="i-8U8TBp9BxDNxnELpCDguB6" who="i-5gSCoqgN8cUnJLfPPLD7nv">
              Christina Axelsson (s)
            </item>
            <item xml:id="i-3aBXtTyPNPjXN2YpvezEPB" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-LgrQJmGjPSdz3S31JP5UPD" who="i-TNGoE23iJfaY3bMVx88LYe">
              Sylvia Lindgren (s)
            </item>
            <item xml:id="i-HvuKji2FTYV8vX2iEEcpva" who="i-A5R84cTmpky3NHJ7nLKaEt">
              Bosse Ringholm (s)
            </item>
          </list>
        </div>
      </div>
    </body>
  </text>
</TEI>
