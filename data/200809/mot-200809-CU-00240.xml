<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00240">
  <teiHeader>
    <fileDesc>
      <titleStmt>
        <title>Åtgärder mot fukt, gift- och mögelskadeproblematiken i byggnader</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot fukt, gift- och mögelskadeproblematiken i byggnader</title>
          <idno type="rdwebb">GW02C240</idno>
          <rs type="number">C240</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C240/text</ref>
          <ref type="dokument_url_html">http://data.riksdagen.se/dokument/GW02C240</ref>
          <ref type="dokumentstatus_url_xml">http://data.riksdagen.se/dokumentstatus/GW02C240</ref>
          <ref type="doc">http://data.riksdagen.se/fil/A67BA7AF-B8CA-43B0-B4E9-196A2E0D531D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TyGPCz5xzezZ3b4XctTobj" type="signed"/>
        <correspContext corresp="i-TyGPCz5xzezZ3b4XctTobj">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-GLy9rEVtvDZDCoUWDo1yp3" type="numbering">
          <date when="2008-10-02"/>
        </correspAction>
        <correspAction xml:id="i-SPLbGZdv9Y82EHBsZRiMYm" type="submission">
          <date when="2008-09-30"/>
        </correspAction>
        <correspAction xml:id="i-Fz46o844vsVZx8UjuXvLtw" type="transfer">
          <date when="2008-09-30"/>
        </correspAction>
        <correspAction xml:id="i-8g4bFGcTQpzqK8s3HDJmZL" type="assigned"/>
        <correspContext corresp="i-8g4bFGcTQpzqK8s3HDJmZL">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Arzvevk9RS2yHKCAfDxUot" type="motBody">
        <div xml:id="i-9ZwZL93wcK6VbHPRJQmm8p" type="motProposal" subtype="förslag">
          <head xml:id="i-CfidrTKSu52KEnPCcHanhN">
            Förslag till riksdagsbeslut
          </head>
          <list xml:id="i-UPvAnQpbS3Tyx8xpsTjnVp" style="ol">
            <item xml:id="i-T7HCKEGKsVxesGJ9Lze6Z">
              Riksdagen tillkännager för regeringen som sin mening vad som
              anförs i motionen om behovet att utreda inrättandet av en byggkvalitetsinspektion.
            </item>
            <item xml:id="i-FssEQ8Y4D2u4GcxAYh9wRW">
              Riksdagen tillkännager för regeringen som sin mening vad som
              anförs i motionen om att utreda inrättandet av en bygghaverikommission.
            </item>
            <item xml:id="i-XAWGRV36UZDss4MVwLD6wg">
              Riksdagen tillkännager för regeringen som sin mening vad som
              anförs i motionen om att utreda frågan om att förlänga garantitiden
              avseende ansvar för negativ hälsopåverkan från byggnader av alla
              slag till minst tio år.
            </item>
            <item xml:id="i-7gjpo5hn9Jkj2GsfACyYAR">
              Riksdagen tillkännager för regeringen som sin mening vad som
              anförs i motionen om att utreda möjligheterna att upprätta ett
              komplett uppföljningssystem för inom­husmiljö i syfte att förebygga
              att ohälsa uppstår på grund av den byggda miljön.
            </item>
            <item xml:id="i-F8rZBwZWvHiyMm6uV4c7Fj">
              Riksdagen tillkännager för regeringen som sin mening vad som
              anförs i motionen om att utreda möjligheterna att utveckla den
              obligatoriska ventilationskontrollen så att kraven ställs utifrån
              verklig användning av lokalerna.
            </item>
            <item xml:id="i-2VHd4S7rYHK7FVPA9xkwDb">
              Riksdagen tillkännager för regeringen som sin mening vad som
              anförs i motionen om att utreda förutsättningarna för att inrätta
              en ekonomisk stödfunktion till enskilda som drabbas av icke självförvållad
              fukt- och mögelskada.
            </item>
            <item xml:id="i-2Dd2zXZhtYBmXrz1PXRKhh">
              Riksdagen tillkännager för regeringen som sin mening vad som
              anförs i motionen om att utreda hur ekonomiska resurser för anpassning
              av inomhusmiljöer för personer med allergier eller särskilt svår
              överkänslighet kan organiseras.
            </item>
            <item xml:id="i-GXFPAHt1HWJGV9einETuZL">
              Riksdagen tillkännager för regeringen som sin mening vad som
              anförs i motionen om att utreda förutsättningarna för att inrätta
              ett särskilt investeringsbidrag till kommuner för åtgärder i skolor
              och förskolor. 1
            </item>
            <item xml:id="i-QdM2peXpzsXwpaWgsxn1Sg">
              Riksdagen tillkännager för regeringen som sin mening vad som
              anförs i motionen om behovet av att utveckla forskningen kring
              fukt- och mögelskador samt deras betydelse för hälsa genom ett
              särskilt forskningsråd fristående från alla svenska partsintressen.
              1
            </item>
          </list>
          <p xml:id="i-T96q5dkiGNNZYBNNtR5efJ">
            1 Yrkandena 8 och 9 hänvisade till UbU.
          </p>
        </div>
        <div xml:id="i-9wsBuu1E84bvtP9U7Emb9j" type="motContent">
          <head xml:id="i-EvHe8sNy94GW6xJDK6LG26" type="h1">
            Inledning
          </head>
          <p xml:id="i-D2koyd57VUPAjbQXzuQeyC">
            Ohälsa på grund av olika miljöfaktorer är ett svårt ämne. Ohälsa
            kopplat till den inomhusmiljö vi omger oss med utgör en del av
            detta område och är ett ofta debatterat ämne. Byggmaterial emitterar
            kemiska substanser till sin omgivning i olika omfattning. Det
            kan även i normalfall vara ett hälsoproblem, men när materialen
            utsätts för fukt ökar i många fall emitteringen av kemiska substanser.
            Uppstår mögel kan detta bli ett än större problem.
          </p>
          <p xml:id="i-2ZjnqsduJ9X8pRQvoXJVPn">
            Oväntade effekter med nya byggmetoder uppstår tyvärr ofta. Odränerade
            tunnputsfasader är bara ännu ett i raden av exempel. Med tanke
            på de allvarliga hälsokonsekvenserna av undermåliga byggmetoder
            och de omfattande samhällskostnader det innebär så borde en hälsosammare
            inomhusmiljö stå högt upp, ja kanske överst, på den politiska
            dagordningen.
          </p>
          <head xml:id="i-GEJ951f1emXEn11EGnfhkV" type="h1">
            Bakgrund
          </head>
          <p xml:id="i-MdqeBDqP986rdXWTGKFjn6">
            Sedan 1970-talet har negativa hälsokonsekvenser kopplat till
            den bebyggda miljön varit en kontroversiell fråga. Att inomhusmiljön
            är en starkt bidragande orsak till ohälsa är dock inte ifrågasatt,
            utan striden har handlat om hur man förklarar vad det är som orsakar
            ohälsan. Självklart är det en viktig fråga för den som vill ställa
            någon till svars för kostnaderna. Det är även viktigt att klargöra
            vad det är som orsakar ohälsan för att man skall kunna åtgärda
            problemen och sluta bygga skadliga miljöer.
          </p>
          <p xml:id="i-4Bikg9cKHSHbUcG74vNAXn">
            I brist på evidens vad gäller orsakssamband så finns försiktighetsprincipen
            som vägledning. När människor byter miljö och vid upprepade tillfällen
            drabbas av andningssvårigheter, kraftiga hudutslag och andra uppenbara
            skador i vissa miljöer så borde detta räcka som underlag för åtgärder.
            Att forskarna är oense om orsaks­sambanden får inte leda till
            handlingsförlamning eller uppgivenhet. Vi får lita på de drabbades
            egna bedömningar i väntan på att forskningen kan förklara hur
            och varför. Mycken erfarenhet har under åren samlats, inte minst
            hos Astma- och Allergiförbundet. Det finns därför mycket som kan
            göras för att underlätta för de drabbade även om den vetenskapliga
            förklaringen till inomhusmiljöns hälsopåverkan är bristfällig.
          </p>
          <head xml:id="i-Raoyqd5rMSdMhzJw5XCEW1" type="h1">
            Vad tror vi oss veta om inomhusmiljön och hälsopåverkan idag
          </head>
          <p xml:id="i-XDeaDFdqE2STtYXwvcmDL">
            Utgående från många och långa samtal med ett stort antal forskare
            samt med underlag i det seminarium som genomfördes i riksdagen
            den 4 juni 2008 kan läget sammanfattas på följande sätt.
          </p>
          <p xml:id="i-E3ee3cEfLqZamUZ2TFTmcm">
            Vid en fuktskada, under byggprocessen eller senare, uppstår alltid
            mögel. Var och hur beror på fuktskadans art och materialet i fråga.
            Fukt ger även tillväxt av annat organsikt material och bakterier
            i den mån förutsättningar finns. Undermålig städning under byggprocessen
            kan utgöra grund för olika sorters tillväxt. Samverkan mellan
            mögel och bakterier kan öka halten toxiner.
          </p>
          <p xml:id="i-QXQZ9qd58CwAdtCBchQafK">
            Fukt kan även påverka byggmaterialen direkt så att dessa emitterar
            mer än de annars skulle göra. Fukt kan starta kemiska processer
            i och mellan byggmaterial. Betong, spackel, limmer och färger
            är uppenbarligen ofta drabbade av fuktrelaterad förändring. Byggmaterial
            kan även påverkas av biologisk påväxt av mögel och bakterier.
            Resultatet kan bli att normalt ofarliga byggmaterial på grund
            av dessa orsaker, var för sig eller i samverkan, emitterar giftiga
            föreningar i stor omfattning till omgivningen. Dessa gifter kan
            vara mycket skadliga och orsaka svår ohälsa.
          </p>
          <p xml:id="i-B69hWe8iDMTTPuMGAYpwfx">
            När fuktskadan torkat in exempelvis efter en sanering så finns
            det ofta mögel i kvarlämnat byggmaterial. Möglet stressas av brist
            på fukt och utvecklar då kraftigare toxiner (gifter) i försök
            att döda konkurrenter i kampen om det lilla fukt som finns kvar.
            Med tiden dör dock möglet och faller sönder till finkornigt stoft.
            Detta faller ur byggmaterialen och svävar fritt i luften. Andas
            någon in dessa mycket små partiklar så följer de på grund av sin
            ringa storlek med ner till alveolerna i våra lungors minsta vrår.
          </p>
          <p xml:id="i-GdTPxHSHzciuwzXHu9nupe">
            Vi vet numera, tack vare ny mätteknik, att mängden partiklar
            från intorkad död mögelmateria är betydligt större än man tidigare
            trott. Antalet partiklar kan vara 500 gånger fler än man tidigare
            trott. Dessa partiklar innehåller de toxiner möglet använt under
            sin dödskamp och dessa toxiner diffunderar ut direkt i våra lungor.
          </p>
          <p xml:id="i-SD9pweH6bwTcpLVcvXeio3">
            Mögeltoxinerna är vävnadsnedbrytande, skadar immunförsvaret och
            kan i vissa fall även vara cancerogena. För små barn med sköra
            lungor kan detta vara mycket skadligt. Från USA finns rapporter
            om bleeding lungs.
          </p>
          <p xml:id="i-9Shsf1fs7g9hzYofKoqSEj">
            Enligt statistik vistas den moderna urbana människan ca 90 procent
            av sin tid inomhus vilket innebär att frisk luft är ett undantag
            och att kvalitén på inomhusluften blir allt viktigare. Boverket
            har ett uppdrag att kartlägga omfattningen av problemen med osunda
            byggnader. Vi vet dock att många skolor är allvarligt drabbade
            av fukt och mögelskador, vi vet att nya byggmaterial och byggmetoder
            med jämna mellanrum visar sig vara olyckliga val med omfattande
            problem, vi vet även att ungefärligen hälften av alla byggnader
            med krypgrunder har fukt- och mögelskador. Enligt dagsaktuella
            tidningsrubriker kan så mycket som hälften av alla byggnader vara
            på något sätt drabbade av fuktskador. Enligt de undersökningar
            jag läst är det en överdrift; en mer trolig nivå är att 2030 procent
            av vårt byggnadsbestånd i landet på något sätt är drabbat. Problemet
            varierar i landet även med stora lokala avvikelser. Man kan dock
            anta att det är ett större problem i södra än i norra delen av
            landet.
          </p>
          <p xml:id="i-U6EcsmU3XJv64pxb19soWD">
            Landets skolor är alltså ofta drabbade av fuktskador med mögelpåväxt
            som följdeffekt. Det finns anledning misstänka att många skolbarns
            trötthet och oförmåga att koncentrera sig och därmed stora svårigheter
            att följa undervisningen kan förklaras med dålig inomhusmiljö
            i skolan. Ventilationen i skolorna är ofta underdimensionerad
            eftersom klassrummen ofta används av fler personer än de är tänkta
            för liksom under längre tid än projekterat för. Att man följer
            upp med obligatorisk ventilationskontroll, OVK, hjälper då inte
            eftersom villkoren har förändrats. Brister i underhåll och rengöring
            av ventilationskanaler kan till och med bidra till att sprida
            toxiner i byggnader.
          </p>
          <head xml:id="i-FBYiiAXMkB1EoQhPkfTtdh" type="h1">
            Vad tror vi oss veta om de drabbades situation idag
          </head>
          <p xml:id="i-HG38JSuYHjD8myuYtpTGCN">
            Efter samtal med ett stort antal personer som drabbats av allvarliga
            hälsoproblem på grund av osunda inomhusmiljöer, det gäller såväl
            skolor som bostäder och arbetsplatser, kan situationen beskrivas
            sålunda.
          </p>
          <p xml:id="i-FEGbWGtQ5GaJXJtpFUEQUU">
            Man kan ha oturen att bli allvarligt drabbad redan som litet
            barn i vårt land. Man kan ha sådan otur att man aldrig kan bidra
            till vårt gemensamma genom att delta i arbets­marknaden. De finns
            de som blir långtidssjukskrivna och s.k. förtidspensionerade när
            de borde börjat sin yrkesbana.
          </p>
          <p xml:id="i-4FuEALNfyQgoWkQGnwKzcc">
            Även om skadan inträffar senare i livet så innebär den i många
            fall att en avsevärd del av livsinkomsten faller bort och gör
            att de drabbade får mycket låga pensioner. Det förekommer dock
            arbetsgivare som är lyhörda och åtgärdar arbetsplatser så att
            den drabbade kan fortsätta sitt arbete även om det inte alltid
            går att återgå till full arbetstid.
          </p>
          <p xml:id="i-FSTg57A1m6Dr4PahJr9zmB">
            Den som drabbats av en ohälsosam inomhusmiljö får dock ofta bestående
            skador även om källan åtgärdas eller personen hittar en bättre
            bostad eller arbetsplats. Ofta kvarstår en viss överkänslighet
            som en sorts låg tröskel som gör att man kan falla tillbaks i
            sjukdom vid tillfälliga exponeringar. Det finns exempel på personer
            som inte kan göra bio- eller teaterbesök på grund av att det alltid
            är några bland publiken som har starka parfymer. Det kan räcka
            för att akut andnöd skall uppstå. Andra åter tvingas välja bort
            hembesök hos vänner och arbetskamrater på grund av att deras bostäder
            emitterar något som ger allvarliga symptom.
          </p>
          <p xml:id="i-XHkNrgGGEiDbbRcaXG6wB1">
            Den drabbades problem blir även ett problem för anhöriga. Döttrar
            som inte kan ha parfymer i hemmet utan att pappa eller mamma blir
            sjuk, söner som inte kan ta hem en flickvän utan att be henne
            avstå från parfymer, för att ta några exempel från praktiska livet
            som jag stött på. Självklart skulle det lika gärna kunna vara
            en son i huset som har problem med att avstå från sina parfymer.
            Barn som blivit mobbade i skolan på grund av att de inte klarat
            av att helt kamouflera mögeldoften från det skadade hemmet har
            jag också träffat på.
          </p>
          <p xml:id="i-Kfon3foUfJfJTPSWxHGD6s">
            Att vara överkänslig för kemiska ämnen, oavsett om de kommer
            från byggmaterial, mögel, kläder, parfymer eller annat, är ett
            omfattande handikapp. Det begränsar rörelsefriheten genom att
            man riskerar sin hälsa om man vistas på fel plats vid fel tid.
            Det inskränker även den sociala kontaktytan eftersom många av
            de miljöer där människor möts är kraftigt kontaminerade med olika
            kemikalier. Att besöka en livsmedelsbutik kan vara en pina och
            för vissa en omöjlighet. Stressen av osäkerheten att inte veta
            om man klarar att stå i kassakön tills det blir ens egen tur kan
            göra att man kan bete sig så konstigt att omgivningen tror att
            man är knäpp, som en person uttryckte saken för mig.
          </p>
          <p xml:id="i-62Ti6imUuoymtc9tCE4Hqq">
            Byggnader är försäkrade och vid skador sker sanering och olika
            åtgärder vidtas för att återställa byggnadens funktion. Den som
            har bott eller arbetat i byggnaden har dock inte något motsvarande
            skydd idag. Kanske på grund av att den skada som drabbat personen
            inte alltid är möjlig att åtgärda. När en människa drabbats av
            en chock av kemikalier från byggmaterial eller biologiskt material
            i övrigt så blir kroppen ofta känsligare för påverkan. Det innebär
            att även om bostaden eller arbetsplatsen återställs i oskadat
            skick så kanske inte alla kan vistas där igen. De emissioner man
            klarade av före fuktskadan är nu för höga, tröskeln har sänkts.
            Den ökade känsligheten hos individen innebär att byggnaden efter
            sanering måste ha bättre värden, d.v.s. lägre emissioner än tidigare,
            för att fungera för den drabbade. Detta är ett stort problem.
          </p>
          <head xml:id="i-U9JsWBUWjKktPr85VyLQ3N" type="h1">
            Nödvändiga åtgärder
          </head>
          <head xml:id="i-FU5H4maxssmWJNYW2DvNy1" type="h2">
            Generell åtgärd som behandlas i andra politikområden
          </head>
          <p xml:id="i-U2ihbR27zuWm7eieECUUZy">
            Den viktigaste åtgärden är troligen att barn och ungdomar vistas
            betydligt större del av dygnet i ren och sund utomhusmiljö så
            att de har en god hälsa att utgå från. Redan i mycket späd ålder
            bör barn vistas i frisk utomhusluft många timmar om dagen, det
            är dock en fråga för andra politikområden. Därför tar jag inte
            upp den tråden i denna motion. Det bör ändå påminnas om att all
            planering och allt byggande måste ha som en övergripande komponent
            att den byggda miljön måste utformas så att alla har praktiska
            möjligheter och får stöd och incitament för ett ökat friluftsliv.
            Tyvärr kan många gånger idrottshallar, simhallar och ishallar
            vara direkt skadliga miljöer och därför lura oss att tro att vi
            med den typen av aktiviteter förbättrar hälsoläget. Det är mer
            tid ute i naturen, som vi alla behöver, och då fram för allt barnen.
          </p>
          <head xml:id="i-SyC9bhmhTQnniEz9arPgqc" type="h2">
            Åtgärder som föreslås i denna motion
          </head>
          <p xml:id="i-31dPxQ9bLkcDiYWUdntHnx">
            1. Nya material tillkommer dagligen inom byggsektorn. Även byggmetoder
            förnyas ständigt. Många har beskrivit byggsektorn som en experimentverkstad
            där nya metoder och material ständigt prövas i full skala. En
            byggnad är ur en kemists synpunkt ett slutet rum där olika kemikalier
            blandas. Även om de olika professionerna, murarna, målarna, elektrikerna,
            rörläggarna, golvläggarna m.fl. var för sig har kunskap om vilka
            material de använder och hur de interagerar inom deras respektive
            område, så verkar ingen ha greppet över hur alla dessa områden
            med sina olika krav påverkar varandra.
          </p>
          <p xml:id="i-9LCkY1q6P3unPfgu2nMBT4">
            Det krävs därför en funktion liknande kemikalieinspektionen för
            byggbranschen, där nya material och lösningar kontrolleras och
            godkänns innan de tas i bruk. En instans som kan ta ett ansvar
            för helhetsproblematiken. Emissioner från en köksinredning skall
            inte få påverka ett använt konstruktionsmaterial i golv eller
            väggar lika lite som ett packningsmaterial i en VVS-koppling,
            genom sina emissioner, inte kan tillåtas påverka ett material
            i en elinstallation eller tvärt om. Ansvaret för lämpliga kontroller
            och funktionsbeskrivningar, d.v.s. det ekonomiska ansvaret för
            kontroll och godkännande, bör ligga hos dem som inför och presenterar
            nya material/konstruktioner, För byggherren, med ansvar för den
            färdiga byggnaden och den slutgiltiga helheten, utgör en sådan
            kontroll ett stöd och en självklar och aktiv del i kvalitetssäkringen.
            Regeringen bör därför snarast utreda införandet av en byggkvalitetsinspektion.
          </p>
          <p xml:id="i-MpHv9JVFPFfGFKmRgswg2F">
            Riksdagen tillkännager för regeringen som sin mening vad som
            i motionen anförs om behovet att utreda inrättandet av en byggkvalitetsinspektion.
          </p>
          <p xml:id="i-2DWv86oaJu8SqxbtAKrHG3">
            2. Men brister i byggnaders funktion kan ändå uppstå och har
            sannerligen uppstått genom åren. Under miljonprogramsåren byggdes
            i högt tempo vilket resulterat i en stor andel byggnader med stora
            brister. Fuktskador som orsakat mögel och kemiska emissioner är
            vanliga i dessa hus, och åtgärder som vidtagits har ofta varit
            otillräckliga. Undermåligt byggande sker tyvärr fortfarande och
            har nog alltid förekommit. Inomhusmiljön i dåliga byggnader är
            ibland skadlig för vår hälsa. Problemen finns i en avsevärd del
            av den byggda miljön i bostäder, skolor, kontor och andra lokaler
            och kan därför betraktas som en tickande ohälsobomb.
          </p>
          <p xml:id="i-AqQCqvoDjZX3sFnacwLLhe">
            Vi behöver därför även en bygghaverikommission med uppgift att
            utreda orsakerna till byggfel, fukt och mögelskador. Bygghaverikommissionen
            skall både utreda vad som är fel, varför felen uppstått, vem som
            är ansvarig samt hur de drabbade kan få både hjälp och kompensation
            för den skada man lidit. Uppdraget bör inte ha någon bakre tidsgräns.
            Uppmärksammas en ohälsosam inomhusmiljö så skall det inte spela
            någon roll om huset är två år gammalt eller 200 år gammalt. Ingen
            inomhusmiljö kan tillåtas vara skadlig för människans hälsa. Där
            byggaren inte kan ställas till svars är det rimligt att ägaren/förvaltaren
            inträder som ansvarig.
          </p>
          <p xml:id="i-AJu39woq693SYS4nwDg2kU">
            Erfarenheterna från arbetet med att åtgärda alla tidigare dåliga
            lösningar bör ge en god grund för att utveckla tekniken för nyproduktion.
            Bygghaverikommissionen kan därför mycket väl organisatoriskt vara
            en del av den ovan skissade byggmaterialinspektionen. Den bör
            dock vara en från Boverket fristående myndighet. Regeringen bör
            därför utreda inrättandet av en bygghaverikommission enligt dessa
            idéer. Problematiken är så omfattande och viktig för nationens
            ekonomi att den bör engagera samtliga partier i riksdagen, varför
            utredningen bör vara en parlamentariskt tillsatt kommission.
          </p>
          <p xml:id="i-S9t5FZLV2jm7rKQ6qpuYrR">
            Riksdagen tillkännager för regeringen som sin mening vad som
            i motionen anförs om att utreda inrättandet en bygghaverikommission.
          </p>
          <p xml:id="i-AbzWxgAynjptDZT7nyuPsk">
            3. De ovan skisserade löser självklart inte byggsektorns alla
            problem med ohälso­samma byggresultat. Byggnadernas långa livslängd
            gör att till och med klimat­förändringar kan utgöra svåra problem
            att förutse. Att exempelvis bygga i strandnära läge eller där
            framtida rasrisker är stora vid ökad nederbörd för att kortsiktigt
            göra en ekonomisk vinst måste betraktas som ett medvetet risktagande
            för vilket en byggherre eller investerare inte kan fritas. Den
            som ansvarar för att bygga måste förmås att tänka långsiktigt.
            Ekonomiska incitament anser vi i Miljöpartiet som mycket verkningsfulla.
            Att koppla ett långsiktigt ansvar till byggandet är därför ett
            effektivt sätt att uppnå ett mer långsiktigt tänkande inom byggsektorn.
          </p>
          <p xml:id="i-Y6EcSKsp1kyqhvGQdhLeWj">
            Mot den bakgrunden anser jag att regeringen snarast bör utreda
            hur ett långsiktigt ansvar för hälsosäkerhet kan knytas till den
            som har ansvar för byggandet. En garanti mot negativ hälsopåverkan
            om mist tio år bör vara en rimlig ambitionsnivå för ett sådant
            förslag. Detta bör snabbutredas eftersom varje misslyckat byggprojekt
            ger oss problem att släpa på i kanske mer än hundra år.
          </p>
          <p xml:id="i-U7oeqEmZMM95ZUA4cyy4vD">
            Riksdagen tillkännager för regeringen som sin mening vad som
            i motionen anförs om att utreda frågan om att förlänga garantitiden
            avseende ansvar för negativ hälsopåverkan från byggnader av alla
            slag till minst tio år.
          </p>
          <p xml:id="i-QeXGBpLeZcoioL9wR75wYB">
            4. Förändrad användning av byggnader är en redan känd orsak till
            att ohälsosamma inomhusmiljöer kan uppstå. Skolor och ventilation
            är den kanske mest uppenbara bristområdet. Uppföljning är därför
            nödvändigt för att undvika ohälsosamt byggd miljö. Problem uppstår
            på många arbetsplatser när arbetsmetoder och teknik förändrar
            behoven och byggnaderna anpassas utan att de grundläggande förutsättningarna
            analyseras.
          </p>
          <p xml:id="i-Y5abX7cxBa8Zr3cSrBmRNt">
            En skadeutredare i Malmö har berättat för mig om ohyggligt skadade
            lägenheter där tio personer delar på en tvårummare med följd att
            luftfuktigheten kraftigt överstiger de nivåer där mögel nästan
            obligatoriskt blir en del av miljön.
          </p>
          <p xml:id="i-PTMyD27HsSR2gBrqtte1t5">
            Ohälsan relaterad till den byggda miljön skapar mycket stora
            samhällskostnader. Det finns försök till kalkyler för den till
            ohälsosamma byggnader relaterade sjukfrånvaron som landar på flera
            miljarder per år. Att upprätthålla en god inomhusmiljö är därför
            en för hela samhället viktig fråga även om man inte tar hänsyn
            till det personliga lidande som drabbar individer. Införandet
            av den obligatoriska ventilationskontrollen var en politisk reaktion
            på 1980-talets stora ökning av astma kopplat till inomhusmiljön.
            Ökningstakten har dock inte avtagit och problemet visar sig vara
            mer komplext än så.
          </p>
          <p xml:id="i-6iewkJia8VPx2mgyW1nERh">
            En god inomhusmiljö kräver därför en mer täckande uppföljning
            och kontroll. Vilka parametrar och vilka metoder som kan användas
            vill jag inte i denna motion uttala mig om. Den inventering som
            Boverket genomför om sjuka hus i landet kan eventuellt utgöra
            en del av det nödvändiga kunskapsunderlaget men det behövs mycket
            mer. Jag föreslår därför att regeringen snarast tillsätter en
            parlamentarisk utredning som får till uppdrag att arbeta fram
            ett förslag på hur ett uppföljningssystem kan utformas som med
            minsta möjliga byråkrati och andra störande inslag kan garantera
            att ohälsa inte smyger sig tillbaka i vår byggda miljö på grund
            av brister i den långsiktiga förvaltningen av byggnader eller
            förändrad användning som grundkonstruktionen inte klarar av. Metoder
            bör kunna tas fram för alla delar av den byggda miljön och ansvarsfrågor
            bör även kunna förtydligas. Den som skadas av byggd miljö skall
            kunna få sin rätt till hälsa och ersättning, och detta förutsätter
            tydlighet i förvaltning och vem som har ansvar för hälsopåverkan
            i byggnader. Även denna problematik bedömer jag alltså som så
            omfattande att en parlamentarisk utredning är nödvändig.
          </p>
          <p xml:id="i-M5w1FV7eAxgwsmy65Ram4Z">
            Riksdagen tillkännager för regeringen som sin mening vad som
            i motionen anförs om att utreda möjligheterna att upprätta ett
            komplett uppföljningssystem för inomhusmiljö i syfte att förebygga
            att ohälsa uppstår på grund av den byggda miljön.
          </p>
          <p xml:id="i-X1VMwzbzXzvmCqBcwQzQDU">
            5. Om det generella kravet på förbättrad uppföljning inte skulle
            godtas av riksdagen så anser jag att ett minimum är att regelverket
            för den obligatoriska ventilations­kontrollen ses över. Det är
            inte rimligt att kontroller utförs för att säkerställa att tekniken
            håller för de krav som ställdes vid byggandet när behoven har
            ändrats. Om det är 30 barn i ett klassrum byggt för 25, 20 barn
            på en daghemsavdelning som byggdes för 16 barn eller om det bor
            tio personer i en lägenhet som var tänkt att bebos av en eller
            två så har man helt nya förhållanden. Ett godkännande enligt OVK
            enligt gällande regler blir då en tom och betydelselös handling
            som snarast invaggar i falsk säkerhet. Regeringen bör därför snarast
            ta initiativ till en utveckling av regelverket kring den obligatoriska
            ventilationskontrollen så att den tar hänsyn till faktiskt bruk
            av de lokaler som försörjs i respektive fall.
          </p>
          <p xml:id="i-38JeY5butxP1th3tRFmppP">
            Riksdagen tillkännager för regeringen som sin mening vad som
            i motionen anförs om att utreda möjligheterna att utveckla den
            obligatoriska ventilations­kontrollen så att kraven ställs utifrån
            verklig användning av lokalerna.
          </p>
          <p xml:id="i-GQmqEf2bPk3cXwn3nFAmeo">
            6. Den enskilde drabbas både av ohälsa som i många fall innebär
            omfattande reduktion av arbetsförmågan och en avsmalning av möjlig
            arbetsmarknad på andra sätt samt av extra ekonomiska svårigheter
            i de fall den egna ägda bostaden är skadad. Dels kan en villa
            eller bostadsrätt (i framtiden även ägarlägenheter) med stora
            lån som skadats bli helt värdelösa med allt vad det innebär. Dels
            så minskar pensionen kraftigt när inkomsten till stor del uteblir.
            De som orkar ta strid för sin hopplösa situation har ofta familj
            eller vänner som stöttar. Jag kan inget bevisa men har fått berättat
            för mig att bland dem som saknar sådant stöd har det förekommit
            att man tar livet av sig.
          </p>
          <p xml:id="i-CmYvLd82p7pUKRvktEZVXk">
            Det är inte bara den sjuke som drabbas, utan även familjen. Jag
            har mött familjer där barnen haft en svår uppväxt på grund av
            den hopplöshet som ekonomiska svårigheter ger. Min uppfattning
            är att detta inte kan få fortgå. Regeringen kan inte blunda för
            den stora grupp som är berörd av detta. Fonden för sanering av
            fukt och mögelskadade fastigheter avskaffades av regeringen därför
            att man ansåg att 1980-talsproblematiken nu var över, men det
            tillkommer ständigt nya fall. De personer som överlevt från 1970-talets
            problem utan att deras situation blivit på ett tillfredställande
            sätt löst sitter fortfarande i svåra omständigheter.
          </p>
          <p xml:id="i-LFbmJ7oiLjWH3XrpFfNb7f">
            Det bör därför snabbutredas hur dessa drabbade kan få även ekonomiskt
            stöd. Till denna del handlar det i första hand om att ge en möjlighet
            till omstart. Den ryggsäck man bär med sig är för tung, och deras
            situation passar inte för åtgärd enligt lagen 2006:548 om skuldsanering.
            Det är därför rimligt att regeringen efter en utredning lägger
            förslag om hur de som drabbas av ohälsa på grund av skadlig inomhusmiljö,
            oavsett om det handlar om arbetsplatsen, den egna bostaden eller
            annan byggnad, får rimligt ekonomiskt stöd för att kunna återgå
            till ett så normalt liv som möjligt.
          </p>
          <p xml:id="i-NUMVsk6Zt4j8Tzm3fv3JAk">
            Riksdagen tillkännager för regeringen som sin mening vad som
            i motionen anförs om att utreda förutsättningarna för att inrätta
            en ekonomisk stödfunktion till enskilda som drabbas och icke självförvållad
            fukt- och mögelskada.
          </p>
          <p xml:id="i-LT46uTQgqHghz5so9fjZmo">
            7. Kommunerna har möjlighet att enligt lagen 1992:1574 om bostadsanpassnings­bidrag
            genomföra anpassningsåtgärder i privata hem i avsikt att göra
            det möjligt för personer med funktionshinder att bo kvar i sitt
            hem. Funktionshindret överkänslighet för kemikalier, fukt och
            mögel omfattas dock inte enligt den tolkning som tillämpas idag
            av lagen. Det gör att den här aktuella gruppen har mycket svårt
            att få hjälp att anpassa sitt boende. Samma problem gäller arbetsplatser.
            Många skulle säkert kunna återgå till arbete viss tid om deras
            arbetsplatser anpassades efter deras behov. Även företagare som
            drabbas skulle i större utsträckning kunna försörja sig själva
            om tillämpningen fick en vidare omfattning.
          </p>
          <p xml:id="i-G5pXHZbLXQJyociBPK7LeL">
            Enligt min mening är det av stor vikt att denna grupp ges rimliga
            möjligheter att komma tillbaka från det i detta fall verkligt
            tydliga utanförskap som man drabbas av med detta handikapp. Förslaget
            är därför att regeringen låter utreda formerna för en vidare tillämpning
            av lagen 1992:1574 om bostadsanpassningsbidrag så att även de
            som drabbats av de former av överkänslighet vi här talar om får
            sitt handikapp klassat som ett funktionshinder så att de därmed
            kan få tillgång till denna åtgärd.
          </p>
          <p xml:id="i-DFKWKbh7465WHHXRChRJXy">
            Riksdagen tillkännager för regeringen som sin mening vad som
            i motionen anförs om att utreda hur ekonomiska resurser för anpassning
            av inomhusmiljöer för personer med allergier eller särskilt svår
            överkänslighet kan organiseras.
          </p>
          <p xml:id="i-FqZPNTtXTZkE7nPzTV4gcY">
            8. Inomhusmiljön i landets skolor är generellt sett dålig. Det
            finns självklart undantag. Många kommuner har skolor som de med
            stolthet kan visa upp som exemplariskt goda arbetsmiljöer för
            ungdomar och personal. Tyvärr är de dock undantag. Fuktskador
            i skolor, förskolor och fritidsgårdar är vanligt. Det är inte
            bara gymnastiksalar, våtutrymmen och toaletter som ofta är drabbade
            av fuktskador med mögelpåväxt som konsekvens, det finns även många
            klassrum och andra utrymmen som är skadade.
          </p>
          <p xml:id="i-UKRE4NQtygiYFQTcbB6wKx">
            Ingen mår bra av att arbeta i undermåliga lokaler och kommunerna
            har svårt att hinna hålla efter. Sjuka skolbyggnader bidrar med
            stor sannolikhet till de problem skolan har. Det är svårt att
            koncentrera sig på studier när ögonen rinner, huden bränner och
            hostan aldrig vill ge sig. Goda skolmiljöer borde vara det första
            steget mot Kunskapssverige.
          </p>
          <p xml:id="i-No1ZLa47i3dFpx3QXU44sF">
            Det borde vara ett prioriterat område för varje regering att
            ansvara för att det upp­växande släktet får goda villkor för sin
            utbildning. Min uppfattning är därför att regeringen borde återkomma
            till riksdagen med förslag på ett regelverk och en finansiering
            av ett statligt investeringsbidrag till kommunsektorn för att
            åtgärda inom­husklimatet i våra skolor och förskolor. Jag föreslår
            därför att denna fråga snabbutreds.
          </p>
          <p xml:id="i-BCcd7jWsGftR5N5dz3dg8x">
            Riksdagen tillkännager för regeringen som sin mening vad som
            i motionen anförs om att utreda förutsättningarna för att inrätta
            ett särskilt investerings­bidrag till kommuner för åtgärder i
            skolor och förskolor.
          </p>
          <p xml:id="i-Y6reZKrAdPaGca1SMiDHtD">
            9. Tyvärr är forskningen på detta område eftersatt. Det vore
            en katastrof om den förestående renoveringen av miljonprogrammet,
            som enligt många bedömare måste genomföras snart, skulle utformas
            så att nya ohälsoproblem blir följden. Ventilations­industrin
            anser sig ha lösningar och andra hävdar att täta energisnåla lösningar
            är bäst. Nya material skall lösa problemen säger somliga. Något
            tryggt svar på hur vi skall omvandla befintlig bebyggelse till
            sunda hållbara hus har jag inte hittat, däremot många idéer.
          </p>
          <p xml:id="i-7V6sanXDGEoNEBMSD4PXb4">
            Den byggda miljön binder upp enorma belopp under lång tid. Det
            tar över hundra år att med dagens takt bygga det som redan finns.
            Vi måste alltså i huvudsak leva med och vårda den byggda miljö
            vi har. Nybyggnationen räcker knappt till för den tillkommande
            efterfrågan så det finns ingen lösning i att riva och ersätta.
            Det är uppenbart att bygg­sektorn inte själv klarar av att ta
            fram säker teknik. Vi har sett allt för många exempel på motsatsen
            de senaste åren. Därför måste staten ta ett ansvar vad gäller
            regelverket men även kunskapsuppbyggnaden.
          </p>
          <p xml:id="i-AYPtdhgwdDKBJrbbF5hsfJ">
            Inom ramen för den utökning regeringen signalerat för forskningsmedel
            så utgår jag från att man öronmärker en rejäl satsning på forskning
            för att lösa problemen kring den ohälsa som har sitt ursprung
            i det som kallats för sjuka hus, inomhusmiljöer fyllda med kemikalier
            från byggmaterial som inte fungerar för de påfrestningar de utsätts
            för och/eller gifter från oönskad biologisk aktivitet i byggnaden
            som mögel och bakteriell påväxt. Min uppfattning är att regeringen
            snarast bör presentera ett omfattande forskningsprogram för riksdagen
            eller åtminstone uppdra åt Boverket att ta fram ett förslag till
            ett forskningsprogram, gärna i samverkan med flera andra länder
            som har liknande problem. För att garantera att forskning kring
            detta problem kan bedrivas fritt utan inblandning från de stora
            intressenter som finns på området bör medel för denna forskning
            fördelas via ett särskilt förfarande där utomnordiska experter
            anlitas för att bedöma ansökningar. Det är viktigt att den vetenskapliga
            kvaliteten inte manipuleras av de mycket stora ekonomiska intressen
            som finns kring denna kunskap.
          </p>
          <p xml:id="i-Qfa8Etxqz7webGzHyaEJKu">
            Vi förväntar oss att den byggda miljön inte skall behöva genomgripande
            renoveringar oftare än i 30 till 40 års intervaller. Krav på hälsosäkra
            inomhusmiljöer i ett sådant tidsperspektiv är knappast förenligt
            med kortsiktiga ekonomiska intressen. Det skall därför inte ses
            som en kritik mot byggindustrin, fastighetsförvaltarna eller andra
            intressegrupper när jag påpekar deras oförmåga att bidra till
            kvalitetsarbete i ett sådant perspektiv. Det är snarast så att
            det faktiskt inte är deras uppgift att ha det tidsperspektivet
            som gör att de inte är lämpade att vara parter i sådan forskning.
            De skall arbeta med kortsiktig vinstmaximering enligt de regler
            de har att följa.
          </p>
          <p xml:id="i-U7GaXPe6cP3vE2GBYZbaYe">
            Riktade forskningsmedel är alltid politiskt kontroversiellt men
            detta är också ett område där intressenterna upprepade gånger
            har visat att de inte har förmåga att själva lösa problemen. Att
            generellt öka universitetens anslag för byggforskning torde vara
            ett trubbigt verktyg, och min uppfattning är att det i detta fall
            är bråttom. Området ohälsa kopplat till inomhusmiljö har även
            en tendens att falla mellan disciplinerna. Jag har tydligt erfarit
            detta i mitt försök att skaffa kunskap på området. Såväl läkare,
            mikro­biologer, skadeutredare, arbetsmiljöforskare som byggnadsingenjörer
            svävar alla på målet. Ingen kan frågan helt och fullt. Det krävs
            tvärvetenskapliga forskargrupper för att utreda sambandet mellan
            den komplexa inomhuskemin och hur hälsan påverkas. Det är därför
            jag anser att regeringen i detta fall måste ta ett ansvar för
            att strukturera forskningen på området genom att lägga fram ett
            särskilt forskningsprogram i ämnet. Det bör kunna ske genom att
            använda befintliga resurser på ett mer målinriktat sätt.
          </p>
          <p xml:id="i-BgAK1wE5JZi3TnJ9pGLSj5">
            Riksdagen tillkännager för regeringen som sin mening vad som
            i motionen anförs om behovet av att utveckla forskningen kring
            fukt- och mögelskador samt deras betydelse för hälsa genom särskilt
            forskningsråd fristående från alla svenska partsintressen.
          </p>
        </div>
        <div xml:id="i-4B1Y64hTDhdpToh3dLwpJF" type="motSignatures">
          <list xml:id="i-17JKi5gdGoM9YKmGMMGDjF">
            <item xml:id="i-BZhZ6vGhPrakuVL4bnm29w" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
