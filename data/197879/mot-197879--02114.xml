<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02114">
  <teiHeader>
    <fileDesc>
      <titleStmt>
        <title>om livsmiljöns humanisering</title>
        <author>av Thorbjörn Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om livsmiljöns humanisering</title>
          <idno type="rdwebb">G2022114</idno>
          <rs type="number">2114</rs>
          <ref type="dokument_url_text">http://data.riksdagen.se/dokument/G2022114/text</ref>
          <ref type="dokument_url_html">http://data.riksdagen.se/dokument/G2022114</ref>
          <ref type="dokumentstatus_url_xml">http://data.riksdagen.se/dokumentstatus/G2022114</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-YS9jLL6vCryxfu1nM5TvKU</idno>
            <name>MAJ PEHRSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-RYfQPYszLPVrPs5i7M3m8Q</idno>
            <name>VAN NILSSON</name>
            <state type="partyAffiliation" ref="Q105112">
              <desc>c</desc>
            </state>
          </person>
          <person gender="man">
            <idno>i-QhnsQ4XHA6EXWk4gj8dW77</idno>
            <name>NILS G. ÅSLING</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-P4Whrc3PQ9jPwPpdLqCHem</idno>
            <name>CLAES ELMSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-N3aYKF4kBnV2748MhAsbdj</idno>
            <name>TAGE SUNDKVIST</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>OLOF JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>ANDERS DAHLGREN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6FjPv9vurt2DZEyxtaD4k8</idno>
            <name>SONJA FREDGARDH</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-FcSHwyiPoR4KQVGMkW2y5K</idno>
            <name>ANNA-LISA NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-SU3GVVoAF9WBfUSn5nRE5m</idno>
            <name>EINAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIK LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SYBUDpNPtevUPgJ9Wve1pt" type="signed"/>
        <correspContext corresp="i-SYBUDpNPtevUPgJ9Wve1pt">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-YS9jLL6vCryxfu1nM5TvKU"/>
          <note type="signatory" corresp="i-RYfQPYszLPVrPs5i7M3m8Q"/>
          <note type="signatory" corresp="i-QhnsQ4XHA6EXWk4gj8dW77"/>
          <note type="signatory" corresp="i-P4Whrc3PQ9jPwPpdLqCHem"/>
          <note type="signatory" corresp="i-N3aYKF4kBnV2748MhAsbdj"/>
          <note type="signatory" corresp="r-0"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="i-4UgQ2nJDsz9iU1xxKcTpmu"/>
          <note type="signatory" corresp="i-6FjPv9vurt2DZEyxtaD4k8"/>
          <note type="signatory" corresp="i-FcSHwyiPoR4KQVGMkW2y5K"/>
          <note type="signatory" corresp="i-SU3GVVoAF9WBfUSn5nRE5m"/>
          <note type="signatory" corresp="r-0"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-DuMmQVGSnykDcj8ZwohCuA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2114/mot_197879__2114-001.pdf"/>
      <fw xml:id="i-PfPo3G1aNWbEz6NXxs4Yiq">
        Mot. 1978/79:2114
      </fw>
      <div xml:id="i-4u3Y8r6Kjkcfje57nCTfZW" type="motHeader">
        <div xml:id="i-PWinYMnYzVweGhTJjSdirr" type="motTitle"/>
        <div xml:id="i-N94r8onoSjd5tq3BLdpPqw" type="motSubmissionInfo"/>
      </div>
      <div xml:id="i-8gn2Mia6dNpVjp2N8bZVvH" type="motBody">
        <div xml:id="i-W61oZHNBGCm8wAGkfjy5FQ">
          <p xml:id="i-2dNbKkn819R1t3Zt9nwBL8">
            Motion
          </p>
          <p xml:id="i-Biv47AJHuBc77jxy3zLrKE">
            1978/79:2114
          </p>
          <p xml:id="i-CMrzFwDTazsakjdkg7uPrp">
            av Thorbjörn Fälldin m. fl. om livsmiljöns humanisering
          </p>
          <p xml:id="i-S37efjiEHuBRmS5rdv6F95">
            Bakgrund
          </p>
          <p xml:id="i-QTUAHimsA4GxLbtG3iHVrY">
            I centerpartiets stora social- och miljöpolitiska partimotion
            till 1962 års riksdag (1:513, II:587) redogjordes inledningsvis
            för den positiva utvecklingen i vårt land i fråga om förbättrad
            materiell standard och ett alltmer utbyggt socialförsäkringssystem.
            Samtidigt underströks den stora utredningen av en psykisk och
            social nöd i vårt samhälle av ett slag, som inte låter sig förebyggas
            eller botas med enkla ekonomiska stödåtgärder. Motionen påtalade
            problem som kom till uttryck i den höga skilsmässofrekvensen och
            den ogynnsamma uppväxtmiljön för många barn. Den fäste uppmärksamheten
            på motsvarande problem inom barnomsorgen och i skolan, i arbetslivet,
            för de dubbelarbetande föräldrarna samt för äldre och handikappade.
            Motionen utmynnade i ett stort antal förslag till konkreta åtgärder
            inom vart och ett av dessa problemområden. Under de 17 år som
            förflutit sedan dess har många av dess yrkanden successivt genomförts.
            Exempel på sådana är motionens förslag om
          </p>
          <p xml:id="i-GWnG577WPH9DkyLAoBW7Mu">
            O inrättande av ett statens arbetsvetenskapliga forskningsråd
            (jfr den långt senare inrättade arbetarskyddsfonden), O ett program
            för förbättrad personalvård inom den statliga sektorn omfat- tande
            bl.a. ”ökad medbestämmanderätt för de anställda i företagets skötsel”
            (jfr den senare inrättade statens personalvårdsnämnd, omvandlad
            till statens personalnämnd, numera arbetsgivarverket, och senare
            års MBL-lagstiftning), Oo komplettering av företagshälsovården
            med psykosociala och mentalhälso- komponenter (jfr de relativt
            nyligen träffade företagshälsovårdsavtalen mellan arbetsmarknadens
            parter), Oo utbyggnad och upprustning av lekskolor samt daghems-
            och hemhjälps- verksamheten för att minska trycket på småbarnsföräldrar,
            speciellt dubbelarbetande mödrar (jfr den stora satsningen på
            detta under 1970- talet), O inrättande av professurer i rehabiliteringsmedicin
            (sådana finns nu i Stockholm och Göteborg), Oo förbättrad samordning
            mellan de olika medicinska och sociala vård- och omsorgsformerna
            (jfr kommunala och centrala integrationssträvanden under 1970-talet).
          </p>
          <p xml:id="i-3dusxjmEVaPTNVnfSRLvpb">
            En rad av de punktåtgärder som centern föreslog 1962 har sålunda
          </p>
          <p xml:id="i-DTU8yZ6ScxutxUdu3ZUFaN">
            1 Riksdagen 1978179. 3 saml. Nr 2114
          </p>
          <pb facs="riksdagen-motions-pdf/data/197879/mot_197879__2114/mot_197879__2114-002.pdf"/>
          <fw xml:id="i-Qj4BEMwNjDLofKd14Z2Hso">
            Mot. 1978/79:2114 z 2
          </fw>
          <p xml:id="i-W2D8vNz88MEC5tB3sxp46K">
            genomförts, men fortfarande saknas det samordnande grepp, den
            helhetssyn och den satsning på förebyggande åtgärder som vi förordade.
            Därutöver väntar många av 1962 års förslag fortfarande på sitt
            genomförande. De är lika aktuella i dag som för 17 år sedan. Detta
            gäller t. ex.:
          </p>
          <p xml:id="i-8957pgcQZca3Hz1BuPA3AN">
            O rätten till arbete åt alla, o förbättrad familje- och samlevnadsundervisning,
            Oo förbättrad hälsokontroll inom barnavårdscentralverksamheten,
            O ändring av läroplanen i grundskolan syftande till att ge eleverna
            en praktiskt förankrad livsintroduktion och livskompetens, O starkare
            betong av helhetssynen inom vårdsektorn, O förstärkt satsning
            på rehabilitering inom nykterhets- och kriminalvår- den, O sysselsättningsskapande
            åtgärder för äldre, främst före uppnådd pensions- ålder men även
            under pensionärstillvaron, med en successiv nedtrappning anpassad
            till den stigande åldern.
          </p>
          <p xml:id="i-W3ULFgRuMFCMjSS1yJJM1w">
            Att behovet av sådana och kompletterande åtgärder är stort framgår
            av tre nyligen publicerade rapporter, nämligen Omsorgen i samhället
            från Sekretariatet för framtidsstudier, Storstadsmiljö och psykisk
            hälsa från Regionplanekontoret vid Stockholms läns landsting samt
            Psykisk hälso- vård 1 från en arbetsgrupp vid socialstyrelsen.
            Den sistnämnda rapporten, som tillkommit på begäran av riksdag
            och regering, visar i fråga om problemförekomsten i vårt samhälle
            bl. a. följande. Många fall av mänsklig samlevnad slutar med skilsmässa
            medan barnen är små. Ett stort antal barn har ensamstående vårdnadshavare.
            Redan i förskoleåldern och ännu mer under skoltiden föreligger
            psykiska problem hos många barn. Vid värnpliktsmönstringen framkommer
            psykisk ohälsa i relativt hög frekvens liksom vid högre studier.
            Såväl levnadsnivåundersökningarna som de stora arbetstagarorganisatio-
            nernas enkätstudier har visat att arbetslivet av många upplevs
            som psykiskt ansträngande och jäktigt och ofta medför psykisk
            utmattning. Betydande psykiska problem förekommer också under
            tillvaron som pensionär. Alko- holproblem finns hos ungefär var
            tionde man. Medicinska och sociala skadeverkningar av alkoholmissbruk
            finns hos ca en halv miljon svenskar. Varje år förekommer ca 2
            000 självmord och ca 20 000 självmordsförsök. Mot bakgrund av
            vad som anförts ovan kan vi alltså sammanfattningsvis konstatera:
          </p>
          <p xml:id="i-8vPYs31UUpTaopQD167dcf">
            O att 1962 års motion gav en i allt väsentligt riktig bild av
            mycket stora och såväl då som nu förbisedda socialpolitiska och
            miljöpolitiska problem, O att den utveckling motionen varnade
            för skulle komma, om inte regering och riksdag vidtog ett omfattande
            program av motåtgärder, även inträf- fat,
          </p>
          <pb facs="riksdagen-motions-pdf/data/197879/mot_197879__2114/mot_197879__2114-003.pdf"/>
          <fw xml:id="i-6yDyz5bHAzA3YKkxUqSia2">
            Mot. 1978/79:2114 3
          </fw>
          <p xml:id="i-6Nt8BsnpLpGje5m48KNPje">
            O att flera centrala förslag från 1962 visserligen genomförts
            men att många kvarstår och att ytterligare ett antal aktualiserats
            genom utvecklingen under de senaste 17 åren, O att inga punktåtgärder
            kan lösa dessa problem, utan dessa kräver ett brett och samordnat
            åtgärdsprogram, O att ett nytänkande därför krävs inom social-
            och miljöpolitiken för att inte nuvarande negativa utveckling
            även fortsättningsvis och i ännu större skala skall medföra framtida
            ohälsa, mänskligt lidande och utslagning från arbetslivet och
            samhällsgemenskapen.
          </p>
          <p xml:id="i-NJNPJWzBVg7MmDC4MgPmTa">
            I det följande föreslår vi först en rad principer och övergripande
            social- och miljöpolitiska åtgärder. Dessa kan inte alltid direkt
            översättas till anslagsäs- kanden utan skall ses som förslag till
            riktlinjer för det social- och miljöpoli- tiska arbetet i vårt
            land under 1980- och 1990-talen. Därutöver föreslår vi inom olika
            delområden ett relativt begränsat antal konkreta åtgärder, vilka
            syftar till att bidra till en lösning på nyssnämnda problem. Med
            nuvarande budgetläge är det inte möjligt att föreslå alltför kostnadskrävande
            åtgärder eller att genomföra ett omfattande åtgärdspro- gram i
            ett enda steg. Vi har därför begränsat våra konkreta förslag till
            att avse problem med mycket hög angelägenhetsgrad och problemlösningar
            av en typ som inte kräver stora ekonomiska insatser. Vi avser
            emellertid att under en följd av år successivt föreslå kompletterande
            åtgärder med samma huvudin- riktning. Tillsammans kommer de att
            utgöra ett program för livsmiljöns och omsorgens humanisering.
          </p>
          <p xml:id="i-MoxUiHpT14nkuC8cAnLpUM">
            Socialpolitiska principer
          </p>
          <p xml:id="i-UpAKBzCnY8aqmZUj51WK8U">
            I centerns ideologiska grundsatser ingår viljan att skapa ett
            samhälle präglat av känslomässig trygghet, gemenskap, personligt
            engagemang och personligt ansvarstagande som viktiga komplement
            till den ekonomiska grundtrygghe- ten. Livsmiljön skall anpassas
            till människans förutsättningar och grundläg- gande behov. Till
            medlen att åstadkomma detta hör ett decentraliserat samhälle,
            i vilket människorna har ett direkt inflytande över den egna livsmiljön.
            Ett sådant människoanpassat samhälle förutsätter dels en rad olika,
            med varandra samordnade, samhällsomdanande åtgärder, dels ett
            beaktande även av de icke-materiella värdena. Till medlen hör
            åtgärder som minskar avståndet mellan medborgare och beslutsfattare
            och en utveckling hos alla människor av viljan och förmågan att
            själva ta itu med egna och gemensamma angelägenheter och därigenom
            få naturliga och meningsfulla kontakter med andra människor. Sådana
            kontakter främjas även av en geografisk och funktionell integration
            av boende och arbete med utbildning, barnomsorg, vård och annan
            service. Detta leder även till mer stimulerande och utvecklande
            uppväxtmiljöer. Små enheter, samlokalisering och integrering är
            grundläggande principer, som måste prägla samhällsplaneringen
            på alla nivåer.
          </p>
          <pb facs="riksdagen-motions-pdf/data/197879/mot_197879__2114/mot_197879__2114-004.pdf"/>
          <fw xml:id="i-TbPm8TRVth6XXiZtoJ4LVH">
            Mot. 1978/79:2114 4
          </fw>
          <p xml:id="i-RMWD8b2NJFbHgKfZ1jaxVp">
            Många människor i vårt samhälle klagar över främlingskap i tillvaron,
            maktlöshet, meningslöshet och anonymitet. Sättet att motverka
            sådana problem är bl. a. att ge människorna verkliga möjligheter
            att påverka sin egen livssituation och att uppmuntra dem till
            sådana initiativ. Mot bakgrund av vad som anförts anser vi att
            1980-talets social- och miljöpolitik skall präglas av följande
            principer.
          </p>
          <p xml:id="i-LCgR5J3csdGVwQ96pa86ju">
            Klart formulerad målsättning
          </p>
          <p xml:id="i-VT4icyX6MH3esUE7Jmu2ao">
            En grundläggande fråga gäller det mycket viktiga men vanligen
            försum- made problemet vad vi vill med vårt samhälle och vår socialpolitik.
            Ganska länge har det funnits en benägenhet att betona det kvantitativa
            på bekostnad av det kvalitativa, det tekniska och ekonomiska på
            bekostnad av det mänskliga. Allt fler människor har emellertid
            blivit klara över att målformu- leringen också och framför allt
            måste uttryckas i mänskliga termer; alltså inte bara i termer
            av materiell standard och levnadsnivå utan även i termer av livskvalitet.
            Några av grundstenarna i sistnämnda begrepp utgörs av den enskilda
            människans hälsa och välbefinnande och personlighetsutveckling.
            Att åstadkomma detta är det övergripande målet för vår social-
            och miljöpolitik.
          </p>
          <p xml:id="i-7x6i6AegZtQLcLEYZY5SJh">
            Helhetssyn och helhetsgrepp
          </p>
          <p xml:id="i-AE5W3TRgU6aKPUXB8tdRtQ">
            Problemen i vårt samhälle har en mångfald olika orsaker, vilka
            påverkar varandra inbördes. Ingen analys av sådana problem kan
            bli effektiv om man inte tillämpar helhetssynen, och ingen ansats
            till deras lösning kan ha avsedd verkan om man inte på åtgärdssidan
            gör bruk av helhetsgrepp. Därtill kommer att ett och samma fenomen,
            eller ett och samma utfall av samhällsåtgärder, kan vara såväl
            gynnsamt som ogynnsamt, nämligen för olika grupper, och/eller
            i olika avseenden. Vad som är gynnsamt för de unga, friska och
            resursrika behöver inte vara det för de i olika avseenden underprivilegierade.
            Vad som är fördelaktigt ur strikt ekonomisk synvinkel kan kräva
            sitt pris i andra termer, t. ex. i fråga om hälsa och välbefin-
            nande.
          </p>
          <p xml:id="i-J3X5HG35RWvf9ewUFpVBFT">
            Solidaritet och personligt ansvar
          </p>
          <p xml:id="i-VimUPGKSmYAXAV1yNedNSJ">
            En grundprincip är solidariteten med de hjälpbehövande. Solidaritet
            med andra människor kan visas på flera sätt. Ett sätt är över
            skattsedeln. Genom skatter och bidrag har vårt samhälle säkerställt
            en ekonomisk grundtrygghet för många av dem som annars hade förblivit
            underprivilegierade. Det är inte tillräckligt med den institutionaliserade
            solidariteten, även om de människor som arbetar inom vård och
            omsorgssektorn visar ett stort engagemang och gör goda arbetsinsatser.
            Vi behöver därför som en komplettering till denna
          </p>
          <pb facs="riksdagen-motions-pdf/data/197879/mot_197879__2114/mot_197879__2114-005.pdf"/>
          <fw xml:id="i-fJjywoPEfC7Bv5H6j956r">
            Mot. 1978/79:2114 5
          </fw>
          <p xml:id="i-K7jUHe6cPwDDiFj8yMFAcZ">
            form av solidaritet ytterligare en form, nämligen den som människor
            visar andra människor främst i närmiljön men även genom olika
            slags folkrörelser. Det kan vara fråga om att ge av sin tid till
            någon som behöver tala ut, men också att gruppens medlemmar ger
            varandra hjälp och stöd i vardagslivets alla skiften. Denna benägenhet
            att sträcka ut en hjälpande hand utan att vara tvungen därtill
            och utan att det är ens yrke har avtagit på ett oroväckande sätt
            allteftersom grupperna blivit större, tillvaron anonymare och
            omsorgen något som enbart görs möjlig över skattsedeln och som
            handhas av ett fåtal härför särskilt utbildade specialister.
          </p>
          <p xml:id="i-NDvPd12atUQSH9VUSmaT1Q">
            Ekologisk grundsyn, systemtänkande
          </p>
          <p xml:id="i-9PfKtf1PPwj4n4PFUgRRYp">
            Vår tid har bevittnat otaliga exempel på kortsiktig och enögd
            planering av samhälle och näringsliv, och av sådan planerings
            konsekvenser, liksom av bristen på planering. Vårt samhälle har
            vidare utvecklats mot en allt längre driven sektorisering. Detta
            gäller såväl inom samhällsplaneringen som inom människovården.
            Miljöfrågor faller under en myndighet och miljöns hälsomässiga
            konse- kvenser under en annan. Effektivare är att se individen,
            gruppen och miljön som komponenter i ett system, där alla påverkar
            alla i många olika avseenden. Att göra detta egentligen ganska
            självklara innebär ett nytänkande inom samhällsplanering, miljövård
            och människovård.
          </p>
          <p xml:id="i-AvvgtSBdA86c1r3V4zrhgw">
            Utvärdering och återföring: att lära av erfarenheten
          </p>
          <p xml:id="i-JWpG9KpVYCMpqZKqwFJ3Hn">
            Social- och miljöpolitiska beslut bygger vanligen på tillgänglig
            information och därutöver på en föreställning om hur samhället
            skall vara utformat. Emellertid kan även välmenta och vid ytligt
            påseende välgrundade beslut visa sig ha svårförutsebara negativa
            ”biverkningar”. Försäkringen mot allvarliga felslut ligger i en
            fortlöpande och allsidig utvärdering av fattade beslut och övriga
            samhällsskeenden.
          </p>
          <p xml:id="i-JL7ewXnxzJb2NRL6qng8f1">
            Demokratisering och aktivering
          </p>
          <p xml:id="i-UCQNtZ91V15tyYa2kKDYUX">
            Olika politiska system har mycket olika tilltro till den enskilda
            människan, hennes omdömesförmåga och klokskap. Denna tilltro är
            stark i vårt lands politiska system. Samtidigt står det klart
            att vårt samhälle blivit alltmer komplicerat. Specialister har
            utvecklats på snart sagt varje serviceområde, varje livsaspekt
            och varje kroppsfunktion. Många människor har kommit att tro att
            de varken begriper tilräckligt eller i övrigt har förmåga att
            sörja för sig själva och varandra, även när de har eller relativt
            lätt kan bibringas den nödvändiga kompetensen. Vi tror på den
            enskilda människans vilja och förmåga att ta ansvar för och ta
            hand om sig själv och sina medmänniskor. Detta betyder självfallet
            på intet
          </p>
          <pb facs="riksdagen-motions-pdf/data/197879/mot_197879__2114/mot_197879__2114-006.pdf"/>
          <fw xml:id="i-HoJMurGdfU64BtMuCkyyB2">
            Mot. 1978/79:2114 6
          </fw>
          <p xml:id="i-Tn7Jq1K2tu8zikh2GVQuny">
            sätt att specialisterna blir överflödiga eller att den representativa
            demokratin spelat ut sin roll. Men det betyder att ansvaret för
            och det direkta inflytandet på en rad viktiga livsskeenden inte
            skall fråntas människorna. Medmänsk- lighet och beslutsfattande
            har i alltför stor omfattning institutionaliserats, centraliserats
            och försetts med yrkesetiketter. Vi anser att en vital demokrati
            inte skall fungera på detta sätt utan tvärtom förutsätter allas
            engagemang såväl i egna som i gemensamma angelägenheter.
          </p>
          <p xml:id="i-HRPbYXfgDp8rgaxcuxMgKB">
            Individualisering
          </p>
          <p xml:id="i-5ztjWPv7HSo9Ls7o99ymyH">
            I ett centralistiskt samhälle är det frestande att utgå från
            att alla människor har ungefär samma förmåga och samma behov,
            eftersom ett sådant antagande underlättar planering och serviceutbud.
            I ett mer decentraliserat samhälle finns samma respekt för alla
            människors lika värde men vida större flexibilitet i planeringen
            med fullt beaktande av deras olika förmåga och behov. Såväl förebyggande
            som behandlande insatser kan på detta sätt ägnas dem som bäst
            behöver dem. Därigenom blir det sociala skyddsnätet finmaskigt
            just där behoven är störst. De begränsade resurserna satsas där
            de bäst behövs och gör störst nytta.
          </p>
          <p xml:id="i-5K3RsrLHi8hYNpworQxo84">
            Övergripande åtgärder Ått förebygga skada och att främja hälsa
            och välbefinnande
          </p>
          <p xml:id="i-U66ehZLHbePJ2Gufz2adra">
            Att förebygga är bättre än att bota, och i sistnämnda fall är
            det lättare att stämma i bäcken än i ån. Trots detta är dagens
            människovård alldeles övervägande inriktad på att avhjälpa lidande
            och missförhållanden först när skadan väl är skedd. 1980-talets
            miljö- och människovård måste väsentligt starkare prioritera de
            förebyggande aspekterna och dessutom mer anpassas till konsumenternas
            faktiska behov. Drygt 30 miljarder kronor går årligen till samhällets
            vårdapparat. En mycket stor andel av dessa medel går till sjukvård.
            När skadan väl är skedd satsar samhället sålunda mycket betydande
            resurser. Dessa stiger från år till år. Sekretariatet för framtidsstudier
            har helt korrekt påpekat att dessa enorma satsningar ingalunda
            lett till att människornas fysiska och psykiska hälsa förbättrats
            de senaste decennierna. Inte heller har köerna minskat till samhällets
            barn- och äldreomsorg. Till en del kan detta bero på att grupper
            av människor, som tidigare behövt men inte haft tillgång till
            olika former av samhällsservice, nu fått tillgång till denna.
            Omvänt står det klart att det nu är dags för ett nytänkande och
            en omprioritering till förmån för förebyggande verksamhet som
            ett viktigt komplement till den lindrande och botande verksamheten.
            I den tidigare nämnda slutrapporten från socialstyrelsens arbetsgrupp
            för psykisk hälsovård framhålls att sådana förebyggande åtgärder
            kan vara av sex olika slag:
          </p>
          <pb facs="riksdagen-motions-pdf/data/197879/mot_197879__2114/mot_197879__2114-007.pdf"/>
          <p xml:id="i-WTSoVkjnGoqANkQmcSdyRj">
            nn, Å
          </p>
          <fw xml:id="i-4wK7Yh4sxvjmEMZJdyNu4d">
            Mot. 1978/79:2114 7
          </fw>
          <p xml:id="i-CxK9U9EszCKSFdeJEDAJBP">
            O strukturella förändringar (t. ex. ändrade boende- och arbetsformer,
            nya former för samverkan och inflytande, förändring av offentliga
            institutio- ners funktionssätt), Oo miljöförbättrande planering
            och åtgärder (t. ex. stimulerande och trygg miljö på daghem, skolor,
            arbetsplatser, pensionärsbostäder, i individuella fall och på
            mikronivå), O åtgärder för ökad motståndskraft hos individen (friskvård,
            träning i konfliktlösning, problemhantering etc.), O åtgärder
            för bättre realitetsanpassning (realistiska förväntningar på samlev-
            nadspartner, arbetsliv, samhälle etc.), O åtgärder för ”rätt man
            på rätt plats” i ett pluralistiskt samhälle, O krisintervention
            och annat stöd under kritiska perioder, speciellt för högriskgrupper.
          </p>
          <p xml:id="i-AjascmfFs6D35HG547rSGB">
            Det är vår uppfattning att stora vinster står att göra — främst
            hälsomässigt och humanitärt men även samhällsekonomiskt — genom
            att systematiskt planera samhällsservicen och samhället efter
            dessa principer. Detta är självfallet en process på mycket lång
            sikt. Med det ovanstående har vi velat ange riktlinjerna för en
            sådan långsiktig inriktning av social- och miljöpolitiken. Vi
            vill starkt framhålla värdet av den hälsofrämjande och skadeförebyggande
            verksamheten inom bl. a. barn- och äldreomsorgen, ungdomsvården,
            mödravården, försvarssjukvården, arbetarskydd och före- tagshälsovård
            samt boende- och kommunikationsplaneringen.
          </p>
          <p xml:id="i-G49iBNWmK9qQaS5bKgWtmb">
            Tillämpning av befintligt kunnande
          </p>
          <p xml:id="i-UARQoSL571s6s1jKT72gfu">
            En av de grundläggande svagheterna i dagens social- och miljöpolitik
            utgörs av det otillräckliga och osystematiska utnyttjandet av
            de erfarenheter och det kunnande som samlats genom forskning,
            utveckling och försöks- verksamhet. Inte minst på det sociala
            området och hälsoområdet dröjer det mycket länge innan forskningsresultat
            återförs till praktisk verksamhet. Detta har flera orsaker. Det
            är mycket svårt att överblicka allt kunskapsstoff, bl. a. därför
            att detta finns på många språk, inom många vetenskapsgrenar och
            i många databaser. Vidare finns en benägenhet att hellre producera
            nytt kunnande än att sammanföra, lägga pussel med, redan befintligt
            kunskaps- stoff. En ytterligare svårighet är att det vetenskapliga
            språket ofta gör kunskapen svårtillgänglig inte bara för allmänheten
            utan även för besluts- fattare av olika slag och för specialister
            inom andra områden. Sammanfattningsvis har alltså satsningen på
            insamling av information (forskning) varit ojämförligt mycket
            större än på integrations-, översättnings- och återföringsprocesserna,
            vilket inverkat menligt på den praktiska nyttan av hela det väldiga
            kunskapssamlandet. Vårt förslag i detta avseende är ett mycket
            närmare samarbete mellan forskningsråden (motsv.), universiteten,
            och de centrala, regionala och lokala
          </p>
          <pb facs="riksdagen-motions-pdf/data/197879/mot_197879__2114/mot_197879__2114-008.pdf"/>
          <p xml:id="i-NDwB4pfre8uX5h1NnA7Bt9">
            nn nn
          </p>
          <fw xml:id="i-3p6NYvnykRahgceTz5Qegv">
            Mot. 1978/79:2114 8
          </fw>
          <p xml:id="i-AZdhpwfYqoXjCj2mPQLWWf">
            myndigheterna. Trots att universitetens ledningsorgan fått fler
            represen- tanter från samhälle och arbetsliv har detta inte automatiskt
            lett till en ökad medverkan av forskarna i samhällsprocesserna.
            Forskarna behöver konfron- teras med de praktiska samhällsproblemen
            och med politikernas priorite- ringar. Politikerna och administratörerna
            i sin tur behöver informeras om forskningens möjligheter och begränsningar
            samt få en bild av kunskapslä- get, speciellt inom de problemområden
            som de givit hög prioritet. Konkret föreslår vi att riksdagen
            uppdrar åt regeringen att tillsätta arbetsgrupper inom olika social-
            och miljöpolitiska problemområden med representanter för forskningsråden
            (motsv.), de aktiva forskarna, riksdags- partierna, centrala ämbetsverk,
            Spri samt landstings- och kommunförbun- den. Från avnämarnas sida
            kan då anges vilka problemområden och delproblem som bedöms vara
            speciellt angelägna. Därpå ankommer det på forskarna att i samarbete
            med dokumentalister/informatiker och företrädare för avnämarsidan
            gemensamt utarbeta kunskapssammanställningar och där så är möjligt
            även förslag till problemlösningar och ytterligare forskningsin-
            satser, allt i för allmänheten begripliga termer. Dessa sammanställningar
            skall fungera som beslutsunderlag i de demokratiska och administrativa
            proces- serna. En viktig komponent i dessa skeenden är en återföring
            av kunskapen även till allmänheten, t. ex. genom massmedia. Goda
            erfarenheter av en sådan verksamhet föreligger vid arbetarskyddsfonden,
            som satt i system ”översättning” av forskningsrön och återföring
            av dessa såväl till allmän- heten som till skyddsombud m. fl.
          </p>
          <p xml:id="i-7QpLSCQx6MthyoGLH6MSPq">
            Aktivering till självverksamhet
          </p>
          <p xml:id="i-9DqghZYAfwnLsiNVrsWRGH">
            I det gamla bondesamhället fanns hos flertalet människor en naturlig
            kompetens att klara många av de uppgifter och problem som i dag
            överlåtits på högspecialiserade, institutionaliserade och ofta
            byråkratiserade servicein- rättningar. Föräldrar har intalats
            att olika samhällsorgan bättre än de själva kan ge barnen livsintroduktion
            och livskompetens. Skolutbildningen har samtidigt gjorts alltmer
            teoretisk och förmedlar inte till det uppväxande släktet det nödvändiga
            kunnandet för att hantera de många vardagsproblem av praktisk,
            ekonomisk, juridisk, teknisk, psykologisk och medicinsk natur
            som varje människoliv för med sig. Centerpartiet vill vända på
            denna utveckling och uppnå ett decentraliserat samhälle i vilket
            all sådan kompetens finns nära till hands men också genom att
            öka kommande generationers och varje enskild människas kompetens
            i dessa avseenden genom en ändring av grundskolans läroplan och
            genom en kompletterande vuxenundervisning. Detta betyder inte
            att specialisterna blir överflödiga utan bara att dessa får ägna
            sig åt de mest kvalificerade problemen, medan de övriga löses
            av de många människorna. Detta motverkar kösamhället såväl som
            känslan av maktlöshet och meningslöshet i tillvaron och vitaliserar
            hela samhällsutvecklingen.
          </p>
          <pb facs="riksdagen-motions-pdf/data/197879/mot_197879__2114/mot_197879__2114-009.pdf"/>
          <fw xml:id="i-WjKNkVhNutXDTi5cFYEmPN">
            Mot. 1978/79:2114 9
          </fw>
          <p xml:id="i-Kz9NhLb7BAKZuAr31Duyzi">
            Integrerad miljö-, social- och hälsopolitisk ”färdskrivning”
          </p>
          <p xml:id="i-EfCysfQvgi1Bkb6L4Yn3pK">
            För att i tid kunna identifiera riskfaktorer i den mänskliga
            miljön och av dessa framkallade negativa sociala och hälsoskeenden
            krävs en kontinuerlig ”färdskrivning” i vårt samhälle, innefattande
            en integrerad miljö-, social- och hälsostatistik. Vårt land har
            världens förmodligen förnämsta befolkningsstatistik. Statis- tiska
            centralbyrån men också ett mycket stort antal andra myndigheter
            samlar statistiska uppgifter, var och en för sina syften. En del
            av detta statistiksamlande har förmodligen efter hand blivit till
            något av ett självän- damål. Samtidigt saknas nästan helt försök
            att beskriva skeenden i miljön, i vårt sociala liv och i folkhälsan
            på ett sådant sätt
          </p>
          <p xml:id="i-Uafi51G5dgixPN9aukfggB">
            O att oroande trender kan upptäckas och förebyggande åtgärder
            eller åtgärder för ökad vårdberedskap vidtas, O att sambandet
            kan kartläggas mellan olika miljöfaktorer å ena sidan (t. ex.
            industriutsläpp, boendemiljöer, restider, arbetsmiljöer, socioekonomiska
            faktorer) och sociala och hälsoskeenden å den andra (t. ex. olika
            slags missbruk, kriminellt beteende, sjuklighet och dödlighet),
            O att effekterna av olika samhällsåtgärder låter sig utvärderas
            (t. ex. regio- nalpolitiska satsningar, befolkningsomflyttningar,
            skolpolitiska reformer, nya grepp i samhällsplaneringen etc.).
          </p>
          <p xml:id="i-6cnie5SXD75AZTUw3HG3C8">
            Detta kan ske på gruppnivå och på ett sådant sätt att den enskildes
            integritet inte äventyras. Vi föreslår mot bakgrund härav att
            riksdagen anhåller att regeringen i samråd med miljödatanämnden,
            statistiska centralbyrån, naturvårdsverket, arbetarskyddsstyrelsen,
            socialstyrelsen och riksförsäkringsverket låter utreda frågan
            och föreslår ett system för en sådan social rapportering. Vi vill
            uttryckligen betona att data skall insamlas på gruppnivå och inte
            på individnivå. Vi vill vidare starkt framhålla att i direktiven
            till en sådan utredning skall anges att datainsamlingen skall
            utgå från en helhetssyn på människa och miljö och sålunda innefatta
            inte bara fysikaliska och kemiska miljöfaktorer i arbetslivet
            och i andra miljöer utan även psykosociala och socioekonomiska.
            På motsvarande sätt skall på ”effektsidan” ingå inte bara sjuklighet
            och dödlighet i olika kroppssjukdomar utan även olika sociala
            fenomen och komponenter i vad man brukar kalla livskvalitet.
          </p>
          <p xml:id="i-2YMzRLqXLBhMDg1KRgPy7m">
            Tillgodoseende av behovet av ny kunskap
          </p>
          <p xml:id="i-NwbxsW6Y5hV81S2TwNw1Qo">
            Ett av de stora hindren för en optimal miljö-, social- och hälsopolitik
            är att sambanden mellan fysiska och psykosociala miljöfaktorer
            å den ena sidan och negativa sociala och hälsofenomen å den andra
            är mycket ofullständigt kartlagda. Av detta följer ett stort behov
            av forskningsinsatser, såväl av grundforsknings- som av mer tillämpad
            natur. Vi har redan framhållit betydelsen av att de bedrivs i
            nära kontakt med avnämarna av forskning.
          </p>
          <pb facs="riksdagen-motions-pdf/data/197879/mot_197879__2114/mot_197879__2114-010.pdf"/>
          <fw xml:id="i-KN6PaEcmVgozzymKCazfF6">
            Mot. 1978/79:2114 10
          </fw>
          <p xml:id="i-LSBhD87TJa8gbVRimuCpfE">
            Problemen är alltså dels av organisatorisk natur, dels och framför
            allt en fråga om resurser. Vi finner det angeläget att socialpolitiska
            problemområden som åtgärds- mässigt ägnas flera tiotal miljarder
            kronor årligen får ett tillräckligt forsk- ningsstöd. Forskningen
            kan fylla en del av de kunskapsluckor som förekommer och därigenom
            anvisa bättre lösningar på problemen. Den kan även hjälpa till
            med utvärdering av vidtagna samhällsåtgärder. En sådan utvärdering
            pågår i viss utsträckning, t.ex. när det gäller barnstugeverksamheten
            och MBL. Det är vår uppfattning att en liknande, systematisk utvärdering
            behövs också i fråga om många andra samhällsåt- gärder och reformer.
            I Förenta staterna är ett antal socialpolitiska lagar försedda
            med en klausul som kräver och anvisar medel för utvärdering av
            de aktiviteter som lagarna avser. I vissa fall har i budgetförslagen
            för ifrågava- rande verksamheter angivits att minst 2 96 av kostnaden
            för verksamheten skall ägnas utvärdering av dess effekter. En
            sådan åtgärd skulle innebära det man i vårt land kallar ”social
            revision” eller ”social redovisning”. Ansatser till detta finns
            bl.a. vid arbetarskyddsstyrelsen och riksrevisionsverket. Enligt
            vår uppfattning bör en sådan verksamhet successivt införas på
            alla social- och miljöpolitiska verksamhetsområden och speciellt
            i alla nya sådana. Vi hemställer sålunda att riksdagen anhåller
            att regeringen i samråd med riksrevisionsverket m. fl. låter utreda
            möjligheterna, formerna och kostna- derna för en sådan social
            redovisning och revision. Vi vill även i detta sammanhang betona
            att verksamheten måste utgå från en helhetssyn på människa och
            miljö. Utvärderingarna måste därför avse inte bara produkti- vitetsmått
            i fråga om varor och tjänster utan även verksamheternas sociala
            och hälsomässiga effekter samt effekter i fråga om av dem berörda
            människors livskvalitet. Den utvärderande forskning vi nyss diskuterat
            är synnerligen angelägen men inte tillräcklig. Inom många miljö-
            och socialpolitiska problemområden finns stora kunskapsluckor
            som behöver fyllas genom kunskapsuppbyg- gande forskning av mer
            grundläggande slag. Socialstyrelsens arbetsgrupp för psykisk hälsovård
            har i sin nyligen offentliggjorda slutrapport angivit en rad viktiga
            problemområden, inom vilka forskningsbehovet är stort, och även
            föreslagit hur den bör organiseras, vilka resurser som krävs och
            vilka ytterligare utredningar som behöver vidtas. Av specifika
            problemområden med speciellt stort och otillfredsställt forskningsbehov
            framhåller arbetsgruppen följande fem:
          </p>
          <p xml:id="i-4wvJ6FMXsvDEmDH3zzU6cd">
            — barns livsmiljö, hälsa och välbefinnande (jfr barnmiljöutredningen,
            SOU 1975:30-38), — äldres livsmiljö, hälsa och välbefinnande (jfr
            pensionärsundersökningen, SOU 1977:98), — handikappades livsmiljö,
            hälsa och välbefinnande (jfr prop. 1977:30),
          </p>
          <pb facs="riksdagen-motions-pdf/data/197879/mot_197879__2114/mot_197879__2114-011.pdf"/>
          <fw xml:id="i-QieFnkfmZDxdSK2BgnRPXC">
            Mot. 1978/79:2114 "
          </fw>
          <p xml:id="i-39V9o6KSkbNXmZn4b4bVg5">
            — psykosocial arbetsmiljö, hälsa och välbefinnande (jfr SOU 1976:3),
            — missbruksfrågorna, speciellt alkoholmissbruk (jfr alkoholpolitiska
            utred- ningen, SOU 1974:90-93).
          </p>
          <p xml:id="i-UedsWgwXkoyXYPMG92TZeg">
            I fråga om det sistnämnda problemområdet gäller att beslut nyligen
            fattats om inrättande av tre professurer för alkoholforskning
            samt en särskild nämnd för alkoholfrågor. Mot bakgrund härav begränsar
            arbetsgruppen sina rekommendationer till de återstående fyra problemområdena.
            På följande punkter föreslår arbetsgruppen en skyndsam, specifik
            förstärk- ning av forskningsresurser vid redan befintliga forskningsenheter:
          </p>
          <p xml:id="i-Ak9ZnziPPqvt5usTRuTgqW">
            1. Enhet för psykiatrisk epidemiologi vid Lunds universitet.
            2. Forskningscentrum vid universitetet i Linköping avseende psykosociala
            faktorers inverkan på barns psykiska utveckling och hälsa. 3.
            Förstärkta resurser till institutet för social forskning. 4. Institution
            för psykosocial miljömedicin, särskilt arbetsmedicin, vid Karolinska
            institutet. 5. Forskning om utslagningsprocesser från arbetsmarknaden.
          </p>
          <p xml:id="i-9HGCPPhd5DY8bQsFgK9GsT">
            Vi instämmer i arbetsgruppens bedömningar i dessa avseenden och
            hemställer att riksdagen anhåller att regeringen sörjer för det
            ytterligare forskningsstöd och andra åtgärder som nämnts här ovan.
          </p>
          <p xml:id="i-VCVMMVtKUGRXMLpNQ1TCFn">
            Åtgärder inom olika delområden Barnomsorgen och familjepolitiken
          </p>
          <p xml:id="i-7qh3KgptwBajgixCadAggQ">
            11962 års motion fäste vi riksdagens uppmärksamhet på familjens
            utsatta situation. Bl.a. nämndes den höga skilsmässofrekvensen.
            Av särskild betydelse är denna när den drabbar tredje part, alltså
            barnen, speciellt så länge dessa är små. Tyvärr har samhällsutvecklingen
            sedan dess givit oss rätt. Den redan 1962 höga skilsmässofrekvensen
            har mångdubblats, och antalet skilsmässor med barn under 15 år
            har sålunda tredubblats under perioden 1963-1974. Ca 150 000 barn
            har ensamstående vårdnadshavare. Var tredje pojke och var fjärde
            flicka i 16-årsåldern dricker alkohol i sådan mängd att de blir
            berusade. I motionen för 17 år sedan hemställde vi om en rad åtgärder
            mot denna trend. En av åtgärderna var förbättrad familje- och
            samlevnadsundervisning. Sedan dess har liknande önskemål framförts
            från många håll. Den föräldraut- bildning som aviserats hälsar
            vi med tillfredsställelse men menar att den måste kompletteras
            med ett grundkunnande som samtliga ungdomar får tillägna sig redan
            i skolan. Sistnämnda utbildning bör innefatta elementära kunskaper
            inte bara om det som redan ingår, nämligen fortplantningsfunk-
            tionerna och könslivet, utan även samlivets psykologiska, sociala,
            eko- nomiska och juridiska element. Hur hanterar man t. ex. meningsmotsätt-
            ningar? Hur gör man upp en hushålls- och familjebudget?
          </p>
          <pb facs="riksdagen-motions-pdf/data/197879/mot_197879__2114/mot_197879__2114-012.pdf"/>
          <fw xml:id="i-KeKeVmymaeK9h25M2zWBWS">
            Mot. 1978/79:2114 12
          </fw>
          <p xml:id="i-UdsY1WHMrTGeEADXjWgvAX">
            Skolpolitiken
          </p>
          <p xml:id="i-JhnnpoZCPhioGxkUAzbQNq">
            Det är allmänt omvittnat att dagens skola brottas med stora problem,
            vilka drabbar såväl elever som lärare. Även om narkotikamissbruket
            avtagit något är siffrorna för alkoholmissbruk synnerligen oroande.
            Det är bekant att ett missbruk som grundläggs vid så unga år kan
            komma att få förödande medicinska och sociala skadeverkningar
            under de närmaste decennierna. Besläktade problem gäller den ökade
            förekomsten av nervösa och psyko- somatiska besvär, av rotlöshet,
            osäkerhet och otrygghet. Vi är medvetna om att en del av dessa
            problem speglar samhällsutveck- lingen i stort och inte har något
            direkt samband med skolans utformning och miljö. Omvänt utgör
            skolsituationen en gynnsam mekanism för socialpoli- tiska åtgärder,
            eftersom barnen och ungdomarna då är församlade och därigenom
            förhållandevis lätta att nå och redan befinner sig i en inlärnings-
            situation. Med utgångspunkt i detta föreslår vi följande åtgärder:
            Den grundläggande åtgärden är en förändring av skolans läroplan
            i det uttalade syftet att omforma den så att skolundervisningen
            ger en vardags- kunskap som en komplettering av det som kan åstadkommas
            genom hemmens insatser. Detta kräver en genomgång av de olika
            funktioner som vår vardagstillvaro kräver och en systematisk pedagogisk
            insats för att ge barnen kompetensen att utöva dessa funktioner.
            I skolutbildningen bör därför ingå t. ex. hur man själv kan göra
            enkla reparationer av kläder, skor, en bil, möbler, en bostad
            osv. men också hur man överklagar ett myndighets- beslut, hur
            man hittar rätt i samhällets utbud av service och kultur, hur
            man gör en självdeklaration och deltar i en MBL-förhandling. Vidare
            bör ingå det som nämnts i närmast föregående avsnitt, nämligen
            den mänskliga samlev- nadens psykologi, ekonomi, juridik, hälsoaspekter
            m. m. De sistnämnda finner vi speciellt viktiga, även generellt.
            Väsentligt utökat utrymme i läroplanen bör ägnas hälso- och sjukvårdskunskap
            och friskvård i ordets vidare bemärkelse. Dagens vårdköer sammanhänger
            med ett stort och otillfredsställt socialt och medicinskt vårdbehov
            men också med många människors hälsoskadande levnadsvanor, bristande
            kännedom om hur man vårdar hälsan och osäkerhet och oförmåga att
            själva bedöma vad man kan klara av på egen hand, när man behöver
            söka hjälp och var den hjälpen går att få. Att lära ut detta och
            annat av samma slag anser vi vara minst lika viktigt som det mer
            teoretiska kunskapsstoff som skolan nu förmedlar med tämligen
            hög ambitionsnivå. I en partimotion om översyn av grundskolans
            läroplan utvecklar vi ingående vår syn på skolpolitiken.
          </p>
          <p xml:id="i-9bM1zPMs9XzRsXnzTVgEou">
            Arbetslivspolitiken
          </p>
          <p xml:id="i-XJ3HjLTU5SePBXVtMaLnP6">
            Ungefär en halv miljon svenskar arbetar under ständigt öronbedövande
            buller. Ca 600 000 är utsatta för olycksfallsrisker i arbetet.
            Två anställda av tre
          </p>
          <pb facs="riksdagen-motions-pdf/data/197879/mot_197879__2114/mot_197879__2114-013.pdf"/>
          <fw xml:id="i-QwgaJdq41XdLvff31wDNyV">
            Mot. 1978/79:2114 13
          </fw>
          <p xml:id="i-RpsgJgrQWmqcUSquvck61q">
            finner arbetet jäktigt, och i runda tal var tredje upplever stress
            i arbetsli- vet. När det gäller den fysiska arbetsmiljön har mycket
            uträttats. Från löntagarorganisationernas sida har i takt därmed
            allt större vikt fästs vid den psykosociala arbetsmiljön, t.ex.
            arbetstidens längd och förläggning, formerna för information och
            beslutsfattande, graden av omväxling, stimu- lation och människokontakt
            och arbetets organisation och innehåll. Vi ser självfallet inget
            motsatsförhållande mellan de fysiska och psykosociala påverkningarna
            i arbetslivet. Vanligen utsätts ju människorna för en kombination
            av många sådana påverkningar. Inom detta problemområde vill vi
            i första hand speciellt fästa uppmärk- samheten på två delområden.
            Det ena gäller rätten till ett arbete men också arbetets anpassning
            till människan. I detta ingår rätten till att inom rimliga gränser
            få behålla den miljö, där man har sin uppväxt, sina sociala kontakter
            och sitt stöd. Detta betyder inte att unga människor som kan och
            vill söka sig till andra miljöer inte skall uppmuntras att göra
            så. Men det betyder att vi med kraft motsätter oss en upprepning
            av 1960-talets flyttlasspolitik, som ledde till att familjer splittrades
            och att människor isolerades från den miljö, där de hade sitt
            stöd och sina rötter. Av detta följer att vi arbetar för en aktiv
            regionalpolitik syftande till att flytta jobben till människorna
            så att de kan bo kvar i sin invanda miljö och inte behöver flytta
            till andra delar av landet, där produktionen bedömts kunna bedrivas
            på ett mer lönsamt sätt. Ekonomiska överväganden är självfallet
            viktiga, men mänskliga hänsyn måste också vägas in. Det andra
            delområdet avser åtgärder för att säkerställa att arbetsledare
            på alla nivåer i sin utbildning bibringas kompetens inte bara
            i hur man producerar varor och tjänster och med detta som riktmärke
            utövar personal- administration utan även i arbetspsykologi, arbetssociologi,
            arbetarskydd och företagshälsovård, syftande till att främja medarbetarnas
            hälsa, välbefin- nande och personlighetsutveckling. Vi hemställer
            mot bakgrund härav att riksdagen anhåller att regeringen i samverkan
            med arbetsmarknadens parter, UHÄ, SÖ, arbetarskydds- styrelsen,
            arbetsgivarverket och arbetarskyddsfonden låter utreda frågan
            om en komplettering och nyorientering av arbetsledarutbildningen
            på alla nivåer. Detta kant. ex. innebära att sådana kursmoment
            läggs in som obligatorier i de olika ekonomiska och tekniska utbildningarna.
          </p>
          <p xml:id="i-9S2xyF3MgPXsGqLQ2guMcr">
            Sjukvårdspolitiken
          </p>
          <p xml:id="i-Fm4J2ugm7aUq396RQv1Pbf">
            11962 års motion anfördes att vi i Sverige med all rätt kan vara
            ”stolta över den internationellt sett höga standarden inom vår
            sjuk- och hälsovård. En av förutsättningarna för denna höga standard
            har emellertid varit en långt driven specialisering inom de olika
            medicinska disciplinerna, varvid det inte sällan
          </p>
          <pb facs="riksdagen-motions-pdf/data/197879/mot_197879__2114/mot_197879__2114-014.pdf"/>
          <fw xml:id="i-3WHvaHwuxiHrJqbprGYfEt">
            Mot. 1978/79:2114 14
          </fw>
          <p xml:id="i-NZZ1zhTCAd5STqCHqUCQwK">
            inträffat att den mänskliga helheten, dvs. den sjuka patienten,
            förlorats ur sikte.” Sedan detta skrevs har vid några medicinska
            fakulteter tillkommit viss undervisning i medicinsk psykologi
            och samhällsmedicin, och psykiatrin har fått ett ökat utrymme
            på schemat för läkarutbildningen. Slutsatsen gäller emellertid
            fortfarande. Vad som fortfarande saknas är nämligen ett adekvat
            beaktande av de psykosociala och psykosomatiska faktorerna i all
            slags hälso- och sjukvård. En svårt synskadad människa behöver
            självfallet vård inriktad på synfunk- tionen, en hörselskadad
            på hörselfunktionen och en rörelsehindrad på rörelsefunktionen,
            men därutöver har dessa tre slag av sjukdom och handikapp effekter
            på människans hela existens, på hennes totala livssitua- tion.
            Och här lämnar vår dyrbara och starkt specialiserade sjukvård
            mycket Övrigt att önska. Detta berör mycket stora grupper av människor.
            I runda tal 500 000 människor i vårt land i åldrarna 16-64 år
            har olika fysiska funktionsnedsättningar. 100 000 av dessa är
            svårt handikappade. Inemot 30 000 personer i alla åldrar är i
            behov av rullstol. Ett mycket stort antal människor i vårt land
            lider av cancer, reumatiska ledsjukdomar, kroniska hjärt- och
            lungsjukdomar, är invalidiserade efter trafikolycksfall eller
            lider av svåra och kroniska psykiska sjukdomar. Många är på grund
            av hög ålder fattiga på resurser att på något sätt själva kompensera
            sitt lidande och förbättra sin livskvalitet. 55 96 av patienterna
            i den kroppsliga långtidssjukvården är 80 år och däröver. Av den
            enkät som socialstyrelsen 1975 gjorde bland samtliga patienter
            på långvårdskliniker i landet framgår att ca 22 96 av samtliga
            patienter i långvården bedömdes vara felaktigt placerade. Totalt
            ca 13 96 av långvårdens patienter hade inga regelbundna kontakter
            med yttervärlden. Nästan hälften av patienterna har en kombination
            av fysisk och psykisk funktionsnedsättning (Socialstyrelsen, 1977).
            På motsva- rande sätt har en annan utredning övertygande dokumenterat
            de stora problemen och den föga människovärdiga tillvaro som möter
            oss när vi blir helt hjälplösa och i behov av vård i livets slutskede.
            Trots sina stora och stigande kostnader tillgodoser vår sjukvård
            alltså inte särskilt väl det totala vårdbehovet för speciellt
            nyssnämnda men också för andra grupper av sjuka och handikappade.
            Vad som enligt vår uppfattning krävs här är en förändrad prioritering
            i vårdutbildningen men också i sjukvårdsplaneringen. Vi ser detta
            i första hand som en humanitär uppgift, en solidaritet med människor
            som redan har det mycket svårt och som bättre än andra behöver
            samhällets hjälpinsatser. Men vi vill även framhålla att enkelspårigheten
            i dagens mycket resurs- och kostnadskrävande hjälpin- satser också
            ger ett sämre utbyte för varje satsad sjukvårdskrona. Planeringen
            av vårdinsatsen måste utgå från patientens behov, även de psykologiska
            och sociala, och inte från den speciella kompetens eller tekniska
            utrustning som vårdapparaten i sin helhet och dess olika delar
            råkar förfoga över i dagens läge.
          </p>
          <pb facs="riksdagen-motions-pdf/data/197879/mot_197879__2114/mot_197879__2114-015.pdf"/>
          <fw xml:id="i-MsvtoBCoNj4iWJhxrZE9Hp">
            Mot. 1978/79:2114 15
          </fw>
          <p xml:id="i-U8DWDR9QZjXm64KxniBFbV">
            På detta område vill vi framhålla värdet av en omprioritering
            inom läkarutbildningen till förmån för en helhetssyn innefattande
            dels de psyko- sociala och livskvalitetskomponenter i vad Landstingsförbundet
            kallat ”de grå folksjukdomarna”, dels en brett upplagd försöksverksamhet
            syftande till att erbjuda vårdkonsumenterna just den vård de bäst
            behöver med utnytt- jande av deras eget kunnande och deras egen
            initiativförmåga och aktivitets- lust. I direktiven till utredningarna
            skall betonas att det inte är fråga om att tillskapa en ny sorts
            specialister utan att integrera helhetssynen och synen på den
            vårdbehövande som ett aktivt subjekt och inte ett passivt objekt
            i alla slags vårdinsatser.
          </p>
          <p xml:id="i-G11tu5GvD4Lg6mHzwWVkqX">
            Äldreomsorgen
          </p>
          <p xml:id="i-Vyci26QA4csxuvcxCCWvgS">
            För många människor innebär omställningen till pensionärstillvaron
            stora påfrestningar. Tregenerationsfamiljens upplösning och de
            stora befolknings- omflyttningarna har lett till att många gamla
            trots garanterad ekonomisk grundtrygghet får framleva de sista
            10-20 åren av sitt liv i ensamhet, sysslolöshet och isolering,
            samtidigt som den viktiga erfarenhet och det kunnande som de förfogar
            över och som inte minst barnfamiljerna skulle ha stor nytta av
            förblir outnyttjade. Vi finner det felaktigt och inhumant att
            så skett och att medmänsklighet i vårt samhälle i så stor omfattning
            blivit till en yrkesuppgift som åläggs allt större, opersonligare
            och alltmer byråkratiska institutioner. Vi anser att de många
            av dagens pensionärer som kan och vill bör få en utbildning för
            och en roll i omsorgen i samhället i en omfattning som motsvarar
            deras förmåga och behov och med en successiv nedtrappning med
            stigande ålder. Speciellt tror vi att många äldre med fördel kunde
            engageras i den verksamhet av social och kulturell natur som har
            barn, ungdom och handikappade som målgrupper. Med alltmer stigande
            ålder avtar hos många människor förmågan att själva klara sina
            vardagliga aktiviteter som personlig hygien, mathållning, städning
            etc. Här bör principen vara att så långt som möjligt låta de gamla
            bo kvar i den miljö där de har sina rötter. Många praktiska problem
            kan lösas genom samhällets olika slag av hemhjälp. Ett viktigt
            komplement till denna är emellertid en uppmuntran till anhöriga
            och vänner att med samhällsorganen dela detta ansvar, dvs. att
            hjälpa till med vården av gamla och sjuka i deras hem.
          </p>
          <p xml:id="i-Ht6axJnyYWdxXL9UTbvX31">
            För att de äldre skall kunna få vård i hemmet fordras en fortsatt
            utbyggnad av hemsjukvården. Olika insatser behöver också göras
            för att stödja dem som vårdar sina föräldrar och andra anförvanter.
            Principen i äldrevården skall alltså vara att de äldre, så länge
            som de själva önskar och deras hälsotillstånd och krafter tillåter,
            förblir aktiva och förblir i sin invanda miljö. När vårdbehov
            uppkommer skall detta tillgodoses dels genom nuvarande — utbyggda
            — professionella hjälpinsatser, dels — i ökande
          </p>
          <pb facs="riksdagen-motions-pdf/data/197879/mot_197879__2114/mot_197879__2114-016.pdf"/>
          <fw xml:id="i-Js9oJ3NLxAyYPaJUG2vg2m">
            Mot. 1978/79:2114 16
          </fw>
          <p xml:id="i-NHKCc5XpKBQLc1cXxT44SS">
            omfattning — genom anhöriga och genom frivilliga hjälpinsatser
            från andra äldre människor som ges utbildning härför.
          </p>
          <p xml:id="i-3u2WuPeL1WEGTxQfKttWQT">
            Sammanfattning
          </p>
          <p xml:id="i-GzG6a9TFRxWP63NEdBc9AY">
            I motionen har vi utvecklat vår principiella syn på den framtida
            social- och miljöpolitiken i vid bemärkelse. Det finns fortfarande
            många allvarliga brister i vårt samhälle som leder till att många
            människor känner otrygghet och far illa både psykiskt och fysiskt.
            Vi kan dock inte acceptera denna utveckling som någonting nödvändigt
            och ödesbestämt. Den är heller inte en automatisk effekt av välståndsutvecklingen.
            I stället menar vi att ett samhälle, format utifrån den ideologiska
            grundsyn centerpartiet arbetar efter, skulle råda bot på många
            av avigsidorna i dagens samhälle. Detta utgör grunden för de förslag
            vi nu ställer och avser att följa upp under kommande år.
          </p>
          <p xml:id="i-R167WieKDQLTrJyKnriAbJ">
            Hemställan
          </p>
          <p xml:id="i-BVjc3RsR5YSCAaxDARJRrv">
            Med hänvisning till det anförda hemställs” 1. attriksdagen uttalar
            sig för de i motionen skisserade rik:linjerna för det social-
            och miljöpolitiska arbetet inför 1980- och 1990- talen, 2. attriksdagen
            uttalar sig för utbyggd forskning inom miljö- och socialpolitiken
            i enlighet med förslagen i socialstyrelsens rapport Psykisk hälsovård
            1, 3. att riksdagen uttalar sig för att äldreomsorgen så långt
            möjligt skall inriktas på att skapa möjligheter för de äldre till
            aktivitet och kvarboende i en invand miljö.
          </p>
          <p xml:id="i-C4x4XYeeezDaXtWGpWLGz" type="date">
            Stockholm den 25 januari 1979
          </p>
          <div xml:id="i-9Z23ofjipwvg8nkYVd6BGe" type="signatureBlock">
            <list xml:id="i-P3o5CQM6KciTb67DX3z91v">
              <item xml:id="i-Ucne4aFoyMAJiG41kfa46E" who="i-PDvEfAmYAgGTBhkGvyY7F4" type="signature">
                THORBJÖRN FÄLLDIN (c)
              </item>
            </list>
          </div>
          <p xml:id="i-N5HRZMKWQ5GzJNaX54xr48">
            KARIN SÖDER (c) ELVY OLSSON (c) MAJ PEHRSSON (c) SONJA FREDGARDH
            (c) JAN-IVAN NILSSON (c) ANNA-LISA NILSSON (c) NILS G. ÅSLING
            (c) EINAR LARSSON (c) CLAES ELMSTEDT (c) ERIK LARSSON (c) TAGE
            SUNDKVIST (c) RUNE GUSTAVSSON (c) OLOF JOHANSSON (c) BERTIL JONASSON
            (c)
          </p>
          <p xml:id="i-JG2teMHgaG2w3cdFN7vzp9">
            ANDERS DAHLGREN (c) + Se även motionerna 1978/79:2115-2116.
          </p>
          <p xml:id="i-VqEupJGxSPhLs3mr6a22zh">
            'GOTAB 61401 Stockholm 1979
          </p>
        </div>
      </div>
    </body>
  </text>
</TEI>
