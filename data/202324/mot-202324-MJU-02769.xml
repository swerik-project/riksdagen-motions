<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-02769">
  <teiHeader>
    <fileDesc>
      <titleStmt>
        <title>med anledning av prop. 2023/24:30 Genomförande av EU:s nya dricksvattendirektiv</title>
        <author corresp="i-Hn2xAAaqgQLyS3k5RBuXkb">av Andrea Andersson Tay m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2769 av Andrea Andersson Tay m.fl. (V)</title>
          <idno type="rdwebb">HB022769</idno>
          <rs type="number">2769</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB022769/text</ref>
          <ref type="dokument_url_html">https://data.riksdagen.se/dokument/HB022769</ref>
          <ref type="dokumentstatus_url_xml">https://data.riksdagen.se/dokumentstatus/HB022769</ref>
          <ref type="pdf">https://data.riksdagen.se/fil/3BEF1DC6-8B3A-411F-8B01-E7933C436145</ref>
          <ref type="docx">https://data.riksdagen.se/fil/DD446D5A-8E0F-4947-BBCE-EF5B9B231AA8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-U8W4uUAKEoMtNdRs3JJRK8</idno>
            <name>Kajsa Fredholm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda W Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-SkM4uJKT7Pz1Z6z7pJ2G52"/>
        <correspContext corresp="i-SkM4uJKT7Pz1Z6z7pJ2G52">
          <ref>Proposition 2023/24:30</ref>
        </correspContext>
        <correspAction xml:id="i-2oSGvrWqxNLn8o53utczfn" type="signed"/>
        <correspContext corresp="i-2oSGvrWqxNLn8o53utczfn">
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-U8W4uUAKEoMtNdRs3JJRK8"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction type="submitted" xml:id="i-L8samZxPtzMx8nFqexeC3d">
          <date when="2023-11-07"/>
          <time when="10:31:42"/>
        </correspAction>
        <correspAction type="dismissed" xml:id="i-T5HYXMTsMdXVbtFD2eDTXH">
          <date when="2023-11-16"/>
        </correspAction>
        <correspAction type="reviewed" xml:id="i-DjivfxJZtAa7sdJT3pyZuV">
          <date when="2023-11-16"/>
          <time when="11:43:32"/>
        </correspAction>
        <correspAction type="referred" xml:id="i-VL1QTrbuDBen1kq4qUtfAf">
          <date when="2023-11-17"/>
        </correspAction>
        <correspAction type="assigned" xml:id="i-6tNE5dXjnmjijUJnRK2LJF">
          <date when="2024-01-31"/>
          <time when="16:16:22"/>
        </correspAction>
        <correspContext corresp="i-6tNE5dXjnmjijUJnRK2LJF">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-VMdLyh2WawFYSNjRWbCndA"/>
        <correspContext corresp="i-VMdLyh2WawFYSNjRWbCndA">
          <ref type="uppgift">2023/24:MJU6</ref>
          <ref type="ref_dok_id">HB01MJU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU6</ref>
          <ref type="ref_dok_titel">Genomförande av EU:s nya dricksvattendirektiv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2769 av Andrea Andersson Tay m.fl. (V) med anledning av prop. 2023/24:30 Genomförande av EU:s nya dricksvattendirektiv</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-QbYxuWXDMTCqgLVsmfFkPm">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-AFopkc86cAfLjFmELtuyR1">
              Riksdagen ställer sig bakom det som anförs i motionen om att
              Kemikalieinspektionen och Läkemedelsverket bör ges i uppdrag att
              i enlighet med artikel 5.3 ta fram och regelbundet uppdatera en
              kompletterande nationell lista med hälsofarliga ämnen och läkemedelsrester
              med gränsvärden i linje med Efsas rekommendationer och det senaste
              kunskapsläget, och detta tillkännager riksdagen för regeringen.
            </item>
            <item sortKey="Yrkande 2" xml:id="i-QmWBmnn91KovX2TmUF9VjM">
              Riksdagen ställer sig bakom det som anförs i motionen om att
              listan över vilka ämnen som särskilt ska beaktas vid riskbedömning
              av fastighetsinstallationer bör inkludera förekomst av bisfenoler
              samt gränsvärden för bisfenol A i kranvattnet i linje med Efsas
              bedömning och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-AM3n9EKsF7CwHirCVyZ7md">
            2 Bakgrund
          </head>
          <p xml:id="i-UKGR6tvCbT2qHiPaS28SMG">
            Propositionen föreslår lagändringar för att genomföra EU:s nya
            dricksvattendirektiv. Det nya direktivet innebär att det ställs
            krav på att det ska införas riskbaserad metod för dricksvattensäkerhet
            som omfattar alla led i dricksvattenkedjan. Det nya direktivet
            reglerar även material som kommer i kontakt med dricksvatten och
            kräver åtgärder mot vattenläckage.
          </p>
          <p xml:id="i-6KwXdMQKAEC6md9fNZaheT">
            Förslaget innebär att det i miljöbalken införs ett bemyndigande
            att meddela föreskrifter om skyldighet för en kommun att lämna
            de uppgifter som behövs för att bedöma risker i tillrinningsområden
            för dricksvattenuttag. Bestämmelser om åtgärds­program för att
            följa miljökvalitetsnormer ska gälla även åtgärder som behövs
            för att skydda kvaliteten på dricksvatten. Hälsoskyddsbestämmelserna
            kompletteras med bemyndigande att meddela föreskrifter om skyldighet
            för kommuner, fastighetsägare och nyttjanderättshavare att lämna
            de uppgifter som behövs för att bedöma risker som uppkommer i
            ledningar, installationer och anordningar på fastigheter eller
            byggnader som används för att distribuera dricksvatten. I livsmedelslagen
            föreslås ett bemyndigande att meddela föreskrifter om skyldighet
            för den som producerar eller tillhandahåller dricksvatten att
            lämna uppgifter om dricksvattenkvaliteten. I plan- och bygglagen
            föreslås ett bemyndigande att meddela föreskrifter om villkor
            för att släppa ut och tillhandahålla byggprodukter avsedda att
            komma i kontakt med dricksvatten på marknaden.
          </p>
          <p xml:id="i-Dye8sXQvPpv1xU7Y4p8DyQ">
            Lagändringarna föreslås träda i kraft den 1 mars 2024.
          </p>
          <head type="h1" xml:id="i-WWKpyPWAKUW5cNknbVCRqt">
            3 Vänsterpartiets ställningstagande
          </head>
          <p xml:id="i-2pAJre8G19nKTj4S6889TF">
            Tillgång till rent dricksvatten är grundläggande för alla människor
            och samhällen. Med EU:s nya dricksvattendirektiv från 2020 stärks
            kraven på medlemsländerna att säkerställa en god kvalitet på dricksvatten.
            Det nya direktivet innehåller, i likhet med det tidigare direktivet,
            minimikrav för dricksvatten. Till skillnad mot det tidigare direktivet
            krävs att det införs en riskbaserad metod för dricksvattensäkerhet
            som omfattar alla faser i dricksvattenproduktionskedjan. Det nya
            direktivet innehåller också bestämmelser för att åtgärda vattenläckage
            och bestämmelser om material i kontakt med dricksvatten. Nya gränsvärden
            har tagits fram för vissa farliga ämnen. Därutöver krävs att medlemsstaterna
            förbättrar tillgången till dricksvatten och att användning av
            dricksvatten ur kran främjas.
          </p>
          <p xml:id="i-PD2HHtEmb2xmWqnPbXLbzR">
            Vänsterpartiet välkomnar det nya dricksvattendirektivet. Att
            förvalta och vårda våra vattentillgångar är avgörande för att
            nuvarande och kommande generationer ska få tillgång till dricksvatten
            av hög kvalitet. Det förutsätter att vattenkvaliteten är god i
            yt- och grundvatten. Behov av kontroll och förebyggande åtgärder
            kommer att bli än mer angeläget i ett alltmer förändrat klimat.
            Vi ser därför positivt på att direktivet även inkluderar tillrinningsområden
            och att det finns en ännu tydligare koppling till vattendirektivet.
            Vänsterpartiet delar i stort förslagen i propositionen för hur
            det nya dricksvattendirektivet ska genomföras i svensk rätt och
            myndigheternas ansvar. För att stärka dricksvattenförsörjningen
            i enlighet med direktivets intentioner om att skydda människors
            hälsa från de skadliga effekterna av alla slags föroreningar av
            dricksvatten föreslår vi dock även nedanstående åtgärder.
          </p>
          <head type="h2" xml:id="i-C91pZqxR22zCHMxhGhoJzo">
            3.1 Inför en nationell lista över hälsofarliga ämnen
          </head>
          <p xml:id="i-5NpjN8rkqCyvuLbR11MSjX">
            Sverige har historiskt sett länge haft hög kvalitet på dricksvattnet.
            Men i dag innehåller många sjöar som även är viktiga dricksvattentäkter
            både läkemedelsrester och PFAS. Hit hör exempelvis Vänern, Vättern
            och Mälaren. Det behövs tydliga föreskrifter om vad som ska ingå
            vid riskbedömning för att uppnå hälsosamt och rent vatten, särskilt
            när det gäller risker kopplade till kemiska parametrar som miljögifter
            och läkemedelsrester.
          </p>
          <p xml:id="i-8BUSfsQuW5Kk8gA93Tf99U">
            Vänsterpartiet delar Naturskyddsföreningens uppfattning att det
            är otillräckligt att vid riskbedömning och riskhantering av vattnet
            endast förlita sig på de listor som är knutna till dricksvattendirektivets
            bilaga 1B vid analyser. De minimikrav för kemiska parametrar som
            finns i nuvarande bilaga 1B avspeglar inte det senaste kunskapsläget
            och riskerar därför att inte hålla sig inom säkra gränser. Danmark
            har t.ex. valt att på nationell nivå införa ett tuffare gränsvärde
            för PFAS.
          </p>
          <p xml:id="i-U1vkQbGgdoNDk27b5x7poH">
            Dricksvattendirektivets bilaga 1B omfattar en lista på ämnen
            som ska övervakas. Det är dock bara en bråkdel av de hälsofarliga
            ämnen som förekommer i dricksvattentäkterna och som därmed även
            kan förekomma i dricksvattnet. Inte minst finns det skäl att i
            högre grad beakta exempelvis rester av bekämpningsmedel och vissa
            läkemedelsrester. Vänsterpartiet anser därför att det finns starka
            skäl att införa en nationell lista med kemiska parametrar som
            innehåller fler ämnen och lägre gränsvärden än i dricksvatten­direktivets
            bilaga 1B. I det nya dricksvattendirektivets artikel 5.3 framgår
            att medlems­staterna ska fastställa värden för ytterligare parametrar
            som inte ingår i bilaga 1 om skyddet av människors hälsa på deras
            nationella territorium kräver det.
          </p>
          <p xml:id="i-WcaNtfZMBecFnJwru5zpUT">
            Kemikalieinspektionen och Läkemedelsverket bör ges i uppdrag
            att i enlighet med artikel 5.3 ta fram och regelbundet uppdatera
            en kompletterande nationell lista med hälsofarliga ämnen och läkemedelsrester
            med gränsvärden i linje med Europeiska myndigheten för livsmedelssäkerhets
            (Efsa) rekommendationer och det senaste kunskapsläget. Detta bör
            riksdagen ställa sig bakom och ge regeringen till känna.
          </p>
          <head type="h2" xml:id="i-TwPdKV7mjvAUzZHGayAYVQ">
            3.2 Bisfenoler bör särskilt beaktas i fastigheter och byggnader
          </head>
          <p xml:id="i-MhTMo8jZN61oUuRdwurFZp">
            Det nya dricksvattendirektivet innehåller i artikel 10 bestämmelser
            om riskbedömning och efterföljande åtgärder vid fastighetsinstallationer.
            Det kan exempelvis gälla ledningar som installeras mellan dricksvattenkranar
            och distributionsnätet. Riskbedömningen ska omfatta en allmän
            analys av potentiella risker som är förknippade med installationen
            och därmed även relaterade produkter och material som kan påverka
            kvaliteten på dricksvattnet. Riskbedömningen ska även innebära
            övervakning av de parametrar som ingår i direktivets del D i bilaga
            1, dvs. legionella och bly, i de fastigheter där specifika risker
            för vattenkvaliteten har identifierats i den allmänna analysen.
          </p>
          <p xml:id="i-5C88rAbB39TEEuucae79NX">
            Naturskyddsföreningen har i remissvar framfört att bisfenoler
            saknas på listan (del D i bilaga 1) över vilka ämnen som särskilt
            ska beaktas vid riskbedömning av fastighets­installationer. Man
            konstaterar att bly som finns på listan är vanligt förekommande
            inom unionen men inte längre särskilt vanligt i Sverige. Däremot
            konstaterar man att det är vanligt att relining (metoder för att
            invändigt renovera rörledningar genom rörinfodring) har gjorts
            där bisfenol A eller annan bisfenol har använts. Då det är vanligt
            förekommande med relining i Sverige är det rimligt att riskbedömningen
            av fastighetsinstallationer även inkluderar förekomst av bisfenoler
            i dricksvattnet, och att gränsvärdet för bisfenol A i kranvattnet
            sätts så att det speglar Efsas bedömning.
          </p>
          <p xml:id="i-HZNbYCove8VWpimfoPCbiE">
            Vänsterpartiet delar Naturskyddsföreningens bedömning. Bisfenol
            A är hormon­störande och kan påverka fortplantningen. Även små
            doser bedöms kunna skada foster och små barn. Även om direktivet,
            som även regeringen framför i propositionen, är tydligt med att
            en allmän analys ska omfatta alla potentiella risker som är förknippade
            med fastighetsinstallationer, inte bara legionella och bly, så
            anser vi att riskerna med bisfenoler bör föranleda en tydligare
            övervakning vid riskbedömning av fastigheter och byggnader på
            nationell nivå.
          </p>
          <p xml:id="i-H82jboKL1n2q3YoQxhx2cc">
            Listan över vilka ämnen som särskilt ska beaktas vid riskbedömning
            av fastighetsinstallationer bör inkludera förekomst av bisfenoler
            samt gränsvärden för bisfenol A i kranvattnet i linje med Efsas
            bedömning. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-PzGGQcvu4D2u15XJoTMdir" who="i-Hn2xAAaqgQLyS3k5RBuXkb">
              Andrea Andersson Tay (V)
            </item>
            <item xml:id="i-EJp8HSwD8iSnKsUzYYsngg" who="i-U8W4uUAKEoMtNdRs3JJRK8">
              Kajsa Fredholm (V)
            </item>
            <item xml:id="i-GpAJLeA4Xzo5RDC8qHTTba" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-SPJyFmeTrN7mbi6sq2YFWZ" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-39esJo4wsZGkaB4Y7gMRfi" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-36C6KeZaA8dmTPyQKpHHAw" who="i-PAfMpaW8KP2UfRTBpXARTc">
              Linda W Snecker (V)
            </item>
          </list>
        </div>
      </div>
    </body>
  </text>
</TEI>
