<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00436">
  <teiHeader>
    <fileDesc>
      <titleStmt>
        <title>angående u-landshjälpen till Cuba och Nordvietnam, m. m.</title>
        <author>av herr Björck i Nässjö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående u-landshjälpen till Cuba och Nordvietnam, m. m.</title>
          <idno type="rdwebb">FV02436</idno>
          <rs type="number">436</rs>
          <ref type="dokument_url_text">http://data.riksdagen.se/dokument/FV02436/text</ref>
          <ref type="dokument_url_html">http://data.riksdagen.se/dokument/FV02436</ref>
          <ref type="dokumentstatus_url_xml">http://data.riksdagen.se/dokumentstatus/FV02436</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-rStTkTyyvtP1d2mvkQice" type="signed"/>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__436/mot_1972__436-001.pdf"/>
      <fw xml:id="i-Q1u2yejUfWJVkdmt3UuDvA">
        Mot. 1972:436 «2
      </fw>
      <div xml:id="i-4pLhQhSsHSvM1DSz3ZFmLS" type="motHeader">
        <div xml:id="i-XwpqbgV22GMvNt2sdXqECq" type="motTitle"/>
        <div xml:id="i-7areRA6VMXPPpy3HvV6zQg" type="motSubmissionInfo"/>
      </div>
      <div xml:id="i-GfdQN3DgGAbEsf4e5QfD2N" type="motBody">
        <div xml:id="i-YH7oum8FUJnk5jk1yhuCSy">
          <p xml:id="i-3F3nwKsEPGboVtbVLur8av">
            Nr 436
          </p>
          <p xml:id="i-J6VMcWCY9AQkV55cHEcmdX">
            av herr Björck i Nässjö angående u-landshjälpen till Cuba och
            Nordvietnam, m. m.
          </p>
          <p xml:id="i-YCXvjPem5k9sutqs4J56eo">
            Det har under de senaste åren i debatten kring det svenska u-landsbiståndet
            ibland rests krav på att detta skall koncentreras till s. k. progressiva
            länder. Som exempel har nämnts Nordvietnam och Cuba. Det finns
            all anledning att ifrågasätta detta. Inte minst därför att statsverkspropositionen
            innehåller förslag och skrivningar som stödjer uppfattningen ovan.
            Man undviker dock att precisera vad som egentligen menas med att
            länderna är ”progressiva”. Nästan alla av de länder som Sverige
            i dag ger bistånd är enpartistater och alls inte demokratier.
            I en del av dem förekommer starkt politiskt förtryck, förföljelse
            av etniska minoriteter och snabb ekonomisk tillbakagång på grund
            av regimernas doktrinära socialistiska ekonomiska politik. För
            framtiden är det av stor vikt att principerna för det svenska
            u-landsbiståndet diskuteras ordentligt offentligt och att riksdagen
            ges ett fullgott inflytande på biståndspolitikens utformning.
            Skulle satsningen på s. k. progressiva länder ges prioritet kan
            man räkna med att den relativa enighet som rått om den svenska
            u-hjälpen kommer att förbytas i sin motsats. Kraven på starkt
            ökad hjälp till länder av Cubas och Nordvietnams karaktär måste
            bestämt tillbakavisas. Dessa länder är inga demokratier utan järnhårda
            kommunistiska diktaturer. Där saknas tillstymmelse till fri press,
            oppositionspartier, yttrandefrihet, fria val och annat som vi
            anser vara självklara beståndsdelar i ett demokratiskt land. På
            den ekonomiska sidan är förhållandena likartade. Total likriktning
            av ekonomierna råder, och någon konsumtionsvalfrihet för den enskilde
            medborgaren att tala om existerar inte. På Cuba har även enmansföretag,
            hantverkare o.d. socialiserats, och bönderna är numera förbjudna
            att sälja sina överskottsprodukter på torgen i städerna. Antalet
            politiska fångar är betydande i båda länderna. De torde kunna
            uppskattas till tiotusentals. Fidel Castro har själv tillstått
            existensen av ett stort antal politiska fångar och att man sedan
            hans maktövertagande 1959 skjutit 3 500 politiska motståndare.
            Nordvietnams politik gentemot oliktänkande har varit likartad
            Castros, även om kriget gjort att det inte uppmärksammats så mycket.
            En återspegling av förhållandena inom Nordvietnam utgör massakern
            i Hue 1968, där nordvietnamesiska trupper avrättade under brutala
            former närmare 2 000 invånare i denna stad. Bland dessa befann
            sig utländska journalister och tyska Röda korsläkare. Massakerns
            omfattning var alltså vida större än motsvarande amerikanska vid
            Song My. Den ekonomiska politiken på Cuba har lett till en stark
            stagnation.
          </p>
          <pb facs="riksdagen-motions-pdf/data/1972/mot_1972__436/mot_1972__436-002.pdf"/>
          <fw xml:id="i-N2m1pSPgjFtQa7NKqmC9u2">
            Mot. 1972:436 3
          </fw>
          <p xml:id="i-3CwuMhp6puLPksjGhLMptf">
            Huvudorsaken till detta ligger i att varje form av materiella
            stimuli tagits bort. Resultatet har blivit en så omfattande ransonering
            att nästan alla konsumtionsvaror, inklusive livsmedel, är föremål
            för strikt ransonering. Kapitalvaror finns över huvud taget inte
            att tillgå, med något enstaka undantag. I praktiken har detta
            lett till att ingenting finns att få för de ihoptjänade pengarna,
            varför man i växande utsträckning är borta från sitt arbete utan
            giltig orsak. Detta har tvingat regimen på Cuba till hårda åtgärder
            trots att den iråkade situationen just är en följd av regimens
            egen ekonomiska politik. Man har därför tvingats införa en särskild
            arbetspliktslag. Denna lag som gäller från den 1 april 1971 stadgar
            bl. a. att den som utan orsak i mera än 15 dagar överger sitt
            arbete eller mera än tre gånger utan orsak varit frånvarande från
            arbetet kan dömas till olika korrektionsåtgärder. Dessa varierar
            från placering i något speciellt arbetscentrum under de revolutionära
            organisationernas uppsikt till ett års internering i anstalt för
            ”återuppfostring” och vid återfall upp till två års internering
            i arbetsläger. Denna typ av lagstiftning, som påminner om motsvarande
            i vissa fascistiska länder bl. a. före och under andra världskriget,
            har tillsammans med det politiska förtrycket lett till att drygt
            en halv miljon människor har lämnat Cuba enligt de officiella
            siffrorna och med regimens tillåtelse. Avsikten med denna legala
            utvandring torde från början ha varit att bli av med de mest militanta
            politiska motståndarna. Resultatet har emellertid blivit helt
            annorlunda. Utvandringen har antagit proportioner av sådant slag
            att Castro helt nyligen stoppat mottagandet av nya ansökningar.
            Det har nämligen visat sig att i växande utsträckning har arbetare
            av olika kategorier, som ju enligt revolutionär uppfattning inte
            borde vara benägna att emigrera från ett socialistiskt land, anslutit
            sig till flyktingströmmen. En halv miljon emigranter är alltså
            den officiella uppgiften. I verkligheten torde siffran ligga högre.
            Den skall ställas i relation till Cubas invånarantal på 8,2 miljoner.
            Som jämförelse kan påpekas att från Nordvietnam har till Sydvietnam
            sedan 1954 flytt cirka en miljon människor. Detta på en befolkning
            av 20,2 miljoner i dag. Denna översikt över förhållandena i Cuba
            och Nordvietnam är motiverad då ett kraftigt ökat bistånd till
            dessa båda länder övervägs. Med bästa vilja i världen kan länderna
            ej kallas demokratiska, och den ”sociala frigörelse internt” som
            talas om i statsverkspropositionen som kriterium för svensk u-hjälp
            torde inte göra skäl för namnet. Det vore från förespråkarna för
            hjälp till Cuba och Nordvietnam ärligare att säga att man i första
            hand vill ge stöd till socialistiska stater. Men detta kan rimligen
            inte vara den svenska biståndspolitikens ändamål. En sådan starkt
            politiserad u-hjälp rimmar illa med de humanitetskrav som måste
            ligga i vår hjälp till utvecklingsländerna. Från den svenska regeringens
            sida har man haft en märklig förmåga att blunda för orättfärdigheter,
            misstag och diktatur om dessa har betecknat sig som socialistiska.
            Så mycket hårdare har kritiken varit mot u-länder av icke-socialistiskt
            slag.
          </p>
          <pb facs="riksdagen-motions-pdf/data/1972/mot_1972__436/mot_1972__436-003.pdf"/>
          <fw xml:id="i-XoYprSzCr8qdNdLc1GbC9e">
            Mot. 1972:436 4
          </fw>
          <p xml:id="i-MbACTdgPXhLrAouivVUDkZ">
            Exempel på detta är utvecklingen it. ex. Tanzania. Detta land
            erhåller i dag det näst högsta biståndet från Sverige. Det kan
            därför vara motiverat att något beröra utvecklingen i landet för
            att därigenom se vilken utvecklingseffekt de svenska insatserna
            har haft och kan tänkas få. De många socialistiska ingreppen i
            landets ekonomi som president Nyerere infört har allvarligt skadat
            landets ekonomi. En deltagare i den nordiska journalistgrupp som
            i november 1971 besökte Östafrika skildrar förhållandena sålunda:
            ”Det genomgående intrycket i Tanzania är dystert. En hård statssocialism
            med maoistiska inslag har resulterat i krångel och byråkrati.
            Korruptionen florerar, och de korrumperade är oftast ytterst ineffektiva.”
            (Jan-Erik Larsson i Sydsvenska Dagbladet den 6/12 1971.) Samme
            journalist fortsätter sin beskrivning av de aktuella förhållande-
            na i Tanzania: ”Den antikapitalistiska filosofin innebär att effektivitet
            och konkurrens kallas för sabotage. Den kooperativa rörelsens
            framtid är mörk. Lönsamma kooperativa företag socialiseras. Det
            lönar sig inte att lyckas i Tanzania. Det har främst de cirka
            200 000 tanzanierna av asiatisk härkomst märkt. Ca 10 procent
            av dessa, som främst varit affärsmän, läkare etc., har redan lämnat
            landet som följd av socialiseringarna bl. a. av alla hyresfastigheter
            och alla asiater man träffar i landet är på väg bort. Asiaternas
            exodus ackompanjeras av rent rasistisk propaganda mot denna folkgrupp
            först och främst i Tanus huvudorgan The Nationalist.” En av de
            reflexioner som ovan nämnde journalist gör är värd att citera:
            ”Få saker blir man så förundrad över som svensk och nordisk socialdemokratis
            naivitet inför Nyereres ujamaasocialism. Detta är mer kinesiska
            folkkommuner än något annat, och om något land verkligen är på
            väg in i kinesisk inflytelsesfär så är det Tanzania.” Den svenska
            regeringen har länge försökt ge en ”idyllbild” av förhållandena
            i Tanzania. Underkuvandet av oppositionen, den hårda ekonomiska
            politiken som lett till stagnation i utvecklingen, den hårda behandlingen
            av den asiatiska minoriteten har bland annat lett till dagens
            situation för Tanzania. Men ingen kritik mot detta har hörts från
            officiellt svenskt håll. Statsminister Palme undvek sorgfälligt
            dessa frågor under sitt besök där förra året, vilket är förvånande
            då han vid besök i t. ex. USA icke har underlåtit att ge sin oförytterliga
            syn på tingen där. Mest anmärkningsvärt är dock den uteblivna
            svenska reaktionen gentemot förhållandena på Zanzibar, vilken
            ögrupp ingår i Tanzania och vars härskare Abeid A. Karume är Tanzanias
            vice-president. Där råder en utpräglad primitiv diktatur som bl.
            a. lett till att 13 000 araber fått sätta livet till sedan revolutionen
            1964. Rena brudrov av flickor av arabisk härstammning förekommer,
            och detta helt legalt, då dessa inte äger rätt att neka äktenskap
            med den infödda befolkningen på Zanzibar enligt den lagstiftning
            som vice-president Karume infört. Några val har inte anordnats,
            inte ens skenval har man bemödat sig om. Karume yttrade inför
            den nordiska journalistgruppen i november följande, som ger hans
            politiska filosofi i ett nötskal: ”Genom revolutionen i januari
            1964 valde Zanzibars folk sin väg. Några val
          </p>
          <pb facs="riksdagen-motions-pdf/data/1972/mot_1972__436/mot_1972__436-004.pdf"/>
          <fw xml:id="i-4AFGnQwtS1tQcFKXs6SYCq">
            Mot. 1972:436 5
          </fw>
          <p xml:id="i-Ei7Bfe6be7WrSoSvNXjhMu">
            behöver därefter inte anordnas och kommer heller inte att ordnas.
            Val är något skadligt. Det är bara utlänningar som talar om val.
            Finns det något utvecklingsland som haft någon fördel av val?
            Nej! ” Mycket annat skulle i detta sammanhang kunna framhållas
            beträffande utvecklingen i Östafrika. Inte minst är den behandling
            som asiaterna fått utstå upprörande. Även om man kan hävda att
            deras utflyttning mest drabbar de östafrikanska länderna själva
            genom att de utgjort ett mellanskikt i ekonomin som annars saknats,
            så rättfärdigar detta ingalunda de åtgärder som direkt eller indirekt
            vidtagits mot dem. Den öppna eller förtäckta rasismen mot östafrikas
            asiater har klart dokumenterats bl. a. i ett par i Sverige på
            sistone utkomna böcker. Det är angeläget att utvecklingen härvidlag
            noga uppmärksammas på svenskt håll. Inte minst mot bakgrund av
            att afrikanska politiker, t. ex. president Nyerere, brukar vara
            utomordentligt och med rätta vältaliga beträffande den vita rasismen
            i Sydafrika och Rhodesia, men att förhållanden i deras egna hemländer
            på detta område lämnar mycket övrigt att önska. Asiaternas öde
            i Östafrika bör sålunda noggrannt följas från svensk sida för
            att tas med i bedömningen av framtida svenskt bistånd. Ambassader-
            na i de aktuella länderna bör ges i uppdrag att framskaffa material
            över den hittillsvarande utvecklingen, och detta bör av regeringen
            sammanstäl- las och ges offentlighet. För den kommande debatten
            om det svenska biståndets inriktning borde detta vara av betydande
            värde. I statsverkspropositionen berörs under tredje huvudtiteln
            frågan om ersättningar för nationaliserad egendom av departementschefen.
            Han uttalar där att det inte borde finnas anledning för IDA (Internationella
            utvecklingsfonden) att göra sin kreditgivning avhängig av ersättningar
            för nationaliserad egendom till privata företag i enskilda i-länder.
            Detta är en principfråga av stor betydelse, inte minst för u-länderna
            själva. I samband med regimskiften förekommer ofta snabba nationalise-
            ringar av utländsk egendom utan att rimlig eller någon kompensation
            alls ges. I vissa fall vägrar man över huvud taget att ens diskutera
            ersättningsanspråken. En intressant fråga är nationaliseringars
            effekt för det enskilda u-landets ekonomi. I många fall är vinsterna
            minimala. Även om man kan nationalisera fast egendom och inventarier
            är det nära nog omöjligt att nationalisera know hov. I de alltmer
            komplicerade industriella processerna är det sistnämnda det betydelsefullaste.
            Moderna och väl fungerande anläggningar har ofta efter en nationalisering
            snabbt blivit värdelösa eller gett en betydligt sämre avkastning.
            Om nationaliseringar blir vanligare och instabiliteten på detta
            område ökar i u-länderna så blir följderna för dessa länder två,
            antingen uteblir eller minskar investeringarna eller också måste
            investeraren med hänsyn till riskerna så snabbt som möjligt ta
            igen det investerade kapitalet. Härigenom förhindras långsiktig
            planering och investeringar. I samtliga fall drabbar detta i första
            hand u-landet självt vilket är mycket olyckligt. För att undvika
            uteblivna investeringar eller utpräglat kortsiktiga sådana måste
            klara bestämmelser och praxis råda i fråga om ersättnings-
          </p>
          <pb facs="riksdagen-motions-pdf/data/1972/mot_1972__436/mot_1972__436-005.pdf"/>
          <fw xml:id="i-G7bJcuEDExWavwYSvS9fKW">
            Mot. 1972:436 6
          </fw>
          <p xml:id="i-5HopUnpEkLvcj3uGLt2K8q">
            frågorna. Mot den bakgrunden är departementschefens uttalande
            olyckligt. Det leder inte till någon förbättring av u-ländernas
            situation i investeringshänseende. Principen om att rimlig ersättning
            skall ges för nationaliserad egendom, statlig såväl som privat,
            måste slås fast av riksdagen. I särskilda fall kan man naturligtvis
            hysa avvikande uppfattning, men detta rubbar ej principen. Ofta
            är emellertid frågan om vad som är rimlig ersättning. De inblandade
            parterna brukar ha högst olika uppfattning om detta. Någon form
            av institutionaliserad skiljedom inom FN:s ram skulle kunna leda
            till att många onödiga och långdragna tvister löstes på ett smidigt
            sätt. Sverige bör i FN ta initiativ till och verka för att detta
            kommer till stånd. Sammanfattningsvis skall framhållas att stödet
            till länder av Cubas och Nordvietnams typ inte bör bli föremål
            för någon ökning av större omfattning i dagens läge. De sakkunniga
            som departementschefen ämnar tillsätta för att utreda frågan om
            den svenska biståndspolitikens långsiktiga inriktning bör diskutera
            och utreda frågan och dess resultat avvaktas. Utvecklingen i Östafrika
            bör följas med största noggranhet vad beträffar den asiatiska
            befolkningsgruppens behandling. Beträffande följderna av den ekonomiska
            doktrinära politiken i Tanzania och förhållandena på Zanzibar
            förutsätts att de sakkunniga behandlar detta i sitt arbete. Departementschefens
            uttalande om ersättning i samband med nationa- liseringar av utländsk
            egendom är olyckligt och ett principuttalande i frågan bör tas
            av riksdagen, och det bör sedan ankomma på regeringen att i FN
            verka för att enhetliga regler på detta område tillkommer. Åberopande
            det anförda hemställs att riksdagen måtte besluta att kraven på
            ökat stöd till Cuba och Nordvietnam avvisas till dess att de aviserade
            sakkunniga har behandlat frågan, att Kungl. Maj:t ges i uppdrag
            att via de svenska beskickningarna i Östafrika infordra material
            om den asiatiska minoritetens behandling och sammanställa och
            offentliggöra materialet, att riksdagen uttalar att rimlig ersättning
            skall ges vid nationalise- ring av utländsk egendom, att Kungl.
            Maj:t ges i uppdrag att inom FN:s ram verka för att ett skiljedomsinstitut
            på detta område inrättas och att klara regler på området skapas.
          </p>
          <p xml:id="i-KKCqDXrLwD19wo2nX8zUcV" type="date">
            Stockholm den 24 januari 1972
          </p>
          <p xml:id="i-HMzfr8sJF8VR3PvJVit7g3" type="signatureBlock">
            ANDERS BJÖRCK (m) i Nässjö
          </p>
        </div>
      </div>
    </body>
  </text>
</TEI>
