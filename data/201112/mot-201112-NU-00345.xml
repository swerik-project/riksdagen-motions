<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00345">
  <teiHeader>
    <fileDesc>
      <titleStmt>
        <title>Statliga företag</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statliga företag</title>
          <idno type="rdwebb">GZ02N345</idno>
          <rs type="number">N345</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N345/text</ref>
          <ref type="dokument_url_html">http://data.riksdagen.se/dokument/GZ02N345</ref>
          <ref type="dokumentstatus_url_xml">http://data.riksdagen.se/dokumentstatus/GZ02N345</ref>
          <ref type="doc">http://data.riksdagen.se/fil/6E9607D0-7E31-4F61-BC96-338846A37E93</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4oK6HjNJR6K1QAGZmsEqiv</idno>
            <name>Ingemar Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YCbEeoaxeLshUToGRSnhDt" type="signed"/>
        <correspContext corresp="i-YCbEeoaxeLshUToGRSnhDt">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-4oK6HjNJR6K1QAGZmsEqiv"/>
          <note type="signatory" corresp="i-EjPMvKrvi7HdAPnB25iKv8"/>
        </correspContext>
        <correspAction xml:id="i-VSjQCZ9xYeyrPuaFH8W7e8" type="numbering">
          <date when="2011-10-10"/>
        </correspAction>
        <correspAction xml:id="i-WVvud7nnH5ZaCPif8ugCWi" type="submission">
          <date when="2011-10-05"/>
        </correspAction>
        <correspAction xml:id="i-8QsJuNq9ahD8QppQz3JtFs" type="transfer">
          <date when="2011-10-05"/>
        </correspAction>
        <correspAction xml:id="i-2YMbE3TekWMt9EV9GVgYBH" type="assigned"/>
        <correspContext corresp="i-2YMbE3TekWMt9EV9GVgYBH">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SX1Yxc9fzphLG6jX2JBqLQ">
            Förslag till riksdagsbeslut
          </head>
          <list style="ol">
            <item xml:id="i-HEYDoLNjPHaAkuyHxcMPzm">
              Riksdagen tillkännager för regeringen som sin mening vad som
              anförs i motionen om inriktningen för företag med statligt ägande.
            </item>
            <item xml:id="i-NeFrX3w3sjoaQkQukr4SZn">
              Riksdagen tillkännager för regeringen som sin mening vad som
              anförs i motionen om vikten av att värna och utveckla det långsiktiga
              ägandet och ägarstyrningen av företag med statligt ägande.
            </item>
            <item xml:id="i-ScgQvgWNVoGC8JH1D1u3sL">
              Riksdagen tillkännager för regeringen som sin mening vad som
              anförs i motionen om att dra tillbaka regeringens bemyndigande
              att sälja den kvarvarande aktieposten i Nordea.
            </item>
            <item xml:id="i-6B2MkeLnS6G9FCjkV225cM">
              Riksdagen tillkännager för regeringen som sin mening vad som
              anförs i motionen om vikten av att värna de gemensamma tillgångarna
              som företag med statligt ägande utgör.
            </item>
            <item xml:id="i-3AvkQEDCAPvbYwu9Dbeu9S">
              Riksdagen tillkännager för regeringen som sin mening vad som
              anförs i motionen om vikten av att öka andelen kvinnor i företagsledande
              befattningar inom företag med statligt ägande.
            </item>
          </list>
        </div>
        <div type="motContent">
          <head xml:id="i-SWco4YKjo1XiN8rDBV9Thi" type="h1">
            Motivering
          </head>
          <p xml:id="i-7m923pgokzRoyowRFSQN4C">
            Vi Socialdemokrater tror på en värdeburen tillväxt. Tillväxten
            ska baseras på en hållbar utveckling och ökad jämlikhet, och inte
            på bekostnad av människors livskvalitet eller att vår gemensamma
            miljö skadas för framtida generationer. I det avseendet spelar
            de statliga företagen en avgörande roll för Sveriges möjligheter
            att upprätthålla en värdeburen tillväxt.
          </p>
          <p xml:id="i-XiUQahv7nKMmNJo4rw9kf6">
            Staten har en viktig uppgift att värna, förvalta och utveckla
            de gemensamma tillgångarna som dessa företag representerar på
            ett ansvarsfullt sätt. Genom ett långsiktigt ägande ska de statliga
            företagen bidra till en omställning av värdeburen tillväxt.
          </p>
          <p xml:id="i-MV9QtqAcbgpN95Ypr2T86N">
            I flertalet fall har de statliga företagen sitt ursprung i en
            infrastruktur som en gång byggts upp med offentliga medel. Oftast
            har bolagen varit myndigheter eller verkat under monopol i bolagsform,
            som genom den tekniska och marknadsmässiga utvecklingen omvandlats
            till konkurrensutsatta företag. Många företag med statligt ägande
            är i flera fall framgångsrika aktörer i både nationella och internationella
            marknader där de verkar. De representerar stora värden som svenska
            folket ytterst är ägare till. Staten är Sveriges största företagsägare
            och arbetsgivare. Totalt är ca 202 000 personer anställda i företag
            med statligt ägande. Detta medför sammantaget ett stort ansvar
            och ställer krav på en långsiktig och professionell förvaltning
            för att säkerställa en värdeburen tillväxt.
          </p>
          <head xml:id="i-9U7wQFkMw4epmKh9jFtkek" type="h2">
            Nej till utförsäljningar av företag med statligt ägande
          </head>
          <p xml:id="i-59ojGzWWeYQ8iEqBqCjqoS">
            Regeringens syn på det statliga ägandet är djupt oroande. Istället
            för att se den statliga ägarstyrningen som en möjlighet för en
            omställning till en värdeburen tillväxt, har man den ideologiska
            ansatsen att staten i förlängningen inte ska äga några företag.
            Regeringen har deklarerat att det statliga ägandet ska minskas
            samtidigt som utförsäljningarna ska ske på ett ansvarsfullt sätt
            och att intäkterna ska användas för att betala av på statsskulden.
            Dock är regeringens försäljningsplaner ur rent ekonomisk synvinkel
            ytterst tveksamma.
          </p>
          <p xml:id="i-VMtAmvtUoQDH7JkhsXjafg">
            De totala utdelningarna under 2010 ökade med 82 procent från
            21,1 miljarder kronor till 38,5 miljarder kronor jämfört med 2009.
            Bland de företag som ger stora utdelningar är Vattenfall, LKAB,
            Apoteket, Svenska Spel, Post Nord, Telia Sonera, Nordea Bank och
            Akademiska Hus. 1 Intäkterna från de planerade utförsäljningarna
            under mandatperioden var avsedda att användas för amortering av
            statsskulden. Detta kommer att leda till minskade ränteutgifter
            för staten, vilka kan beräknas uppgå till ca 5 miljarder kronor
            om året. Detta är alltså ett betydligt mindre belopp än de utdelningar
            som staten får från det statliga ägandet. Regeringen motiverar
            sina utförsäljningsplaner med påståendet att det är helt avgörande
            för den finansiella stabiliteten att lösgöra medel som kan användas
            för att amortera ned statsskulden.
          </p>
          <p xml:id="i-9y8JGtdkEZMWFCZHDvoXUB">
            Stabila statsfinanser är och förblir en grundläggande del av
            Socialdemokraternas ekonomiska politik. Vi håller med om att det
            finns klara och välbelagda risker med en för hög offentlig skuldsättning,
            men Sverige befinner sig inte i ett läge där fördelarna med att
            ytterligare reducera statsskulden uppväger nackdelarna med att
            sälja ut strategiska tillgångar.
          </p>
          <p xml:id="i-FiLXocfsAPAWyWebiD5VNQ">
            Sverige närmar sig nu så låga nivåer på statsskulden att det
            kan uppstå skadeverkningar på samhällsekonomin. En central uppgift
            för staten är att tillhandahålla säkra placeringar i inhemsk valuta,
            vilket förutsätter att det emitteras statspapper. Denna basala
            funktion och riskerna för att den sätts ur spel vid en för låg
            statlig skuldsättning påpekades bland annat i februariutgåvan
            av SEB:s Nordic Outlook. 2
          </p>
          <p xml:id="i-SezcaLDPCCKrkwJfMxZms2">
            Vi Socialdemokrater värnar det statliga ägandet och säger nej
            till försäljningar som drivs av ideologiska skäl. Vi välkomnar
            försäljningsstoppet som riksdagen beslutade om under mandatperioden,
            när regeringen ytterligare försökte minska det statliga ägandet
            i bolag som Vattenfall, Posten, SBAB och Telia. Beslutet är välkommet
            för oss som värnar våra gemensamma tillgångar och har en långsiktig
            och pragmatisk inställning till de statliga företagen.
          </p>
          <p xml:id="i-UijUq5DJLF86kMMgDVBHHd">
            Staten har nyligen minskat sin ägarandel i Nordea. Regeringens
            avsikt att minska det statliga ägandet i Nordea aktualiserar frågan
            om att dra tillbaka det bemyndigande som riksdagen givit till
            regeringen. Vi anser att det finns ett intresse att bevara en
            kontrollstation från statens sida eftersom Nordea är ett gott
            exempel på hur ett långsiktigt statligt ägande kan bidra till
            att skapa mycket större värden, såväl ekonomiska som samhälleliga,
            än de engångsintäkter som en utförsäljning kan ge. Nordea, som
            har sitt huvudkontor i Stockholm, har utvecklats mycket starkt
            genom flera samgåenden mellan nordiska banker. Staten har under
            denna tid varit en aktiv och ansvarstagande ägare. Nordea är nu
            ett av Sveriges viktigaste företag, med stor betydelse för Stockholms
            attraktionskraft som finanscentrum i norra Europa. Vi föreslår
            därför att riksdagen beslutar att dra tillbaka regeringens bemyndigande
            att sälja den kvarvarande aktieposten i Nordea.
          </p>
          <head xml:id="i-R3ms3cmVA5dUVRETugrpcz" type="h2">
            Utveckla ägarstyrningen av företag med statligt ägande
          </head>
          <p xml:id="i-9otrAEHNnhUbrXvnLDgiQR">
            Företag med statligt ägande fyller viktiga samhällsfunktioner
            och ska värnas och utvecklas. Genom att behålla Vattenfall får
            vi ett verktyg för att påskynda den gröna omställningen av energisystemet.
            Den svenska industrin är också beroende av en långsiktig och pålitlig
            energiförsörjning för att behålla sin konkurrenskraft. Vattenfall
            i statligt ägo utgör en viktig pusselbit för den svenska industripolitiken.
            Det finns flera exempel på hur de statliga företagen fyller viktiga
            samhällsfunktioner, däribland Posten Norden, SJ och Telia Sonera.
          </p>
          <p xml:id="i-PwhGfgK5CmgsFn1ouwufaR">
            SBAB kan, med rätt styrning, användas för att främja stabiliteten
            på bolånemarknaden. Riksdagens nej till en börsnotering av Posten
            Norden innebär också bättre möjligheter att utveckla en snabb
            och säker postservice i hela landet. Telia Sonera kontrollerar
            viktig strategisk infrastruktur som det fasta kopparnätet och
            stora delar av bredbandsnätet, tillgångar som inte kan släppas
            iväg till privata eller utländska intressen.
          </p>
          <p xml:id="i-B732rGUrmS157C3jRpt7PE">
            Styrningen av de statliga bolagen måste hanteras långsiktigt
            och ansvarsfullt. Det är tydligt att staten i sin roll som en
            mycket betydande ägare också har ett omfattande ansvar inte bara
            för de enskilda företagen utan också för samhällsutvecklingen
            i stort. Därför välkomnar vi initiativ till en bred parlamentarisk
            diskussion om styrningen av de statliga bolagen.
          </p>
          <head xml:id="i-Svv3b8bSrZrZutUDuqzJ6h" type="h2">
            Översyn av den statliga ägarmodellen
          </head>
          <p xml:id="i-Nm4JsbDD9FhgLTi7zEC7yG">
            Regeringen har tillsatt en särskild utredare som ska lämna förslag
            till hur de verksamheter inom Regeringskansliet som ansvarar för
            förvaltningen av företag med statligt ägande bör bedrivas och
            organiseras. Syftet med utredningen är att klarlägga dels vilken
            organisationsform som är lämpligast för de statliga företagen,
            dels vilka åtgärder som behöver vidtas för att säkerställa att
            förvaltningen av de statliga företagen blir så effektiv och ändamålsenlig
            som möjligt, samtidigt som riksdagen och allmänheten ges tillfredsställande
            möjligheter till insyn. Uppdraget ska redovisas senast i januari
            2012.
          </p>
          <p xml:id="i-T9qNKMznDihce81v2CUx7k">
            Vi Socialdemokrater vill hellre se en parlamentarisk översyn
            av den statliga ägarmodellen i syfte att utveckla våra statliga
            företag. Däremot ställer vi oss djupt kritiska till framtida förslag
            där effektiviteten går ut över den parlamentariska insynen och
            kontrollen av de statliga företagen. Vi kommer därför noga att
            följa och studera de förslag som presenteras i utredningen.
          </p>
          <head xml:id="i-G28jEFf3aUEHo36QD1i4RQ" type="h2">
            Den statliga skrivelsen
          </head>
          <p xml:id="i-TE3pDZjYpukw6ePF8C47W2">
            I detta sammanhang behandlas också regeringens skrivelse med
            2010 års redogörelse för företag med statligt ägande. Redogörelsen
            är ett viktigt redskap för att förmedla information om den statliga
            företagssektorn till både riksdagen och allmänheten. Den tidigare
            socialdemokratiska regeringen bedrev ett aktivt arbete med att
            utveckla och förbättra redogörelsen i den årliga skrivelsen. Sett
            över några år har innehållet i skrivelsen utvecklats avsevärt.
            De statliga företagen ska vara ett föredöme i jämställdhetsarbetet
            och aktivt sträva efter att ta tillvara de kompetenser som både
            kvinnor och män besitter, framförallt när det gäller tillsättningar
            på chefspositioner. Vi håller med skrivelsen om att det är av
            stor vikt att öka andelen kvinnor i företagsledande befattningar.
          </p>
        </div>
        <div type="motSignatures">
          <list>
            <item xml:id="i-JGpb1UbPoFHwAqf6Za5P2i" who="i-H5HJUuQkcmeBKzDKgSJFMx">
              Lars Johansson (S)
            </item>
            <item xml:id="i-3jDNx1S1u6TU6XXRysVGnT" who="i-FL3Tee8NjTSCkq4XGmHcyw">
              Carina Adolfsson Elgestam (S)
            </item>
            <item xml:id="i-TmkD9wDvndGNHkrpk4uWeq" who="i-JfXS8EFEqMfBiyryszrVvW">
              Ann-Kristine Johansson (S)
            </item>
            <item xml:id="i-Fz6BDhD7SQFhH9k75qtvAB" who="i-MVzhVeKwRGmjHjHoSrReg9">
              Börje Vestlund (S)
            </item>
            <item xml:id="i-DunJS9ozxzcW6PqdgeDWfo" who="i-VhAPHtDbXzmUeiVRSdRFGD">
              Karin Åström (S)
            </item>
            <item xml:id="i-3bKM92shvwWYtL5gbH29Wp" who="i-122QwSSpyGJQiTJjmrUJCM">
              Krister Örnfjäder (S)
            </item>
            <item xml:id="i-7G33cPgDmE6UjZTueKQkPe" who="i-4oK6HjNJR6K1QAGZmsEqiv">
              Ingemar Nilsson (S)
            </item>
            <item xml:id="i-7jAh8NBexgtwb6TLRz62a4" who="i-EjPMvKrvi7HdAPnB25iKv8">
              Ingela Nylund Watz (S)
            </item>
          </list>
        </div>
      </div>
    </body>
  </text>
</TEI>
