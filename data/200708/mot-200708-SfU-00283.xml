<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00283">
  <teiHeader>
    <fileDesc>
      <titleStmt>
        <title>Föräldraförsäkringen</title>
        <author corresp="i-FTuxB98cDMBkWw68Y9RHEc">av Anneli Särnblad (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Föräldraförsäkringen</title>
          <idno type="rdwebb">GV02Sf283</idno>
          <rs type="number">Sf283</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf283/text</ref>
          <ref type="dokument_url_html">http://data.riksdagen.se/dokument/GV02Sf283</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf283</ref>
          <ref type="doc">http://data.riksdagen.se/fil/0D7C2E00-21C2-45AC-BA2C-94EFBBC53AE1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FTuxB98cDMBkWw68Y9RHEc</idno>
            <name>Anneli Särnblad</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TFAGYnXL1yyveF4KvAZzmn" type="signed"/>
        <correspContext corresp="i-TFAGYnXL1yyveF4KvAZzmn">
          <note type="signatory" corresp="i-FTuxB98cDMBkWw68Y9RHEc"/>
        </correspContext>
        <correspAction xml:id="i-HE3Gvko33roxYTuaFg3DHp" type="referral">
          <date when="2007-10-16"/>
        </correspAction>
        <correspAction xml:id="i-4SrHE1Qm5b9LQ4XZQ7EM8C" type="dismissal">
          <date when="2007-10-16"/>
        </correspAction>
        <correspAction xml:id="i-WkDWjbqboCk9ueQ3AZeAYh" type="numbering">
          <date when="2007-10-08"/>
        </correspAction>
        <correspAction xml:id="i-F3wBQTFjPLMm12hf5Z4Kdy" type="submission">
          <date when="2007-10-04"/>
        </correspAction>
        <correspAction xml:id="i-UDJFkvEny8Gy1YVH7YVUh2" type="transfer">
          <date when="2007-10-03"/>
        </correspAction>
        <correspAction xml:id="i-QXyUMwmxSFS8QW3WZpvgZf" type="assigned"/>
        <correspContext corresp="i-QXyUMwmxSFS8QW3WZpvgZf">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-D3V2iVH9DauTJyQLKFwg5v">
            Förslag till riksdagsbeslut
          </head>
          <p xml:id="i-DQWxeyBmxpG9sn9XRPuXD4">
            Riksdagen tillkännager för regeringen som sin mening vad som
            anförs i motionen om att utveckla fler förslag baserade på Föräldraförsäkringsutredningen
            för att knyta en större del av föräldraförsäkringen till respektive
            förälder.
          </p>
        </div>
        <div type="motContent">
          <head xml:id="i-8L63ckdsXfmycDuck1iqm" type="h1">
            Motivering
          </head>
          <p xml:id="i-HdyNzDGm7tTkSG5YiotZSZ">
            I en mening tycks perspektivet om barns rätt till föräldrarna
            ha stor betydelse i debatten om föräldraförsäkringens framtida
            utformning och det är när det gäller frågan om huruvida steget
            ska tas mot att vika fler dagar till vardera föräldern eller inte.
            Lite märkligt ter det sig, med en argumentation som utgår från
            barns rätt till båda sina föräldrar, att ett ökat antal s k mamma-
            respektive pappamånader inte ligger i barns intresse. Med dagens
            utformning av föräldraförsäkringen, mätt i hur uttaget av föräldraledigheten
            fördelas mellan kvinnor och män, är barnens rätt till mammorna
            85 procent och rätten till papporna 15 procent.
          </p>
          <p xml:id="i-BjAub15zShH2eifqCLSS8R">
            Föräldraförsäkringens framtida utformning kan dock inte enbart
            ta sin utgångspunkt i detta utan måste ses som en del i ett större
            jämställdhetsperspektiv och i insikten om att det finns ett utbrett
            traditionellt könsrollstänkande som präglar debatten om föräldraförsäkringen.
            Den springande punkten tycks vara att det ses som naturligt att
            kvinnor ska ta huvudansvar för barn och hem. Jag menar dock att
            det är just ett gammalmodigt könsrollstänkande och det allvarliga
            i det är att det har stor betydelse för kvinnors och mäns rättigheter,
            möjligheter och förutsättningar i arbetslivet
          </p>
          <p xml:id="i-P17sHWDCRcn8KRp3ASMY9f">
            Kvinnors löner motsvarar ca 82 procent av mäns. Deltidsarbetets
            utbredning inom de kvinnodominerade delarna av arbetsmarknaden
            visar att det används systematiskt, utan att kvinnor ges möjlighet
            till att själva påverka sina arbetstidsmått. Framför allt uppger
            unga LO-kvinnor att deltidsarbetet är påtvingat och inte något
            som de frivilligt valt. Unga LO-kvinnor drabbas också mycket hårt
            av tidsbegränsade anställningar och framför allt av s k tim- eller
            behovsanställningar.
          </p>
          <p xml:id="i-AXJPasPt1T1tVWcMamPLdA">
            När situationen på arbetsmarknaden ser ut på detta sätt kan det
            kanske te sig rationellt att kvinnan tar ut större delen av föräldraledigheten
            och att kvinnan utför en majoritet av hushålls-/hemarbetet. Arbetsmarknads-,
            familje- och samhällsstrukturer i övrigt samverkar och bidrar
            till att befästa och bevara rådande skillnader mellan kvinnor
            och män.
          </p>
          <p xml:id="i-3iGCXJAnoPDo2mYRWAneAd">
            Unga kvinnor och män uppger att de vill dela på föräldraledigheten,
            dela på ansvaret för barnen och hemmet. Kort sagt, att de vill
            leva mer jämställt. Det som då kanske är mest oroande är att de,
            utan effektiva verktyg, tvingas och kommer att tvingas in i rådande
            arbetsmarknads- och samhällsstrukturer. Politikens roll måste
            då vara att ge de unga och underordnade grupperna verktyg så att
            de ges möjligheter och förutsättningar att själva forma sina liv.
            Att våga ta beslut som kan förändra den rådande ordningen. Den
            borgerliga regeringen föreslår en familjepolitisk reform som tydligt
            innebär en tillbakagång av den moderna familjepolitik som vi utvecklat
            i Sverige. Frågan är om vi ska fortsätta kampen för jämställdhet
            eller om vi ska förklara oss nöjda och stanna upp.
          </p>
          <p xml:id="i-7gdJmKU4TYZQA5GmEFzM6k">
            En förändring av föräldraförsäkringen skulle vara en av de effektivaste
            åtgärderna för att skapa jämställda villkor i såväl arbets- som
            samhällsliv.
          </p>
        </div>
        <div type="motSignatures">
          <list>
            <item xml:id="i-RWks3WTjVYDfXeLC299Z3J" who="i-FTuxB98cDMBkWw68Y9RHEc">
              Anneli Särnblad (s)
            </item>
          </list>
        </div>
      </div>
    </body>
  </text>
</TEI>
