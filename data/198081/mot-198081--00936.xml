<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00936">
  <teiHeader>
    <fileDesc>
      <titleStmt>
        <title>om rehabiliteringen av handikappade</title>
        <author>av Börje Nilsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om rehabiliteringen av handikappade</title>
          <idno type="rdwebb">G402936</idno>
          <rs type="number">936</rs>
          <ref type="dokument_url_text">http://data.riksdagen.se/dokument/G402936/text</ref>
          <ref type="dokument_url_html">http://data.riksdagen.se/dokument/G402936</ref>
          <ref type="dokumentstatus_url_xml">http://data.riksdagen.se/dokumentstatus/G402936</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NFTnYj5UkhZoMmAJt9mpbq</idno>
            <name>BÖRJE NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NGWbUmcoioJxg2Z3nSJiPt" type="signed"/>
        <correspContext corresp="i-NGWbUmcoioJxg2Z3nSJiPt">
          <note type="signatory" corresp="i-NFTnYj5UkhZoMmAJt9mpbq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__936/mot_198081__936-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1980/81:936
          </p>
          <p>
            av Börje Nilsson om rehabiliteringen av handikappade
          </p>
          <p>
            På grundval av ett omfattande utredningsarbete har under 1960-
            och 1970-talen genomförts ett genomgripande reformarbete på handikappområ-
            det. Handikapputredningen har i en rad betänkanden kartlagt behov
            av åtgärder för att bereda människor med handikapp möjlighet att
            aktivt delta i samhällslivet. Dess förslag resulterade i beslut
            om bättre hjälpmedelsorga- nisation, ökade utbildningsmöjligheter,
            utveckling av färdtjänst och hem- hjälp, bättre bostäder, tillgänglighet
            till kulturell verksamhet och ökat inflytande för människor med
            handikapp. Sysselsättningsutredningen har lagt fram förslag om
            rätt till arbete åt handikappade. HAKO-utredningens förslag har
            medfört lagstiftning om handikappanpassad kollektivtrafik. Även
            om inte alla beslut helt fullföljts har målsättningen varit ett
            samhälle där personer med funktionsnedsättning skall ha full delaktighet
            och jämlikhet. Trots vad som hänt på detta område — och där vi
            varit föregångare — kan andra länder nu visa upp bättre effekt
            av rehabiliteringsinsatserna. Det synes bero på att vi saknar
            en samordning av olika åtgärder. Men även bristande kännedom om
            livssituationer för personer med olika handikapp medför brister
            i samhällets planering på många områden. Människor som är beroende
            av insatser från flera olika myndigheter får härigenom inte del
            av sina lagstadgade rättigheter. För att rehabilitera och habilitera
            människor som fått funktionsnedsätt- ningar genom sjukdomar, olycksfall
            eller födelseskador, krävs ett organise- rat flöde av åtgärder.
            Efter akutsjukvård måste det finnas tillgång till funktionsträning,
            talbehandling, träning att använda hjälpmedel, hjälp att acceptera
            handikappet och psykologiskt stöd åt patienten och hans anförvanter.
            Dessa åtgärder måste samordnas med kommunernas insatser för att
            klara bostadsfrågan. Om inte bostadsfrågan löses på ett tillfredsstäl-
            lande sätt, blir patienterna kvar inom sjukvården eller beroende
            av hemsjukvård under anförvanters medverkan. Uppemot 10 000 fysiskt
            handikappade och lika många psykiskt sjuka vistas inom sjukvården
            trots att de medicinskt är färdigbehandlade och kan klara ett
            självständigt boende. Den situationen har uppstått genom att de
            flesta kommuner saknar en bostadsplanering som tar hänsyn till
            alla medborgares behov. De stimulansbidrag som staten utger har
            inte resulterat i tillräckligt antal bostäder med tillgång till
            praktisk hjälp. En starkt bidragande orsak härtill är att kostnadsfördelningen
            mellan landsting och kommuner i de flesta län inte är klarlagd.
          </p>
          <pb facs="riksdagen-motions-pdf/data/198081/mot_198081__936/mot_198081__936-002.pdf"/>
          <p>
            Mot. 1980/81:936 9
          </p>
          <p>
            Den sociala rehabiliteringen har stora brister. Sådana insatser
            måste sättas in på ett mycket tidigt skede av vårdkedjan. Samlevnadsfrågor
            tas sällan upp. För att i tid få fram de sociala insatserna krävs
            nära samarbete mellan sjukvård och socialvård. Många projekt för
            att uppnå detta har genomförts men någon allmänt accepterad modell
            har inte utvecklats. Trots lagstiftning om för handikappade tillgängliga
            offentliga lokaler, bostäder och arbetsplatser sker ingen enhetlig
            fysisk planering. Gångvägar, övergångsställen och närmiljön i
            övrigt utformas ofta utan hänsynstagande till rörelsehindrade
            och synskadade. Brister i den totala tillgängligheten begränsar
            gruppens möjligheter att fungera i en i övrigt anpassad miljö.
            För att få tillgång till arbetsrehabilitering krävs att man i
            övrigt är färdigrehabiliterad, dvs. har bostad och möjlighet att
            ta sig till och från arbetsmarknadsinstitut eller arbetsplats.
            För den som har stora funktions- nedsättningar saknas på många
            håll tillräcklig kapacitet av specialfordon. De nuvarande bidragsbestämmelserna
            för bilbidrag medför svårigheter att lösa kommunikationsfrågan
            genom anskaffande av egen bil. AMS anslag härtill har därför inte
            kunnat utnyttjas under senare år. För många människor med hanidkapp
            gäller att de behöver tillgång till praktisk hjälp i många sammanhang.
            De behöver ofta hemhjälp dygnet runt i anslutning till bostaden,
            ledsagarhjälp i fritidssammanhang, vid inköp och besök av olika
            slag. I skolan behöver de elevassistent och på arbetsplatsen arbetsbiträde.
            Riksdagen anslår medel till dessa ändamål. Trots detta kan man
            inte garantera denna service. Det har till följd att personer
            som fått en god grundutbildning inte kan arbetsrehabiliteras utan
            hänvisas till försörj- ning genom förtidspension, ofta i unga
            år. De avförs som icke aktuella för arbetsvård. Man kan konstatera
            att för här berörda åtgärder finns vissa medel anslagna av stat,
            landsting och kommuner. En organisationsapparat för verksamheten
            och utbildad personal står till förfogande. Trots detta når hjälpåtgärderna
            inte de handikappade. Det synes oss nödvändigt att få till stånd
            en samordning — organisatoriskt och ekonomiskt — för att samhällets
            totala rehabiliteringsinsatser skall kunna utnyttjas effektivt.
            Mycket talar för att en sådan samordning av samhällsin- satserna
            ger vinster för såväl samhället som för dem som är i behov av
            rehabiliteringen. I betänkandet Samlad-Aktiv rehabilitering har
            statens handikappråd även belyst behovet av en samordning av samhällets
            rehabiliteringsinsatser. Med hänvisning till det anförda hemställs
            att riksdagen begär en översyn av rehabiliteringen på handikapp-
            området i syfte att uppnå en samordning och ett effektivare utnyttjande
            av insatserna.
          </p>
          <p>
            Stockholm den 27 januari 1981
          </p>
          <p>
            BÖRJE NILSSON (s)
          </p>
        </div>
      </div>
    </body>
  </text>
</TEI>
