<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SkU-00286">
  <teiHeader>
    <fileDesc>
      <titleStmt>
        <title>Förenklad beskattning på aktier</title>
        <author corresp="i-N9Pi9YpD4nvtCEsVp2CGcX i-H7qdW9GRQn7LaQ2UGGAvYC">av Staffan Danielsson och Kerstin Lundgren (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förenklad beskattning på aktier</title>
          <idno type="rdwebb">GY02Sk286</idno>
          <rs type="number">Sk286</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GY02Sk286/text</ref>
          <ref type="dokument_url_html">http://data.riksdagen.se/dokument/GY02Sk286</ref>
          <ref type="dokumentstatus_url_xml">http://data.riksdagen.se/dokumentstatus/GY02Sk286</ref>
          <ref type="doc">http://data.riksdagen.se/fil/11F8D3F9-ED87-4485-B101-16E9EA093D37</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PZW2qAuMVgsSJcSVyuXNa9" type="signed"/>
        <correspContext corresp="i-PZW2qAuMVgsSJcSVyuXNa9">
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-H7qdW9GRQn7LaQ2UGGAvYC"/>
        </correspContext>
        <correspAction xml:id="i-8uYpZVweFiZXBbd8q1YqaY" type="numbering">
          <date when="2010-10-28"/>
        </correspAction>
        <correspAction xml:id="i-3nwhVnfYbdmAar9BzU1AtM" type="submission">
          <date when="2010-10-26"/>
        </correspAction>
        <correspAction xml:id="i-Ara8S7du1uzUJEueUu3c2n" type="transfer">
          <date when="2010-10-25"/>
        </correspAction>
        <correspAction xml:id="i-PKtptas1Myt9L1xqj1DxTB" type="assigned"/>
        <correspContext corresp="i-PKtptas1Myt9L1xqj1DxTB">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KZ59vSbsPUGfu2a1oCghTv">
            Förslag till riksdagsbeslut
          </head>
          <p xml:id="i-SraGiGUBN6kuK1o24pH7Ba">
            Riksdagen tillkännager för regeringen som sin mening vad som
            anförs i motionen om att se över möjligheterna att förenkla och
            anpassa Sveriges aktiebeskattning till omvärlden.
          </p>
        </div>
        <div type="motContent">
          <head xml:id="i-12zEYGWgEdPT5VjacgfqFk" type="h1">
            Motivering
          </head>
          <p xml:id="i-2X1A243uJJn4XLL6y54ZMw">
            Trots att förmögenhetsskatten glädjande nog avskaffats har Sverige
            fortfarande en av världens högsta skatter både på inkomster och
            på avkastning av kapital. I en värld där handeln ökar och både
            företag och människor i allt högre grad flyttar mellan länder
            är det oerhört viktigt att Sverige har internationellt sett konkurrenskraftiga
            villkor för sin beskattning i olika avseenden.
          </p>
          <p xml:id="i-NqVVfb2yxA5BCv4HZ9Uvax">
            Därför är det bra att inkomstskatterna nu sänkts väsentligt med
            inriktning på låg- och medelinkomsttagarna.
          </p>
          <p xml:id="i-T2a3XTUWYFr1Hh9QweFogX">
            Men det behöver också ske förändringar av kapitalskatterna. Det
            är viktigt med banksparande men det är också viktigt att många
            investerar i företagande i främst aktier så att tillgången till
            riskkapital blir god. Sverige tillhör de länder som dubbelbeskattar
            företag och medborgare genom att företagen betalar en bolagsskatt
            på 26,3 procent och aktieägarna därutöver en aktieutdelningsskatt
            på 30 procent, tillsammans 56,3 procent.
          </p>
          <p xml:id="i-BztcCctjsefopqjtz5GNV">
            Detta gör att Sverige tillsammans med Norge beskattar riskkapital
            i företag hårdast i världen. Det svenska skattetrycket på aktier
            är ungefär dubbelt så högt som genomsnittet i OECD och EU.
          </p>
          <p xml:id="i-Xvgmm65CtfaSRNyqw7BL9k">
            Dessutom beskattas vinster vid aktieförsäljningar alltid med
            30 procent, oavsett om vinsten uppkommit efter ett halvårs ägande
            eller efter ett långvarigt innehav på t ex 15 år. Detta stimulerar
            verkligen inte till ett långsiktigt sparande. Många andra länder
            premierar istället detta. I Tyskland beskattas aktievinster t
            ex inte alls om innehavstiden är över ett år, och i USA sänks
            skatten successivt efter ett års innehav. I Frankrike och Storbritannien
            beskattas aktievinster först när de överstiger ca 122 000 respektive
            234 000 kr.
          </p>
          <p xml:id="i-TpxPDw4Sj12p9cGwHMhjHC">
            Sverige beskattar alltså kapitalvinster evigt med 30 procent.
            EU:s genomsnitt är 13 procents skatt vid kortare innehav under
            tre månader, och 8 procent vid innehav upp till två år.
          </p>
          <p xml:id="i-FWCQjntrapM1tYV5TcyBjf">
            Även det svenska systemet för hur aktievinster måste deklareras
            och räknas fram är mycket komplicerat med korrigering för gjorda
            emissioner och annat. Enligt regeringens ambitioner är det nödvändigt
            att förenkla regelverken, inte låta dem omfatta för långa tidsperioder
            och gärna övergå till mer schablonmässiga beräkningar.
          </p>
          <p xml:id="i-2cw9h9mNNYZUiM8nkm7nQU">
            Vi vill därför att regeringen överväger att ta bort reavinstskatten
            på aktier för i första hand längre innehav, i andra hand att sänka
            den till nivåerna i vår omvärld, införa fribelopp eller överföra
            beskattningen till mer schablonmässiga former.
          </p>
        </div>
        <div type="motSignatures">
          <list>
            <item xml:id="i-EUkwUarExRLypQg7dnb9vj" who="i-N9Pi9YpD4nvtCEsVp2CGcX">
              Staffan Danielsson (C)
            </item>
            <item xml:id="i-CmrG8PiZL56M8MTnj4Tbqj" who="i-H7qdW9GRQn7LaQ2UGGAvYC">
              Kerstin Lundgren (C)
            </item>
          </list>
        </div>
      </div>
    </body>
  </text>
</TEI>
