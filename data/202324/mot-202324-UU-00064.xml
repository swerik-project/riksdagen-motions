<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-00064">
  <teiHeader>
    <fileDesc>
      <titleStmt>
        <title>Upphörande av bidrag till islamistiska Muslimska brödraskapets underorganisationer</title>
        <author corresp="i-TKwDinNn4twnLieK52EXRu">av Björn Söder (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:64 av Björn Söder (SD)</title>
          <idno type="rdwebb">HB0264</idno>
          <rs type="number">64</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB0264/text</ref>
          <ref type="dokument_url_html">https://data.riksdagen.se/dokument/HB0264</ref>
          <ref type="dokumentstatus_url_xml">https://data.riksdagen.se/dokumentstatus/HB0264</ref>
          <ref type="pdf">https://data.riksdagen.se/fil/675E5406-B6F3-49A1-8F03-543712179694</ref>
          <ref type="docx">https://data.riksdagen.se/fil/F30D8999-F38F-47FE-BC77-8880DA766A9A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-4TjXDxD8kZjpsQLmeEBc8o" type="signed"/>
        <correspContext corresp="i-4TjXDxD8kZjpsQLmeEBc8o">
          <note type="signatory" corresp="i-TKwDinNn4twnLieK52EXRu"/>
        </correspContext>
        <correspAction xml:id="i-JG3FEL1SUNnwyYf6wzPtvL" type="submitted">
          <date when="2023-09-21"/>
          <time when="17:14:36"/>
        </correspAction>
        <correspAction xml:id="i-RXMC6Mp1ffvTePbuPFV7Zv" type="reviewed">
          <date when="2023-09-22"/>
          <time when="10:18:45"/>
        </correspAction>
        <correspAction xml:id="i-9M94Z5QAQQNZmVU5Np6QTu" type="referred">
          <date when="2023-10-17"/>
        </correspAction>
        <correspAction xml:id="i-Vece9BmjDoR3JpT379gbG7" type="assigned">
          <date when="2024-05-02"/>
          <time when="15:54:04"/>
        </correspAction>
        <correspContext corresp="i-Vece9BmjDoR3JpT379gbG7">
          <ref type="assignedTo">Utrikesutskottet</ref>
        </correspContext>
        <correspAction xml:id="i-JnVr1NvEMzhP1LVcW1yxZw" type="behandlas_i"/>
        <correspContext corresp="i-JnVr1NvEMzhP1LVcW1yxZw">
          <ref type="uppgift">2023/24:KrU4</ref>
          <ref type="ref_dok_id">HB01KrU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU4</ref>
          <ref type="ref_dok_titel">Folkbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QpEp3r1qDkXpbWnuoNkRK6" type="behandlas_i"/>
        <correspContext corresp="i-QpEp3r1qDkXpbWnuoNkRK6">
          <ref type="uppgift">2023/24:UU8</ref>
          <ref type="ref_dok_id">HB01UU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU8</ref>
          <ref type="ref_dok_titel">Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:64 av Björn Söder (SD) Upphörande
          av bidrag till islamistiska Muslimska brödraskapets underorganisationer
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7ERFoi1V9WA34GUFtWN8nL">
            Förslag till riksdagsbeslut
          </head>
          <list>
            <item xml:id="i-3s4gqCuUkHCxirNDsFNWJU" sortKey="Yrkande 1">
              Riksdagen ställer sig bakom det som anförs i motionen om att
              upphöra med bidrag till Islamic Relief och tillkännager detta
              för regeringen.
            </item>
          </list>
          <list>
            <item xml:id="i-SBJUMnHKhfVaxx84onigKd" sortKey="Yrkande 2">
              Riksdagen ställer sig bakom det som anförs i motionen om att
              upphöra med bidrag till Ibn Rushd och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-C6drgcXAYRssWUmfv7TwZc" type="h1">
            Motivering
          </head>
          <p xml:id="i-ECzFFm8BduCVXNipsPDjHd">
            Sverige har sedan förra regeringsskiftet 2014 inlett ett allt
            tydligare samarbete med Muslimska brödraskapets olika svenska
            nätverksorganisationer, biståndsorganisationen Islamic Relief
            och studieförbundet Ibn Rushd.
          </p>
          <p xml:id="i-CdaNs4TM1RN6jsZk8CwnuH">
            Enligt sina stadgar ingår Islamic Relief Sverige i Islamic Relief
            Worldwide, IRW. IRW är vidare en medlemsorganisation i International
            Islamic Council for Dawah and Relief (IICDR). IICDR är Muslimska
            brödraskapets paraplyorganisation för missions­arbete (dawah).
            Missionsarbete ingår i all organisationsverksamhet.
          </p>
          <p xml:id="i-D3ED3ZWJeEzj8CdmdJGbDA">
            Att IRW ingår i Muslimska brödraskapets nätverksorganisation
            är väl känt. Den tyska regeringen konstaterade detta samband genom
            personunioner 2019, vilket ledde till starka reaktioner i det
            tyska parlamentet. En stor del av Islamic Relief Deutchlands verksamhet
            är idag inriktad på situationen i Tyskland likt den svenska systerorganisa­tionen
            Islamic Relief Sverige. Den franska senaten konstaterade en motsvarande
            struktur i en större utredning som presenterades i juli 2020.
          </p>
          <p xml:id="i-52WRGWiCccpeem5oV2DLmk">
            Trots återkommande försäkringar och garantier om motsatsen, att
            IRW inte skulle vara en del av brödraskapet, avslöjas banden och
            värdegrundsgemenskapen med brödraskapet frekvent. IRW:s tidigare
            direktör Heshmat Khalifa var tvungen att avgå med omedelbar verkan
            i juni förra året efter att en rad med antisemitiska uttalanden
            genom åren avslöjats av tidningen The Times. Khalifas retorik
            är i det närmaste identisk med brödraskapets andlige ledare Yussuf
            al Qaradawi. Han menade bland annat att judar var apors och grisars
            avkommor samt förklarade sin lojalitet till terrororganisa­tionen
            Hamas som den ädlaste av alla motståndsrörelser i modern tid.
          </p>
          <p xml:id="i-EGnQ1263iCUkxAX4BBZV7M">
            Islamic Relief Sverige erhåller årligen ett grundanslag på drygt
            100 miljoner från Sida för humanitärt bistånd. Därutöver har organisationen
            flera tilläggsanslag och kunde till exempel 2018 summera till
            mer än 155 miljoner kronor av svenska skattebetalares pengar.
          </p>
          <p xml:id="i-NEWKfb6k1X3wEaC87Zsw6h">
            Trots att Islamic Relief varje år erhåller enorma belopp av svenska
            skattekronor redovisas inte Islamic Relief som strategisk partner
            av Sida.
          </p>
          <p xml:id="i-2Z3SN2hYuNCJw9cYd3RoAG">
            En annan kanal av förmedling av svenska skattemedel för biståndsarbete
            är föreningen Forum Syd som även den slussar vidare bistånd till
            sina medlemsorganisationer. Forum Syd erhåller varje år knappt
            en kvarts miljard kronor för fördelning till sina medlemmar, bland
            annat Islamic Relief. Islamic Relief erhåller varje år drygt åtta
            miljoner kronor från Forum Syd.
          </p>
          <head xml:id="i-YTvhV5k1y38DgTQibzoE1B" type="h2">
            Islamic Relief Worldwide (IRW)
          </head>
          <p xml:id="i-B25R4iptCy5Kneof8m6f6d">
            Den 24 augusti 2020 rapporterar Expressen om att en person i
            juli tvingades att lämna Islamic Relief Worldwides, Islamic Reliefs
            Sveriges moderorganisation, förtroenderåd efter att det framkommit
            att han postat flera antisemitiska meddelanden i sociala medier.
            Bland annat hade han beskrivit Egyptens president som en ”judarnas
            hallickson”. Hans ersättare, skriver Expressen, blev dock inte
            långvarig. Även han visade sig nämligen ha spridit antisemitiska
            budskap. Han hade dessutom beskrivit ledare för palestinska Hamas
            – som är terrorstämplat i Storbritannien – som ”stora män” som
            har besvarat ”den gudomliga uppmaningen från Muslimska Brödraskapet”.
          </p>
          <p xml:id="i-5hFHCS5k1HRxTsd7a3MyFr">
            Efter det avslöjandet fick hela organisationens förtroenderåd
            avgå – däribland dess svenska ordförande, som tidigare representerat
            Socialdemokraterna i Stockholms stads­fullmäktige och som till
            vardags är verksamhetsledare för studieförbundet Ibn Rushd.
          </p>
          <p xml:id="i-XW5s8W2JpmV2G8Hujtx5NG">
            Även om Islamic Relief Worldwide nödgats att ta avstånd från
            uttalandena menar till exempel forskaren Lorenzo Vidino vid George
            Washington University att de anti­semitiska kommentarerna är ett
            tecken på ett större problem inom ledningen för IRW.
          </p>
          <p xml:id="i-MtSKpcNGyxgxv326cgVzA5">
            Sådant uppförande borde vara ett varningstecken för alla nationella
            regeringar och civila organisationer som samarbetar med och finansierar
            Islamic Relief, säger han till Jerusalem Post i samband med avslöjandet.
            Den 21 augusti lät IRW meddela att hela styrelsen skulle avgå
            och inte längre stå till förfogande, inklusive dess svenske ordförande
            som även är verksamhetsledare vid studieförbundet Ibn Rushd. Detta
            visade sig dock inte stämma. Den svenske tidigare ordföranden
            omvaldes men nu som vice ordförande.
          </p>
          <p xml:id="i-C194Sukc9aWzwJxnNwymFi">
            Den svenska medborgaren har suttit i IRW:s styrelse sedan 2013,
            det vill säga har varit ansvarig för rekrytering av såväl styrelseledamöter
            som direktörer som uttryckt antisemitiska övertygelser samt visat
            terrororganisationer sitt stöd. Åren 2015–2017 som vice ordförande,
            från 2017 ordförande och från och med den 22 augusti åter vice
            ordförande.
          </p>
          <p xml:id="i-ThKg3kkwPJqUqdUmSsM2X6">
            Bland IRW:s internationella partners märks bland annat den turkiska
            organisationen IHH. IHH har vid upprepade tillfällen samarbetat
            med, eller slussat vidare medel till, al-Qaida och Islamiska staten.
          </p>
          <head xml:id="i-9WyvwhokwzfQW4mAnFfgEB" type="h2">
            Islamic Relief Sverige (IRS)
          </head>
          <p xml:id="i-CWJScAdpic3ESWk91MqCCy">
            Samma person nu återvalts till IRW styrelse, trots garantier
            om motsatsen är även ordförande i Islamic Relief Sverige (IRS).
            IRS är enligt tidigare biståndsminister Peter Eriksson en strategisk
            partner för Sida, trots att Sida självt inte deklarerar organisationen
            som detta. Den 29 januari 2019 ansökte förvisso Islamic Relief
            Sverige om att ingå i Sidas partnerskapsprogram för civilsamhällesorganisationer,
            men enligt uppgifter från Sida har man ännu inte vidtagit några
            åtgärder kring denna ansökan. Inte heller finns Islamic Relief
            upptagna på Sidas förteckning över strategiska partnerorganisationer
            (SPO) där man redovisar hur mycket biståndsmedel varje strategisk
            partner får ta del av.
          </p>
          <head xml:id="i-6H2Ev5nkHNJu4XTq9Hcc2F" type="h2">
            Islamic Relief Turkey
          </head>
          <p xml:id="i-TKDNMyPG5Bio9c9d2tBfgC">
            Nättidningen Ledarsidorna avslöjade den 1 augusti 2020 att Sida
            i februari 2019 inledde ett samarbete med Islamic Relief Turkey
            – Syria Mission, med säte i Turkiet.
          </p>
          <p xml:id="i-BGvvZjeYhMcrNfoH5r86rB">
            Ledarsidorna skriver att det är en kontakt förmedlad av Islamic
            Relief Sverige för att kunna kanalisera svenskt bistånd. Islamic
            Relief Turkey är, likt andra delar av organisa­tionen, präglad
            av dawa, eller missionsarbete med återkommande predikanter på
            deras olika plattformar som sprider radikaliserande eller våldsbejakande
            budskap. Det senaste exemplet på predikanter som sänder ut sina
            budskap genom Islamic Relief Turkeys Facebooksida är egyptiern
            Dr Omar Abdelkafi, en högt rankad medlem i brödraskapet.
          </p>
          <p xml:id="i-FKiUQSJyTtKqgw5JMR57n7">
            Omar Abdelkafi menade så sent som 2019, vid en föreläsningsturné
            i Australien, att terrorattentatet mot World Trade Center 11 september
            2001 var en komedifilm och att attentatet mot Charlie Hebdos redaktion
            i Paris var en fortsättning på denna komedi. Detta rapporterades
            av Daily Mail.
          </p>
          <head xml:id="i-2VvYUjRDm9CPo3tPa1Mqz3" type="h2">
            Islamic Relief Sudan
          </head>
          <p xml:id="i-SSDbUuXh3oa3XMCe8hiZLE">
            Sverige har också inlett samarbete med Islamic Relief Sudan.
            Att Sverige kanaliserar bistånd genom Islamic Relief Sudan är
            inte något som tidigare är känt för en bredare allmänhet. Projektet
            är ett av de mindre och omsätter endast 5 000 000 kronor per år,
            vilket är modest i biståndssammanhang. Islamic Relief Sudan har
            dock varit en proble­matisk partner historiskt.
          </p>
          <p xml:id="i-7fgiBKmv3YjeTkZ1tHPab9">
            Den amerikanska kristna biståndsorganisationen World Vision,
            som är aktiv i Sudan och som Sverige samarbetar med som partner,
            har arbetat med både den tidigare regeringschefen, den radikala
            islamisten Omar al-Bashir, och med Islamic Relief.
          </p>
          <p xml:id="i-6QzEEAA2x1m8Ca7LLMHLkw">
            Omar al-Bashir har begärts häktad för krigsförbrytelser och brott
            mot mänskligheten av den internationella brottmålsdomstolen ICC.
            Omar al-Bashir uppges själv ha deltagit i Islamic Reliefs styrelsemöten
            och krävt att World Vision skulle inleda samarbetet med Islamic
            Relief. World Vision är en av de största välgörenhetsorganisationerna
            i världen och finns i nästan 100 olika länder. Av affärstidningen
            Forbes listas den som den artonde största välgörenhetsorganisationen
            i USA (2019). Organisationen omsätter mer än en miljard dollar
            finansierat genom den amerikanska biståndsmyndigheten USAID och
            genom privata donationer.
          </p>
          <p xml:id="i-VbnSJbgDrgnH8ULUZqKafu">
            Enligt amerikanska underrättelsekällor slussade Islamic Relief,
            under Omar al-Bashirs tid som statschef så sent som 2018 och 2019,
            pengar vidare till al-Qaidas nätverk av terrorgrupper. World Vision
            var, visar det sig i en kartläggning som den amerikanska tankesmedjan
            Middle Eastern Forum genomfört, fullt medvetna om dessa kopplingar
            men hävdade offentligt trots detta att de inte visste något. US
            Treasury, som gjorde utredningen, pekar dock på motsatsen, vilket
            framgick i olika pressmeddelanden.
          </p>
          <p xml:id="i-QwP8bQ6NzH7paMjwepmEcP">
            World Visions verksamhet har, bland andra, föranlett USA:s president
            Donald Trump att agera för att ställa hårdare krav på de NGO:er
            som uppbär amerikanska statsbidrag. President Donald Trump har
            aviserat krav på organisationerna att helt stryka de religiösa
            inslagen i sin verksamhet för att ha möjlighet till fortsatt stats­finansiering.
          </p>
          <head xml:id="i-Kp6crwBwZcjwSB46rjMAPV" type="h2">
            Ibn Rushd
          </head>
          <p xml:id="i-NmBEBRKun3h4T1PmxgvUf8">
            Studieförbundet Ibn Rushd har, tillsammans med Sveriges Unga
            Muslimer (Sum), metodiskt och strukturerat under en tioårsperiod
            bjudit in hatpredikanter av olika slag. Alltifrån uttalade shariaförespråkare
            till rena jihadistrekryterare. Detta kunde Magnus Sandelin, journalist
            och grundare av stiftelsen Doku, peka på, vilket låg till underlag
            för att Sum i en dom i Stockholms kammarrätt hösten 2019 förlorade
            rätten till statsbidrag utbetalade av Myndigheten för ungdoms-
            och civilsamhällesfrågor, MUCF. Domen kom att fastställas av Högsta
            förvaltningsdomstolen, som nekade Sum prövningstillstånd.
          </p>
          <p xml:id="i-6R4tUh8VmEoBoqczEriL29">
            Statens medieråd har initierat ett samarbete med studieförbundet
            Ibn Rushd för att stärka medie- och informationskunnigheten i
            Sverige. Studieförbundet Ibn Rushd är sammankopplat med Muslimska
            brödraskapet genom dels sina egna stadgar och sam­ägandeavtal
            av kursgården Granhedsgården men även genom en väv av personunioner.
            En väv där ledande företrädare över tid återfinns i brödraskapets
            internationella nätverks­organisationer. Ett exempel på hur väven
            av personunioner är utformad är hur verksam­hetsledaren vid Ibn
            Rushd samtidigt är ordförande för Islamic Relief Sverige samt
            vice ordförande för Islamic Relief Worldwide, vilket tidigare
            redovisats.
          </p>
          <p xml:id="i-RSD126sBCbvMhs2b2a6XrL">
            Studieförbundet har sedan 2018 ett samarbete med mediehuset al-Jazira
            för sina medlemsorganisationer. Samarbetet berör bland annat en
            journalistutbildning, vilken presenterades vid Muslimska familjedagarna
            2018. al-Jazira är Muslimska brödra­skapets viktigaste kommunikationsplattform.
            Baserad i Qatar är den att betrakta som helt och hållet kontrollerad
            av dess andlige ledare Yusuf al-Qaradawi och hans närmaste medarbetare.
          </p>
          <p xml:id="i-B5bJpCzQNzKPxdU8E9CWYi">
            Att Statens medieråd väljer en partner som i andra sammanhang
            inte bara är att betrakta som en av Muslimska brödraskapets nätverksorganisationer
            i Sverige utan även har ett så intimt samarbete med brödraskapets
            tyngsta och viktigaste medieaktör är upp­seendeväckande och borde
            föranleda kraftfulla åtgärder från den svenska regeringen, såvida
            inte regeringen sympatiserar med Muslimska brödraskapet. Båda
            tidigare reger­ingspartierna, Socialdemokraterna och Miljöpartiet,
            har ju vid ett flertal tidigare till­fällen avslöjats ha nära
            kopplingar till islamistiska rörelser och personer.
          </p>
          <p xml:id="i-6Ne9dT3dF6TbEV1S22Ett4">
            Via Folkbildningsrådet betalas statsbidrag ut till Ibn Rushd.
            Efter kritik mot detta gav Folkbildningsrådet Erik Amnå i uppdrag
            att undersöka verksamheten i förhållande till statens syften med
            statsbidraget till folkbildningen och Folkbildningsrådets demokrati­villkor.
            Erik Amnås rapport drar slutsatsen att han vid tidpunkten för
            rapporten ansåg att Ibn Rushd uppfyllde kriterierna för statsbidrag
            men att även han noterat att studie­förbundet har ideologiska
            band och personunioner med Muslimska brödraskapet.
          </p>
          <p xml:id="i-TPZ6upMzBguGTRqJi8VLbr">
            Amnås rapport har dock fått omfattande kritik från forskarna
            och ämnesexperterna docenterna Aje Carlbom vid Malmö universitet
            och Magnus Ranstorp vid FHS/Cats för att inte vara heltäckande.
          </p>
          <p xml:id="i-Uc75icNif6ynjW5m43uaZV">
            Mot bakgrund av ovanstående bör regeringen omgående avsluta alla
            samarbeten med och upphöra med alla bidrag till Muslimska brödraskapets
            underorganisationer Islamic Relief och Ibn Rushd.
          </p>
        </div>
        <div type="motSignatures">
          <list>
            <item xml:id="i-Y8hQaqExZJnLEUg5bZC8Zb" who="i-TKwDinNn4twnLieK52EXRu">
              Björn Söder (SD)
            </item>
          </list>
        </div>
      </div>
    </body>
  </text>
</TEI>
