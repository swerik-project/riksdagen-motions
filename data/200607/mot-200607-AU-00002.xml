<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00002">
  <teiHeader>
    <fileDesc>
      <titleStmt>
        <title>En arbetslöshetsförsäkring för arbete</title>
        <author corresp="i-9fdWbFK67588CD12XaNZBq">av Sven-Erik Österberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En arbetslöshetsförsäkring för arbete</title>
          <idno type="rdwebb">GU02A2</idno>
          <rs type="number">A2</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A2/text</ref>
          <ref type="dokument_url_html">http://data.riksdagen.se/dokument/GU02A2</ref>
          <ref type="dokumentstatus_url_xml">http://data.riksdagen.se/dokumentstatus/GU02A2</ref>
          <ref type="doc">http://data.riksdagen.se/fil/8D51D2D7-996F-4149-90C1-0EDFA2A63834</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fdWbFK67588CD12XaNZBq</idno>
            <name>Sven-Erik Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TNGoE23iJfaY3bMVx88LYe</idno>
            <name>Sylvia Lindgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-D5W4KMbqzfAEfRXajZLt7z</idno>
            <name>Lars Lilja</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Öberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L7tFjbKktTzziyuo3eijHN" type="basedOn"/>
        <correspContext corresp="i-L7tFjbKktTzziyuo3eijHN">
          <ref>Proposition 2006/07:15</ref>
        </correspContext>
        <correspAction xml:id="i-5NZkbapwTDJqesGmtBAEbQ" type="signed"/>
        <correspContext corresp="i-5NZkbapwTDJqesGmtBAEbQ">
          <note type="signatory" corresp="i-9fdWbFK67588CD12XaNZBq"/>
          <note type="signatory" corresp="i-TNGoE23iJfaY3bMVx88LYe"/>
          <note type="signatory" corresp="i-D5W4KMbqzfAEfRXajZLt7z"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-8WXKfVC5CVWBiV2pVhvraQ"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-LKQKWG3JJUBFg12z1vrFwt"/>
        </correspContext>
        <correspAction xml:id="i-N6FPp4xxt8wZHNe8HvFQpd" type="referral">
          <date when="2006-12-05"/>
        </correspAction>
        <correspAction xml:id="i-XJTfvpqa5PoKDgBuQzxNMe" type="dismissal">
          <date when="2006-12-04"/>
        </correspAction>
        <correspAction xml:id="i-FFqqhweDMDaFHKcE1aoqkh" type="transfer">
          <date when="2006-11-30"/>
        </correspAction>
        <correspAction xml:id="i-6pijhS2MJMV3hoL1KtciNC" type="submission">
          <date when="2006-11-30"/>
        </correspAction>
        <correspAction xml:id="i-LTFqJUo4fjvShX8Rn395qj" type="assigned"/>
        <correspContext corresp="i-LTFqJUo4fjvShX8Rn395qj">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NBwy2N9ATTv49VzPhDfY5c" type="motBody">
        <div xml:id="i-WZfXtoVWCsX1vLWvPSCnEn" type="TOC">
          <head xml:id="i-EzngSDZRYP7ReT82eTKjjR">
            Innehållsförteckning
          </head>
          <list xml:id="i-BW3kDA71AfksLbAqtXCPMw">
            <item xml:id="i-BHWnZuhoA17BgfuuAE6DNJ">
              Förslag till riksdagsbeslut 2
            </item>
            <item xml:id="i-23jwYycrYSku9iuYkp7kX4">
              Motivering 2
            </item>
            <item xml:id="i-XtjXz64Q6R1mzYer1niQgi">
              Beredningen 3
            </item>
            <item xml:id="i-JDpPfUtrteFPYmzqWebBRh">
              Arbetsvillkoret 4
            </item>
            <item xml:id="i-NtxYuBgczAtpkkHb7pdLKE">
              Överhoppningsbar tid 5
            </item>
            <item xml:id="i-9eJFvQughjD1vfxQ26iHfs">
              Studerandevillkoret 5
            </item>
            <item xml:id="i-8iBK4xFbpLV6Qf7i3dDEZ5">
              Sänkta ersättningsnivåer 6
            </item>
            <item xml:id="i-KHgbpXCXfB6VZNWjUMEECu">
              Normalarbetstiden 7
            </item>
            <item xml:id="i-PECbMkFB69zwGfDZxfQeBg">
              Ikraftträdande och övergångsbestämmelser 7
            </item>
            <item xml:id="i-3srLjaCpYQ1vghiTc6Be66">
              Finansiering avgifter 7
            </item>
          </list>
        </div>
        <div xml:id="i-W6du3y9JEv2UQRt2U1VjuF" type="motProposal" subtype="förslag">
          <head xml:id="i-QPSpJ1UcuSnGbUTgVVgmxU">
            Förslag till riksdagsbeslut
          </head>
          <p xml:id="i-GGTMohBLQykGmzM1xRMYQ9">
            Riksdagen avslår regeringens proposition 2006/07:15 En arbetslöshetsförsäkring
            för arbete.
          </p>
        </div>
        <div xml:id="i-RX31tZBKtrJi7Xi4jdXTcW" type="motContent">
          <head xml:id="i-HNobx91rsfpKCqufvncXeZ" type="h1">
            En arbetslöshetsförsäkring för arbete
          </head>
          <head xml:id="i-7Q3iNkqPrKTjxtBhfRdvoq" type="h1">
            Motivering
          </head>
          <p xml:id="i-MntJpc1xNkCuXbwgDZzaCF">
            Sverige är ett litet exportberoende land i världsekonomins utkant
            som rönt stora framgångar på världsmarknaden, vilket bidragit
            till att vi kunnat utveckla vår välfärd och öka människors levnadsstandard.
          </p>
          <p xml:id="i-7QuDKh1tKQMyRzuqdnBm2W">
            Skälen till denna framgång är många. Vi har en öppenhet för fri
            handel just för att svenska företag och medborgare har varit förändringsbenägna
            och flexibla. Förutsättningen för denna öppenhet har varit den
            trygghet som svenska arbetstagare känner i omställningen genom
            en arbetslöshetsförsäkring med höga ersättningsnivåer och en aktiv
            arbetsmarknadspolitik.
          </p>
          <p xml:id="i-2t36bbKi6SpU9PMT3Gu6dg">
            Trygga människor vågar.
          </p>
          <p xml:id="i-13YXnbmqa2oEgLTxQ9UdUi">
            Den kombination av flexibilitet och trygghet som kännetecknar
            den svenska modellen är tillsammans med modellerna i de andra
            nordiska länderna både framgångsrik och unik.
          </p>
          <p xml:id="i-2vvTzhm9DNRhMikK2dqpa5">
            Arbetsmarknadspolitiken är en grundläggande del av den ekonomiska
            politiken. Utan en bra och effektiv arbetsmarknadspolitik försämras
            arbetsmarknadens funktionssätt och vi riskerar att få flaskhalsproblem,
            vilket kan leda till inflation och i förlängningen till försämrad
            konkurrenskraft.
          </p>
          <p xml:id="i-F6JdSLpGGbfUK8su7N6Dzo">
            Matchningen mellan arbetssökande och lediga jobb måste fungera.
            Att rusta människor för att kunna ta de jobb som växer fram tillsammans
            med kraftfulla insatser för grupper som har svårt att komma ut
            på arbetsmarknaden är den ena grundstenen för den socialdemokratiska
            arbetsmarknadspolitiken.
          </p>
          <p xml:id="i-DCzEp16Kn6LaASKcsJUG7Y">
            Den andra grundstenen är arbetslöshetsförsäkringen. Ersättningar
            på höga nivåer och villkor i övrigt som är rimliga utifrån den
            enskildes utgångspunkt gör att människor blir öppnare för den
            globaliserade ekonomin och vågar gå från det gamla till det nya.
            Detta är grunden för att arbetslöshetsförsäkringen ska fungera
            som en omställningsförsäkring . Därför föreslår vi socialdemokrater
            i vårt budgetalternativ att de nuvarande taken i arbetslöshetsförsäkringen
            höjs, i ett första steg med 150 kronor den 1 december 2008.
          </p>
          <p xml:id="i-7j5zs77mpgHAp1JxooxWWr">
            De förslag till förändringar i arbetslöshetsförsäkringen som
            den moderatledda regeringen nu lagt fram driver utvecklingen åt
            ett helt annat håll. Det blir ökad otrygghet med försämrade ersättningar
            i arbetslöshetsförsäkringen, vilket leder till en försvagad omställningsförmåga
            i den svenska ekonomin.
          </p>
          <p xml:id="i-U6q9zX8BoCWDxbMS2m1Gzg">
            Med regeringens förslag kommer arbetslöshetsförsäkringens roll
            som omställningsförsäkring i stället att utvecklas till en grundtrygghetsförsäkring.
          </p>
          <p xml:id="i-KvLxGXHregakbQ1LJh7UrA">
            Dessutom rustas arbetsmarknadspolitiken ned, vilket också innebär
            att arbetskraften kommer att vara sämre rustad att ta de nya jobben.
          </p>
          <p xml:id="i-8YvLZUiTP5CZ4kL3ttYJ92">
            Många av de arbetsmarknadspolitiska program som finns idag kommer
            också att försvinna. De s.k. gröna jobben är en sådan satsning
            där 3 000 personer är verksamma för närvarande. Inga nya projekt
            kommer att starta, däremot utlovar regeringen en snabbavveckling
            av den befintliga verksamheten, vilken kommer att ske under nästa
            år. Gröna jobb är idag ett exempel på samverkansprojekt mellan
            Skogsvårdsstyrelsen, AMS och ESF (Europeiska socialfonden). Detta
            projekt har bidragit till att de mest utsatta fått en rejäl chans
            till inträde på arbetsmarknaden.
          </p>
          <p xml:id="i-VWwUPufgMdMR1iGssNZm4P">
            Propositionen leder inte till att skapa fler jobb. Däremot blir
            fler öppet arbetslösa med den moderatledda regeringens politik.
          </p>
          <p xml:id="i-TwM39w49FN2WSEFdivHbxa">
            Regeringens övergripande syfte tycks vara att skapa en låglönemarknad.
            Därför föreslås kraftiga neddragningar i arbetsmarknadspolitiken
            för att finansiera gigantiska skattesänkningar som främst gynnar
            de redan välbeställda.
          </p>
          <p xml:id="i-QVSAtN1H2bwXqw5nnhvDPb">
            Syftet tycks främst vara att få fram minst 10 miljarder kronor
            för att finansiera de utlovade skattesänkningarna.
          </p>
          <p xml:id="i-PUvrTsPQrRQYsaMwisJYvP">
            Så till själva proposition 2006/07:15 En arbetslöshetsförsäkring
            för arbete.
          </p>
          <p xml:id="i-2ShYcFufms7qK7uwWdib2w">
            Den borgerliga regeringens politik leder inte till att de som
            idag uppbär arbets­lös­hets­ersättning och blir utstämplade och
            utan ersättning, får ett nytt arbete.
          </p>
          <p xml:id="i-KWAiNqP7Fu11i8P6qqJZry">
            Ingen konsekvensanalys har presenterats av effekterna om den
            avsedda sysselsättningsökningen inte blir verklighet, vilket Lagrådet
            påpekar i sin gransk­ning av förslaget om ändrad finansieringsavgift.
            En sådan effekt blir ökade utgifter i kommunerna för försörjningsstöd.
          </p>
          <p xml:id="i-4JS8uVFncZvq4awhMvjCET">
            Av förslaget framgår också att det främst är kvinnor som kommer
            att drabbas av försämringarna i försäkringen.
          </p>
          <p xml:id="i-9nx4f8tCEwuHrNL3gbeUvm">
            Inledningsvis konstaterar vi att vår kritik berör två områden.
            För det första kritiserar vi beredningen av den stora förändring
            som praktiskt taget berör hela svenska folket, oavsett om man
            har arbete eller är arbetslös. Den som har arbete drabbas av den
            höjda avgiften till a-kassan och den som är arbetslös får sänkt
            ersättning.
          </p>
          <p xml:id="i-SvZot61iwJwJ2Pi3pttnSi">
            För det andra avslår vi alla de sakfrågor som finns i propositionen
            och som på samt liga punkter innebär försämringar för såväl arbetstagare
            som arbetslö sa. Inte på en enda punkt föreslås några förbättringar
            för någon av dessa grupper som befinner sig på eller utanför den
            svenska arbetsmarknaden.
          </p>
          <head xml:id="i-6CTPU6TPa8upAoTRcyXcTP" type="h1">
            Beredningen
          </head>
          <p xml:id="i-TJTVoKFTyXMekLBin1jXew">
            Beträffande beredningen är det en dramatisk omläggning av såväl
            politiken som systemen som regeringen nu genomför. Förändringarna
            i arbetslöshetsförsäkringen är de mest omfattande i försäkringens
            historia. Arbetslöshetsförsäkringen och dess finansiering bygger
            på ett komplicerat regelverk. Ett mycket stort antal personer
            omfattas av försäkringen: 3,8 miljoner människor är medlemmar
            i kassorna och drygt 600 000 personer får ersättning varje år.
            De förändringar som nu föreslås kommer efter en beredningsprocess
            som lämnar mycket i övrigt att önska. Regeringen visar ingen respekt
            för vare sig remissinstanser eller de myndigheter och organisationer
            som ska genomföra förändringarna.
          </p>
          <p xml:id="i-X6nVfZUjmzen3i993q5q6c">
            Förändringar av detta slag bör genomföras efter ett remissförfarande
            där inte bara de berörda utan även utomstående juridiska instanser
            får en praktisk möjlighet att analysera förslagen och dess konsekvenser
            och sedan lägga fram sina synpunkter. En veckas remisstid är anmärkningsvärt
            kort i sammanhanget.
          </p>
          <p xml:id="i-XkdBpXJkg7kVnzuo6pE6qf">
            Regeringen bär ett mycket stort ansvar om den forcerade beredningen
            leder till problem i den praktiska hanteringen efter ikraftträdandet
            vid årsskiftet, något som i slutänden drabbar enskilda personer.
          </p>
          <p xml:id="i-JxozsjsFc34cfVAeYYipYT">
            Vi socialdemokrater har det bestämda intrycket att regeringen
            inte vill ge sig in i en sakdiskussion om själva försäkringen
            och konsekvenserna av förslagen. Man hänvisar i stället mest till
            sina svagt grundade men högt ställda förväntningar om att försämringarna
            ska leda till ökad sysselsättning.
          </p>
          <p xml:id="i-Uqg7qjdG9vFrcqz5VwLcaq">
            I remissvaren över propositionen framkommer en förödande kritik.
            Sveriges Kommuner och Landsting anser att regeringen inte har
            uppfyllt beredningsskyldigheten. LO kritiserar den starkt begränsade
            remisstiden och TCO är mycket kritiskt mot den extremt korta remisstiden.
            Statskontoret anser att det är svårt att bedöma förslagen utan
            någon samlad föregående utredning och konsekvensbeskrivning.
          </p>
          <p xml:id="i-Dk2rzNeU2YBYHK8h7vW3X4">
            Även Lagrådet konstaterar i sitt yttrande:
          </p>
          <p xml:id="i-VQxcZnDTDB92Qb1zcYBjis">
            De nu remitterade förslagen till ändringar i lagen om arbetslöshetskassor
            inte är särskilt omfattande men kommer att beröra ett stort antal
            personer och är, med den lagtekniska lösning som valts, inte okomplicerade.
            Förslagen har i Regeringskansliet beretts under en mycket kort
            tid, och remissinstanserna har haft endast en vecka att yttra
            sig över utkastet till lagrådsremiss.
          </p>
          <p xml:id="i-TKREy5w8pDMNhNpNNzUvPb">
            Lagrådet skriver också:
          </p>
          <p xml:id="i-BiikhkxJZm7kMSG1WkVWws">
            Reformen framstår som ett provisorium i avvaktan på förslag om
            införande av en obligatorisk arbetslöshetsförsäkring, som förutskickats
            i budgetpropositionen för år 2007.
          </p>
          <p xml:id="i-4o5GHRAoS4DcY7mrhQfhX8">
            Samordningen av dagar med arbetslöshetsersättning och aktivitetsstöd
            leder också till omfattande och komplicerad administration, vilket
            Försäkringskassan påpekade vid utskottets hearing. Endast dataprogrammeringen
            tar minst elva veckor att genomföra.
          </p>
          <head xml:id="i-ewR1WUAjxJLicW84hz3BR" type="h1">
            Arbetsvillkoret
          </head>
          <p xml:id="i-P7Nc2CGN1mGAwALkgpNe5F">
            Regeringen föreslår att det nuvarande villkoret, att den sökande
            ska ha förvärvsarbetat i minst sex månader och utfört arbetet
            under minst 70 timmar per månad, ska ökas till 80 timmar per månad.
          </p>
          <p xml:id="i-X9a5h1SxJMaJ7fwzdJGZxu">
            Det innebär att de framförallt kvinnor och ungdomar som arbetar
            halvtid, med en veckoarbetstid på 36 timmar, inte ens kvalar in
            i försäkringen. Det gäller även den som arbetar fler timmar i
            veckan men som tvingas vara hemma på grund av sjukdom eller för
            vård av sjukt barn. Han eller hon kvalar inte heller in i arbetslöshetsförsäkringen.
          </p>
          <p xml:id="i-LFH22eUntre3dHLmxSn1xp">
            Förslaget slår mot studenter som försöker etablera sig på arbetsmarknaden.
            Risken är även överhängande att stora grupper av t.ex. frilansande
            kulturarbetare slås ut från försäkringen. Även på denna punkt
            riktar remissinstanserna tung kritik mot förslaget.
          </p>
          <head xml:id="i-BZHvpykTELpM1r154RtNTY" type="h1">
            Överhoppningsbar tid
          </head>
          <p xml:id="i-Q41LUTGFtr97AfepNEja4x">
            Nästa del av propositionen rör den s.k. överhoppningsbara tiden,
            dvs. den tid som vid prövningen om arbetsvillkoret uppfyllts inte
            ska räknas in i ramtiden, ska begränsas från nuvarande sju år
            till högst fem år.
          </p>
          <p xml:id="i-HjB5Stf7DKHhKtoqCtjvPG">
            Detta förslag drabbar i första hand dem som satsar på långa utbildningar,
            dem som kombinerar utbildning med familjebildning och personer
            med rehabiliteringsbehov.
          </p>
          <p xml:id="i-28aCs82eigErsDfJuyaXYx">
            Vi anser att det bör finnas marginaler för den som tappar fotfästet
            på arbetsmarknaden, t.ex. genom sjukdom eller föräldraledighet,
            att kunna studera och komma åter till arbetsmarknaden. Saco menar
            att det innebär stora svårigheter särskilt för akademiker med
            lång utbildning, t.ex. forskare, och missgynnar dem som satsar
            på en riktigt lång utbildning. Det missgynnar också kvinnor som
            får barn under utbildningstiden.
          </p>
          <p xml:id="i-FSEJmZ5QffSBAkQgz862fL">
            Inspektionen för arbetslöshetsförsäkringen menar att den överhoppningsbara
            tiden inte innebär någon större besparing men kan betyda mycket
            för dem som berörs. Det finns naturligtvis ingen exakt gräns hur
            lång den överhoppningsbara tiden bör vara. Vi socialdemokrater
            tycker dock att den nuvarande ordningen är rimlig.
          </p>
          <head xml:id="i-W5Vvz2Cw7cPzxTuQnqeoeD" type="h1">
            Studerandevillkoret
          </head>
          <p xml:id="i-K7SViX53F4cuh5BHAHJwd9">
            Det så kallade studerandevillkoret förslås avskaffas. Därmed
            försvinner möjligheten att kvalificera sig för arbetslöshetsersättning
            genom studier.
          </p>
          <p xml:id="i-KU8rdUSxSa7BJRahaoeZ6V">
            Vi anser att den som har studerat ska få ett rådrum att finna
            lämpligt arbete efter studierna. 38 000 personer fick den här
            ersättningen under förra året vilket tyder på att den fyller en
            funktion och är viktig för dem som får den. Även här kommer många
            att bli hänvisade till försörjningsstöd vilket drabbar i första
            hand kommunerna eller till ekonomiskt bistånd från sina föräldrar.
            Det finns dessutom risk för en ytterligare homogenisering av studentgruppen
            så att bara de, vars familj kan försörja dem som inte får arbete
            direkt efter studierna, väljer att studera.
          </p>
          <p xml:id="i-WqQWT262dL5vCCuLscguK9">
            Villkoret har för övrigt funnits sedan 1974 och ansetts vara
            en del av arbetsmarknadspolitiken.
          </p>
          <p xml:id="i-LCCFk2WEQmKMckc1kD2WUK">
            Regeringen skriver att vissa av förslagen kan ha påverkan på
            det försörjningsstöd som kommunerna utger enligt socialtjänstlagen.
            Samtidigt som man konstaterar att den kommunala finansieringsprincipen
            inte är tillämpbar i detta fall eftersom principen endast innebär
            att kommuner och landsting ska kompenseras för statligt beslutade
            åtgärder som direkt tar sikte på den kommunala verksamheten.
          </p>
          <head xml:id="i-TryDZYhfL3J2DAGnmdFjLX" type="h1">
            Sänkta ersättningsnivåer
          </head>
          <p xml:id="i-2YkkrZeRFs6UBdmV6hvVkS">
            Regeringen föreslår sänkta ersättningsnivåer och en bortre gräns
            i a-kassan. Ersättningsperiodens längd föreslås vara sammanlagt
            längst 300 dagar. Regeringen anser att en jobb- och utvecklingsgaranti,
            som ska gälla efter 300 respektive 450 dagar, bör införas från
            och med den 1 juli 2007. Vad den garantin innehåller har inte
            presenterats.
          </p>
          <p xml:id="i-E4q4KrQA4Y973fQ5HnvvxA">
            SO, Arbetslöshetskassornas Samorganisation, poängterar att för
            att uppfylla kraven på rättssäkerhet, likabehandling, kvalitet
            och effektivitet bör ikraftträdandet ske tidigast den 4 juni 2007.
            SO uppger även att cirka 110 000 personer från och med årsskiftet
            får sin ersättning sänkt från 80 till 65 procent. Inte från 80
            till 70 procent utan till 65 procent direkt. Detta kommer att
            drabba enskilda individer och öka försörjningsbördan på kommunerna.
          </p>
          <p xml:id="i-3TYYHgLUmF4mQQrQVFwinu">
            Regeringen skriver: Den successiva nedtrappningen av arbetslöshetsersättningen
            syftar till att stärka de arbetslösas incitament för att aktivt
            söka efter arbete. Både den lägre ersättningen i sig och vetskapen
            om en framtida sänkning har betydelse.
          </p>
          <p xml:id="i-RksaF1wiFakn7qno92MsFw">
            För en heltidsarbetande undersköterska som tjänar cirka 20 000
            kronor i månaden, inklusive OB-ersättningar, innebär regeringens
            förslag att ersättningen sänks till 14 929 i månaden de första
            100 dagarna. Efter 200 dagar sänks ersättningen från 80 till 70
            procent, vilket innebär en ersättning på 14 000 kronor i månaden
            och efter ytterligare 100 dagar sänks ersättningen till 13 000
            kronor i månaden.
          </p>
          <p xml:id="i-ErbYLnBwTrrcHuoMVcDykt">
            Enligt a-kassereglerna ska hon vara beredd att ta ett arbete
            som ligger 10 procent under nivån på sin arbetslöshetsersättning,
            det vill säga 11 700 kronor i månaden, vilket är nästan en halvering
            av hennes tidigare inkomst.
          </p>
          <p xml:id="i-7RFU2dYqS1cDE5NYV9J6Uf">
            För dem som tjänar ännu mindre kan det handla om ersättningar
            under 10 000 kronor.
          </p>
          <p xml:id="i-VTtDm9NJodo1Buix5kfSoy">
            Syftet står därmed klart, regeringen vill skapa en ny låglönemarknad.
          </p>
          <p xml:id="i-R2SUCS5YASycDgCQFKNiVA">
            Vi socialdemokrater vill i stället höja det högsta taket i a-kassan,
            som idag är 730 kronor, så att de allra flesta får ut 80 procent
            av sin tidigare inkomst. Det högsta taket i a-kassan ska höjas
            till motsvarande 7,5 prisbasbelopp på årsnivå. Den 1 december
            2008 ska taket, i ett första steg, höjas med 150 kronor.
          </p>
          <head xml:id="i-5DoNcsLNVTgoAkHAhEcAL7" type="h1">
            Normalarbetstiden
          </head>
          <p xml:id="i-PEK71WZRoSc1kJBeV3SkFM">
            Regeringen föreslår vidare att normalarbetstiden ska beräknas
            på den genom snittliga arbetstiden under ramtiden om tolv månader
            mot tidigare sex månader.
          </p>
          <p xml:id="i-5FTUazwgZLBnQasbrQozFe">
            Det betyder att tiden för att kvalificera sig för full inkomstbortfallsförsäkring
            fördubblas. Den som bara arbetat sex månader säsongsanställda
            t.ex. får bara hälften så hög ersättning som idag. Även detta
            får stor betydelse för t.ex. frilansande kulturutövare och för
            nytillträdande på arbetsmarknaden.
          </p>
          <p xml:id="i-AhMSYtG1b81WgwwojSUEw4">
            Detta drabbar många som arbetar t.ex. inom Kommunal, Handels
            och Hotell och Restaurang eftersom de ofta börjar arbeta på timanställningar
            och sedan får ett längre vikariat. I första hand är det unga människor
            och kvinnor som kommer att drabbas.
          </p>
          <head xml:id="i-F4s8gJMnkQvmXPuT3cuXsx" type="h1">
            Ikraftträdande och övergångsbestämmelser
          </head>
          <p xml:id="i-SNuwZy1uvztFWiuVW2SKtU">
            Övergångsbestämmelser ska införas när det gäller skärpningen
            av arbetsvillkoret, begränsningen av den överhoppningsbara tiden,
            avskaffandet av studerandevillkoret och ändringen av beräkningen
            av normalarbetstiden för anställda. När det gäller de sänkta ersättningsnivåerna
            föreslås inga övergångsbestämmelser, utan ett stort antal individer
            kommer vid årsskiftet att drabbas av ett betydande inkomstbortfall
            med mycket kort varsel.
          </p>
          <head xml:id="i-KC5s3ySCRtCLJrAbnP656m" type="h1">
            Finansiering avgifter
          </head>
          <p xml:id="i-YWQXBtm7BbF8YAMg92bSUy">
            När det gäller finansieringen av arbetslöshetsförsäkringen har
            den tidigare fungerat så att arbetslöshetskassor med hög arbetslöshet
            har fått relativt sett högre statsbidrag än kassor med låg arbetslöshet.
            Kassor med höga förvaltningskostnader per medlem har tillförts
            medel genom utjämningsbidrag.
          </p>
          <p xml:id="i-KjTekmcaesyg297cMoEfF6">
            När det nuvarande finansieringssystemet infördes skapades därmed
            ett utjämningssystem med utjämningsavgift och utjämningsbidrag
            som skulle motverka allt för stora skillnader i nivån på medlemsavgifterna.
            Det har varit en bra och solidarisk ordning, och det finns därför
            inte någon anledning att slå sönder ett fungerande system. Detta
            system, hävdar regeringen, innebär att varken arbetsgivare eller
            löntagarkollektiv behöver bära den direkta kostnaden om arbetslösheten
            ökar.
          </p>
          <p xml:id="i-EMkyZKK8hTGKCsSWfGNi1J">
            Den förhöjda finansieringsavgiften ska däremot utgöra ett incitament
            för de enskilda kassorna och deras medlemmar att hålla ner just
            den kassans kostnader för arbetslösheten.
          </p>
          <p xml:id="i-AXRAoTwXHRMfNmDu3TDaCh">
            Regeringen har sagt att den s.k. förhöjda finansieringsavgiften
            till a-kassan det vi får betala utöver den tidigare finansieringsavgiften
            inte ska överstiga 300 kronor per icke arbetslös medlem och månad.
            Det är ett löfte som vi starkt ifrågasätter om det är möjligt,
            i synnerhet med tanke på att regeringen lovat Saco att de inte
            ska behöva ta in mer pengar från medlemmarna än vad de betalar
            ut. Frågan är vem som ska betala? Är det medlemmar i LO-förbund
            med hög arbetslöshet?
          </p>
          <p xml:id="i-9odLs8e2NE4SCcBvHBs8y">
            Begränsningen om en höjning på högst 300 kronor i månaden utgör
            dock inte något hinder för att höja medlemsavgifterna på grund
            av ökade administrationskostnader, vilket för med sig att kostnaderna
            för de enskilda medlemmarna kan bli ännu högre.
          </p>
          <p xml:id="i-3VWLRxbjcDzZX24ECbAEjs">
            Vi befarar att de som inte har råd med både a-kasseavgift och
            fackför­enings­avgift kommer att avveckla sitt medlemskap i fackföreningen
            och endast tillhöra a-kassan. Uppgifter om att var tionde fackförbundsmedlem
            dvs. 300 000 medlemmar överväger att lämna sitt fackförbund är
            alarmerande. Det bidrar till att försvaga balansen mellan arbetsmarknadens
            parter; därmed sätts den svenska modellen ur spel.
          </p>
          <p xml:id="i-5bcZYk9V2CdwhyqCb8wwep">
            Under rubriken Konsekvenser påstår regeringen att sänkningen
            av inkomstskatterna för förvärvsarbetande (jobbskatteavdraget)
            sammantaget blir betydligt större än höjningarna av egenavgifterna
            i arbetslöshetsförsäkringen. När höjningen av egenavgiften och
            de slopade avdragsmöjligheterna för fackförenings- och a-kasseavgift
            är borträknade återstår inte mycket av skattesänkningarna för
            arbetstagarna. Jobbavdraget är mest gynnsamt för dem med höga
            löner.
          </p>
          <p xml:id="i-CmVmZ5RD9Ht7hxPnu31QF6">
            Regeringen förefaller själv medveten om att den ökade finansieringsavgiften
            medför konsekvenser som innebär att förslaget inte är neutralt
            från jämställdhetssynpunkt, vilket avfärdas med att övriga förslag
            om jobbskatteavdrag gynnar kvinnor. Det är allvarligt om regeringen
            inte respekterar de grundläggande principerna i EG-rätten som
            innebär ett förbud mot indirekt diskriminering. Vi förutsätter
            att frågan analyseras ytterligare inför kommande proposition och
            att lagförslagen får sådan utformning att Sverige inte ska behöva
            ställas inför EG-domstolen.
          </p>
          <p xml:id="i-VtPhikMdXnCyKFbpv4SBTe">
            Det faktum att de som klassificeras som arbetslösa, enligt regeringens
            definition, ska slippa den förhöjda finansieringsavgiften kan
            även få motsatt verkan, dvs. att arbetslösa avstår tillfälliga
            uppdrag eftersom det räcker med en enda arbetad timme för att
            drabbas av den förhöjda finansieringsavgiften.
          </p>
          <p xml:id="i-Ed5QC61Wo7pv3ZWBqmXECb">
            Detta instämmer även flera av remissinstanserna i. AMS menar
            att det kan finnas negativa incitament att ta kortare anställningar,
            vilket är olyckligt eftersom dessa ofta är en ingång till mer
            arbete. LO anser att det är orättvist att arbete enstaka dagar
            ska ge förhöjd avgift. TCO nämner också problemet med tröskeleffekter
            som motverkar arbetslinjen.
          </p>
          <p xml:id="i-5mbmuW63yPQrxxkBLim8HH">
            Detta innebär sammantaget att vi yrkar avslag på samtliga förslag
            i den föreslagna propositionen.
          </p>
        </div>
        <div xml:id="i-8kdLCgUyesVAQvDSmqNX8x" type="motSignatures">
          <list xml:id="i-4kFTVvced8QnaZvaPyFMBx">
            <item xml:id="i-NBnsREfgaQzn8MrdLxpgHS" who="i-9fdWbFK67588CD12XaNZBq">
              Sven-Erik Österberg (s)
            </item>
            <item xml:id="i-DL3zwfPbPZDyz1tdXm72RD" who="i-TNGoE23iJfaY3bMVx88LYe">
              Sylvia Lindgren (s)
            </item>
            <item xml:id="i-7abWSsQmX7QeYQbXXsrhaA" who="i-D5W4KMbqzfAEfRXajZLt7z">
              Lars Lilja (s)
            </item>
            <item xml:id="i-PymyMd4U14NktK35R8ai6M" who="i-AQAc7L3yWtMcgD3r6CxRHG">
              Maria Öberg (s)
            </item>
            <item xml:id="i-e3ADVJYgf6fqt5hokvN2y" who="i-8WXKfVC5CVWBiV2pVhvraQ">
              Luciano Astudillo (s)
            </item>
            <item xml:id="i-2J96ucnvtKZYdCtgu3jXpV" who="i-79cRBqVjCpwABr2BiKwH7S">
              Ann-Christin Ahlberg (s)
            </item>
            <item xml:id="i-2NPfypsiVNAk5vsGwsgrmz" who="i-LdjfMsG9pY1LY9yx58k2gm">
              Patrik Björck (s)
            </item>
            <item xml:id="i-WCNJhM3nBshcVHsZRAXzJv" who="i-LKQKWG3JJUBFg12z1vrFwt">
              Jennie Nilsson (s)
            </item>
          </list>
        </div>
      </div>
    </body>
  </text>
</TEI>
