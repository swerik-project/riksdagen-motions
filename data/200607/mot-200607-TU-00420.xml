<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00420">
  <teiHeader>
    <fileDesc>
      <titleStmt>
        <title>Trafiksäkerhetsåtgärder</title>
        <author corresp="i-5QNmudGpnjjRJCTYzakn9H">av Karin Svensson Smith m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trafiksäkerhetsåtgärder</title>
          <idno type="rdwebb">GU02T420</idno>
          <rs type="number">T420</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T420/text</ref>
          <ref type="dokument_url_html">http://data.riksdagen.se/dokument/GU02T420</ref>
          <ref type="dokumentstatus_url_xml">http://data.riksdagen.se/dokumentstatus/GU02T420</ref>
          <ref type="doc">http://data.riksdagen.se/fil/28ED00FD-0700-42E2-BACF-BF9F76163556</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CKyBvAQyBEiSAF7Zw16nXb" type="signed"/>
        <correspContext corresp="i-CKyBvAQyBEiSAF7Zw16nXb">
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-4WV7jDh8n5FMVF3SRQqfmo" type="referral">
          <date when="2006-11-07"/>
        </correspAction>
        <correspAction xml:id="i-HZzjrBmbP6br1zQwTrJt2y" type="dismissal">
          <date when="2006-11-07"/>
        </correspAction>
        <correspAction xml:id="i-G2oSiLVZ4NLwCZbBHahy6E" type="numbering">
          <date when="2006-11-02"/>
        </correspAction>
        <correspAction xml:id="i-2XPbe8Yxr3Kn6KfW3eXqhG" type="submission">
          <date when="2006-10-31"/>
        </correspAction>
        <correspAction xml:id="i-TFPWRtY3eM61UhZqSyNgkp" type="transfer">
          <date when="2006-10-31"/>
        </correspAction>
        <correspAction xml:id="i-CMdnRY3esEwKas2hwnfggA" type="assigned"/>
        <correspContext corresp="i-CMdnRY3esEwKas2hwnfggA">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-SDmMuo3yQjsQZfozKcbtmK" type="TOC">
          <head xml:id="i-MJ5eC1iEJ6p3EgGt3WQmq2">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Inledning 4
            </item>
            <item>
              Forskningsläget 4
            </item>
            <item>
              Hastighet och trafikolyckor 5
            </item>
            <item>
              Högre fart ger längre stoppsträckor 6
            </item>
            <item>
              Hastigheternas miljöpåverkan 6
            </item>
            <item>
              Bullret ökar med hastigheten 6
            </item>
            <item>
              Mänskligare tätort med 30 km/tim 6
            </item>
            <item>
              Hastigheterna påverkar landskapet 7
            </item>
            <item>
              Hastighet och jämställdhet 7
            </item>
            <item>
              Förslag till beslut 7
            </item>
            <item>
              Körkortsåterkallelse 7
            </item>
            <item>
              Pricksystem 8
            </item>
            <item>
              Dagsböter för fortkörning 8
            </item>
            <item>
              Höj trafikpolisens kompetens och status 8
            </item>
            <item>
              Ge försäkringsbolagen insyn i belastningsregistren 9
            </item>
            <item>
              Beslag av fordon 9
            </item>
            <item>
              Hastighetsövervakning 9
            </item>
            <item>
              Trafikövervakningskameror 10
            </item>
            <item>
              Ägaransvar 10
            </item>
            <item>
              Utbildning för förare till utryckningsfordon 11
            </item>
            <item>
              Värdering av trafikdöd 11
            </item>
            <item>
              Kvalitetssäkra alkolåsen 11
            </item>
            <item>
              Rattfylleridom ska leda till krav på alkolås 12
            </item>
            <item>
              Trafikskadeersättningen 12
            </item>
            <item>
              Riskutbildning ska ske separat 13
            </item>
          </list>
        </div>
        <div type="motProposal" subtype="förslag">
          <head xml:id="i-4JNmfcAE9ww6cy5aJLw8Ui">
            Förslag till riksdagsbeslut
          </head>
          <list style="ol">
            <item xml:id="i-QNz9SSxbdxYemD8CPCksLN">
              Riksdagen tillkännager för regeringen som sin mening vad som
              i motionen anförs om sänkta hastighetsgränser för körkortsåterkallelse.
            </item>
            <item xml:id="i-PgcQywd13K9LJUg1jfSaBn">
              Riksdagen tillkännager för regeringen som sin mening vad som
              i motionen anförs om behovet av att utreda möjligheterna att införa
              ett prick- eller klippkortssystem liknande det som tillämpas i
              Danmark för körkortsåterkallelser till följd av trafikförseelser.
            </item>
            <item xml:id="i-CPSbjFaVTov399JJc1jRAG">
              Riksdagen tillkännager för regeringen som sin mening vad som
              i motionen anförs om att utreda möjligheterna att överföra de
              nuvarande hastighetsböterna till ett dagsbotssystem. 1
            </item>
            <item xml:id="i-FQ28uQi94RhhV3jD38d8h7">
              Riksdagen tillkännager för regeringen som sin mening vad som
              i motionen anförs om att utreda möjligheten till fortbildning
              som ger behörighet för poliser att föra sin egen talan vid trafikbrott.
              1
            </item>
            <item xml:id="i-BdehnUfWMysYQz2RCWnhMc">
              Riksdagen tillkännager för regeringen som sin mening vad som
              i motionen anförs om att försäkringsbolagen bör ges insyn i belastningsregistren
              för att få ett tillförlitligt underlag för att differentiera försäkringspremierna
              efter skaderisk. 2
            </item>
            <item xml:id="i-L7LXFq4ppAmZ5eEfqFNj8Q">
              Riksdagen tillkännager för regeringen som sin mening vad som
              i motionen anförs om att polisen ska ha rätt att beslagta fordon
              eller del av fordon alternativt förse det med hjulboja i samband
              med grova trafikförseelser. 1
            </item>
            <item xml:id="i-XGv5WN2QDhAJDU9Gz8J2Bj">
              Riksdagen tillkännager för regeringen som sin mening vad som
              i motionen anförs om att i regleringsbrevet till Rikspolisstyrelsen
              införa krav med vidhängande återrapportering angående hastighetsövervakningens
              kvantitet och kvalitet. 1
            </item>
            <item xml:id="i-B9Dexfxmx6QiuqJ2MnqEYG">
              Riksdagen tillkännager för regeringen som sin mening vad som
              i motionen anförs om att resurser för automatisk trafiksäkerhetskontroll
              bör öronmärkas inom ramen för de 4,9 miljarder kronor som Vägverket
              har i årligt trafiksäkerhetsanslag så att alla dokumenterat farliga
              vägar förses med erforderlig hastighetsövervakning.
            </item>
            <item xml:id="i-NXfxkY3vaqHSXMtPYnLTbc">
              Riksdagen begär att regeringen återkommer till riksdagen med
              ett lagförslag om ägaransvaret hos fordonsinnehavare.
            </item>
            <item xml:id="i-4bBFmkfcFQ23T18ryvFPE9">
              Riksdagen tillkännager för regeringen som sin mening vad som
              i motionen anförs om att Vägverket bör få i uppdrag att fastställa
              en plan för utbildning samt förarprov som ska vara obligatoriskt
              för att få behörighet att köra utryckningsfordon.
            </item>
            <item xml:id="i-QvzcKzDpxDcotSHNLsBjBi">
              Riksdagen tillkännager för regeringen som sin mening vad som
              i motionen anförs om att ge Statens institut för kommunikationsanalys
              i uppdrag att analysera och föreslå förändrad värdering av trafiksäkerhet
              beräknad tidsvinst på grund av väginvestering ställt i relation
              till tidsförlust i samband med dödsfall i trafiken.
            </item>
            <item xml:id="i-DJwvdwYoP8XiA5bDLjvhBU">
              Riksdagen tillkännager för regeringen som sin mening vad som
              i motionen anförs om att Vägverket i sitt regleringsbrev får ett
              utpekat uppdrag att kvalitetssäkra alkolåsen.
            </item>
            <item xml:id="i-4BtcgbEAUNvQUQqDn2c9HV">
              Riksdagen tillkännager för regeringen som sin mening vad som
              i motionen anförs om att de som dömts för rattfylleri får ett
              krav på alkolås inskrivet i körkortet som villkor för fortsatt
              körkortsinnehav.
            </item>
            <item xml:id="i-JguxNGzHJ6rsN9VG8sWyhn">
              Riksdagen tillkännager för regeringen som sin mening vad som
              i motionen anförs om att avskaffa nuvarande regel om trafikskadeersättning
              till rattfulla förare som själva medverkat till sina skador. 2
            </item>
            <item xml:id="i-XKYXECGCCpD8Q4C4xRdVh3">
              Riksdagen tillkännager för regeringen som sin mening vad som
              i motionen anförs om att den obligatoriska riskutbildningen sker
              vid ett tillfälle som är separerat från halkkörningen och andra
              eventuella obligatoriska moment i körkortsutbildningen.
            </item>
          </list>
          <p xml:id="i-FLVHREF6Ky4emaZQxv3iut">
            1 Yrkandena 3, 4, 6 och 7 hänvisade till JuU.
          </p>
          <p xml:id="i-MJqmXx3tJafx1cy4JG9jWQ">
            2 Yrkandena 5 och 14 hänvisade till CU.
          </p>
        </div>
        <div type="motContent">
          <head xml:id="i-UGSQV9qhJUcyjWnU24Gk8D" type="h1">
            Trafiksäkerhetsåtgärder
          </head>
          <head xml:id="i-QjvibewiV1xN8PgdPPm1CF" type="h1">
            Inledning
          </head>
          <p xml:id="i-Nf3TVkoyw7erJqUT2Hk9YV">
            Sveriges riksdag har beslutat att en nollvision ska vara styrande
            för trafiksäkerhets­arbetet. Såväl vad gäller visionens innehåll
            som storleken på de medel som anslagits till Vägverket för att
            nå dit gör att Sverige är ett av de mest ambitiösa länderna i
            världen vad gäller trafiksäkerhet. I förhållande till den ständigt
            ökande vägtrafikvolymen är risken för att dö och skadas i trafiken
            mindre än i många andra länder. Ändå verkar nollvisionens etappmål
            för 2007 mycket svårt att nå enligt alla aktörer inom trafiksäkerhetsområdet.
            Samhällsekonomiskt är det synnerligen bekymmersamt att antalet
            personskador till följd av trafiken uppgår enligt försäkringsbolagens
            statistik till cirka 60 000 per år. Många sjukhusdagar, åtskilliga
            sjukskrivningsdagar och mycket mänskligt lidande skulle sparas
            om trafikolyckorna blev färre och mindre allvarliga.
          </p>
          <p xml:id="i-NLX3SG1UMZpo7gkiG7yHuZ">
            Vägtrafikinspektionen lämnade 2004 en rapport med titeln Trafiksäkerhetens
            utveckling efter beslutet om Nollvisionen 1997 med fokus på 11-punktsprogrammet.
            I rapporten konstateras att säkerheten på våra vägar har försämrats
            och utvecklingen går inte i riktning mot det etappmål som innebär
            att antalet omkomna i vägtrafiken maximalt får uppgå till 270
            personer år 2007. Vidare noteras det oroväckande i att antalet
            förare som är onyktra eller drogpåverkade har ökat. Lika illavarslande
            bedöms att överträdelserna av hastighetsgränserna har ökat samtidigt
            som polisens resursinsatser för hastighetsövervakning har minskat.
            Slutsatsen är att de åtgärder som vidtagits från olika myndigheter,
            företag och övriga aktörer inte sammantaget haft tillräcklig effekt
            för att förbättra säkerheten på våra vägar. För att upprätthålla
            respekten för riksdagen som beslutsfattare bör följande göras
            för att nå nollvisionen:
          </p>
          <list style="ol">
            <item xml:id="i-LAEACEWGqX96LmxWNorQM1">
              Sänka hastigheten i vägtrafiken
            </item>
          </list>
          <list style="ol">
            <item xml:id="i-NsK2nizJ88ReJW2GwEb7HF">
              Få bort alkohol och droger från vägtrafiken
            </item>
          </list>
          <list style="ol">
            <item xml:id="i-9Sm2pf2DVNr5nfFGpNWiSs">
              Öka andelen kollektivtrafik bland personresorna
            </item>
          </list>
          <list style="ol">
            <item xml:id="i-6J2nbvUAUmunvitcE4BT2u">
              Föra över en del av godstrafiken på vägarna till spår och sjöfart
            </item>
          </list>
          <list style="ol">
            <item xml:id="i-Wneud79w577xBpmjnETPHQ">
              Se till att bilbälten alltid används av alla i fordonet.
            </item>
          </list>
          <p xml:id="i-6qDJaMXi4dNF34M2ydxh6i">
            De tredje och fjärde åtgärderna behandlas i en partimotion från
            Miljöpartiet om klimatpolitik.
          </p>
          <head xml:id="i-RZATCuABqZWABQBg7a4dVR" type="h1">
            Forskningsläget
          </head>
          <p xml:id="i-N3KjDWK4SumCPya1rnwE5p">
            EU-kommissionen formulerade 2001 i vitboken Den gemensamma transportpolitiken
            fram till 2010: vägval inför framtiden ett trafiksäkerhetsmål
            för den Europeiska unionen. Man fastställde därigenom att antalet
            dödsfall på Europas vägar skall halveras från 40 000 till 20 000
            före utgången av 2010. I anslutning till detta trafiksäkerhetsmål
            initierades ett antal brett upplagda forskningsprojekt vilka syftade
            till att förbättra kunskapen om vilka åtgärder som är lämpliga
            för att uppnå en sådan minskning. Kunskap om trafikövervakningens
            och sanktionernas betydelse för graden av regelefterlevnad vad
            gäller hastighet, bältesanvändning och nykterhet finner man huvudsakligen
            inom ramen för den satsningen.
          </p>
          <p xml:id="i-Tyh1otm9y1eK8HAEbLXnwG">
            Genomgången av de nya europeiska forskningsresultaten (se Research
            Retort in Sociology of Law 2005:1) visar bl.a. följande:
          </p>
          <list style="ul">
            <item xml:id="i-FWVjnawTVqEAfE6zf38pxZ">
              Det råder samstämmighet om att hastigheten utgör en nyckelfaktor
              vid trafikolyckor. Om man uppnår regelefterlevnad avseende hastighetsbegränsningar
              skulle antalet döda och skadade i trafiken minska drastiskt.
            </item>
            <item xml:id="i-DyXRYkdgmGrZG52hKjyQ1W">
              Empirin visar i princip entydigt på att upptäcktsrisken och sanktionerna
              har avgörande betydelse för i vilken utsträckning människor följer
              trafikregler. Som exempel på hur snabbt man kan nå resultat med
              den här typen av strategier kan nämnas det franska projekt som
              år 2003 sänkte antalet dödsfall med 20,9 % jämfört med året innan.
              Huvudsakliga åtgärder var ökad kontroll av hastighet och bälte
              i kombination med strängare sanktioner och ett stort medialt intresse.
            </item>
            <item xml:id="i-8QfFjmjVFSvVLHR2PzpA18">
              Svenska bilförare tillhör tillsammans med danskar, cyprioter
              och polacker den europeiska toppligan vad gäller att uttrycka
              sin uppskattning av att köra bil fort.
            </item>
            <item xml:id="i-SpkgsZBF5ezc38gbHg2ajd">
              Bilförare tenderar att betrakta sina egna hastighetsöverträdelser
              som tämligen ofarliga och andras som riskfyllda.
            </item>
            <item xml:id="i-LiXQ2ygHgtf1zT9UhX4v4H">
              Sverige utgör tillsammans med Frankrike de två länder i Europa
              där bilförarna har svårast att se samband mellan hastighetsöverträdelser
              och ökad olycksrisk.
            </item>
            <item xml:id="i-WbC9E5fh6eLXJF5qGRcvbp">
              De svenska vägarna håller hög standard (särskilt i förhållande
              till trafikvolymen) vilket medfört goda effekter men också gör
              att människor frestas att höja hastigheten.
            </item>
            <item xml:id="i-BF4chrYYs5TYJbL6LnjGf5">
              Antalet hastighetsöverträdelser är fler i länder med många olika
              hastighetsgränser.
            </item>
          </list>
          <head xml:id="i-5CP9U97Kd5YgiM5eNrTZ9b" type="h1">
            Hastighet och trafikolyckor
          </head>
          <p xml:id="i-Pm15qX8UXGkXvfxwZ24WnS">
            Totalt sett är trafiksäkerhetsproblemen relaterade till hastighetsöverträdelser
            större än någon annan faktor som orsakar problemen och beräknas
            kosta 150200 liv årligen. Så här skriver Vägverket på sin hemsida
            om hastighet:
          </p>
          <p xml:id="i-67uay7JYQxwkdnciyNzwFV">
            Vi fattar inte att hastigheter är farliga. Det kan vara lika
            farligt att köra för fort som att falla utför ett stup eller från
            ett högt hus. Men vi uppfattar inte automatiskt hastigheten som
            farlig när vi åker bil. Det beror på att vi människor fortfarande
            reagerar som om vi levde på stenåldern. Våra gener har inte hunnit
            anpassa sig till utvecklingen. Därför inser vi direkt faran med
            att falla från en höjd, men inte hur farligt det är att krocka
            i 90 km/tim. Hastigheten i kollisionsögonblicket är helt avgörande
            för hur svårt människor skadas i en trafikolycka. Hög hastighet
            bidrar också till att olyckor alls inträffar.
          </p>
          <head xml:id="i-76k85KZT9iVcG14mBVAGKW" type="h1">
            Högre fart ger längre stoppsträckor
          </head>
          <p xml:id="i-FRHFSD1Eag7bdhc2ozPjM7">
            När farten ökar så ökar bromssträckan ännu snabbare. Den totala
            stoppsträckan blir också mycket längre. Stoppsträckan delas in
            i reaktionssträcka och bromssträcka. Reaktionssträckan är den
            sträcka som bilen hinner åka under den sekund som det tar att
            reagera för exempelvis ett hinder. Bromssträckan är sträckan som
            bilen rullar från det att bromspedalen trampas ner tills bilen
            stannar. Vid 70 km/tim är reaktionssträckan 19 meter och bromssträckan
            24 meter. Totalt är stoppsträckan 43 meter. Vid 90 km/tim är motsvarande
            siffror 25 meter respektive 40 meter. Den totala stoppsträckan
            blir då alltså 65 meter.
          </p>
          <head xml:id="i-UQroyPV51NoN5BnxyyA9VZ" type="h1">
            Hastigheternas miljöpåverkan
          </head>
          <p xml:id="i-UZUfBqu7pQhcx3bpS9BAYr">
            Miljömålsrådet anger i sina rapporter att vägtrafiken är den
            största enskilda orsaken till att miljömålen inte nås. Detta gäller
            särskilt för klimatmålet. När hastigheten ökar, så ökar även fordonets
            förbrukning av bränsle. Den som kör i 100 km/tim förbrukar ca
            1 dl mer bränsle per mil än den som kör i 90 km/tim. Utsläppet
            av koldioxid beror på bränsleförbrukningen och ökar därmed lika
            mycket. Avgasutsläppen av bland annat kväveoxider ökar ännu mer.
            Koldioxid bidrar till växthuseffekten, medan kväveoxider bidrar
            till försurning och övergödning. Utsläppen av hälsovådliga ämnen
            som kolväten och kvävedioxider blir mindre.
          </p>
          <head xml:id="i-RbLXeNefjYyKZXm2Mtbq2n" type="h1">
            Bullret ökar med hastigheten
          </head>
          <p xml:id="i-N9fRc1TzU1ZDGSwUEGNVea">
            Bullerstörningarna från ett fordon ökar i takt med hastigheten.
            När en personbil kör snabbare än 4050 km/tim överröstas motorljudet
            av buller från däcken. Bullret ökar sedan ytterligare. Exempelvis
            är bullerökningen mellan 90 km/tim och 100 km/tim ca 25 procent.
          </p>
          <head xml:id="i-SYMM8iSPBPKXu8jiC8DRWf" type="h1">
            Mänskligare tätort med 30 km/tim
          </head>
          <p xml:id="i-WLir33pj93yA39nJxzc6xi">
            I tätorter blir det av säkerhetsskäl allt vanligare med 30 km/tim
            som hastighetsgräns där bilar delar utrymme med gående och andra
            oskyddade trafikanter. Bullret minskar till hälften och luftkvaliteten
            förbättras. Den lugnare och säkrare trafiksituationen leder till
            ökat gående och cyklande vilket är avgörande för att nå folkhälsomålen.
            Barnen kan ta sig till skolan på egen hand, nattsömnen blir bättre
            för invånarna och det går att prata i normal samtalston på gatuserveringar.
          </p>
          <head xml:id="i-52xqbZbVf2syX8S8ZsurnJ" type="h1">
            Hastigheterna påverkar landskapet
          </head>
          <p xml:id="i-EGLo9AK5LrJJettpnDi1EN">
            Höga hastigheter påverkar hela landskapet. Om vi vill köra fort,
            måste vägen och sidoområdena vara breda för att säkerheten ska
            garanteras. På vintern slits vägbanan snabbare ner av dubbar om
            hastigheterna är höga. Salt och partiklar från däck och vägbana
            sprids i större områden längs vägen ju högre hastigheterna är.
          </p>
          <head xml:id="i-V1iHgQHejcNZzcdow6cVpw" type="h1">
            Hastighet och jämställdhet
          </head>
          <p xml:id="i-QbZkH5Z5aKJfEXKBV7Le8n">
            Män och kvinnor har olika attityder till hastighet. Kvinnor i
            allmänhet prioriterar säkerhet framför hastighet. Kvinnor har
            i regel jämfört med män en mer positiv inställning till sänkta
            hasighetsgränser, hastighetsövervakning och andra åtgärder som
            syftar till att minska olyckorna i trafiken. Värderingarna återspeglar
            sig också i beteendet. Kvinnor väljer oftare kollektivtrafik och
            tycks ha en högre tröskel för att utsätta sig själv samt andra
            för faror i trafiken. Kvinnor är mycket sällan vållande till andras
            död i trafiken. Män kör fortare och tar större risker. 92 % av
            dem som fälls för vansinneskörningar (mer än 36 km/tim över hastighetsgränsen)
            är män.
          </p>
          <head xml:id="i-Cm6SaXZ9Ki9Tm8gUgPPLZh" type="h1">
            Förslag till beslut
          </head>
          <head xml:id="i-LdbrUVgijZ6z6XQU1KpeK4" type="h2">
            Körkortsåterkallelse
          </head>
          <p xml:id="i-5ZiavjBTLQKbpocQ2ZAHUq">
            Nuvarande bötesbelopp är dock så låga att de bara har en avskräckande
            effekt för mycket få personer. Körkortsåterkallelse har också
            en starkt preventiv effekt. Många av dem som överskrider gällande
            hastighetsgränser anstränger sig samtidigt för att hålla sig under
            den hastighet som leder till körkortsåterkallelse. Att dra in
            körkortet först vid överträdelse med 30 km/tim vid högre hastigheter
            och 20 km/tim vid lägre hastighetsgränser är för slappt om riksdagens
            intentioner med nollvisionen ska tas på allvar. Gränsen för körkortsåterkallelse
            bör sänkas med 15 km i samband med hastighetsöverskridelse vid
            70 km/tim-gräns och däröver. Gränsen för körkortsåterkallelse
            bör sänkas med 10 km/tim i samband med hastighetsöverskridande
            vid 30 km/tim och 50 km/tim. Hastighetsöverträdelse lägre än 15
            km/tim ska leda till körkortsåterkallelse i minst ett år. Riksdagen
            bör som sin mening ge regeringen till känna vad som i motionen
            anförs om sänkta gränser för körkortsåterkallelse.
          </p>
          <head xml:id="i-NvTkhiCSfSahkQWi5Gj5J7" type="h2">
            Pricksystem
          </head>
          <p xml:id="i-UcBrRLM1eNrqTCBgAQN6Mg">
            Den allmänna inställningen till fortkörning, speciellt bland
            män, behöver förändras om nollvisionen ska realiseras. Överåklagare
            Sven-Erik Alhem illustrerade vid ett trafiksäkerhetsseminarium
            28/9 2005 gällande norm med följande tänkvärda liknelse Om man
            kommer för sent till en middag för att man åkt fast för fortkörning
            är det helt okej, men om man gör det för att man har stulit en
            vas på Åhléns är det inte det. Ett sätt för lagstiftaren att visa
            att man menar allvar är att övervakning och sanktioner korresponderar
            med det lagfästa regelsystemet. Innehav av körkort bör inte ses
            som en mänsklig rättighet. Det borde ses som ett förtroende som
            kan dras in om förtroendet missbrukas genom att man utsätter andra
            för fara. För att öka respekten för trafiksäkerhetsbestämmelserna
            kan man lära av det danska exemplet med ett klippkorts- eller
            pricksystem för trafikförseelser tre klipp leder till körkortsåterkallelse.
            Med hjälp av detta system har antalet döda i trafiken minskat
            till den nivå Danmark hade för 60 år sedan. Riksdagen bör ge som
            sin mening regeringen till känna behovet av att utreda möjligheterna
            att införa ett prick/klipp­kortssystem liknande det som tillämpas
            i Danmark för körkortsåterkallelser till följd av trafikförseelser.
          </p>
          <head xml:id="i-JvMth7s8bLwBukccqErDeh" type="h2">
            Dagsböter för fortkörning
          </head>
          <p xml:id="i-S67turu2eGDtZ1jWqJtDjE">
            Även med 2006 års höjning av hastighetsböterna har dessa sannolikt
            en mycket liten preventiv effekt annat än för människor med mycket
            låga inkomster. I Finland och flera andra länder tillämpas ett
            dagsbotssystem som visar att lagstiftaren är seriös med att överträdelse
            av gällande hastighetsgränser är en allvarlig förseelse eftersom
            den utsätter andra medborgare för en påtaglig olycksrisk med kroppsskada
            eller död som eventuell följd. Riksdagen bör därför som sin mening
            ge regeringen till känna vad i motionen sagts om att utreda möjligheterna
            att överföra de nuvarande hastighetsböterna till ett dagsbotssystem.
          </p>
          <head xml:id="i-Fw2CXXTFqHmF83cHQYAAAZ" type="h2">
            Höj trafikpolisens kompetens och status
          </head>
          <p xml:id="i-7pbKRYJfg6LhuS828G9Vdy">
            Ett argument som ofta används mot att t ex införa dagsböter för
            hastighetsöverträdelser är att det skulle belasta ett redan hårt
            ansträngt åklagarväsende. Vägarna är redan den största brottsplatsen.
            Det skulle underlätta väsentligt för de rättsvårdande myndigheterna
            om de poliser som är lämpade kunde få fortbildning och tillräcklig
            kompetens för att föra sin egen talan vid trafikbrott. En dylik
            miniåklagarutbildning borde vara en fortbildningsmöjlighet för
            tillräckligt meriterade poliser. En sidoeffekt av detta är att
            det skulle höja trafikpolisens status. Riksdagen bör därför som
            sin mening ge regeringen till känna behovet av att utreda möjlighet
            till fortbildning som ger behörighet för poliser att föra sin
            egen talan vid trafikbrott.
          </p>
          <head xml:id="i-KRQBhiAyAmqTGBfQGreu4k" type="h2">
            Ge försäkringsbolagen insyn i belastningsregistren
          </head>
          <p xml:id="i-RKmNViZR2tkmSzmUGhLin6">
            Försäkringsbolagen gör redan idag riskbedömningar av enskilda
            försäkringstagare. Det rör sig om faktorer som bostadsort, ålder,
            kön och tiden för innehav av körkort i kombination med bilmodell,
            stöldskydd, garage, skaderisk etc. Men i och med att försäkringsbolagen
            inte har tillgång till belastningsregistren kan bedömningen av
            skaderisk bli grov och det finns risk för att det blir en kollektiv
            bestraffning av alla unga män eftersom de som grupp bevisligen
            är överrepresenterade bland vållande till trafikolyckor. Samtidigt
            innebär bolagens bristande underlag för en sakligt grundad premiediffentiering
            utifrån skaderisk att skötsamma bilister betalar för höga premier
            på grund av att en liten grupp nonchalerar de gemensamma reglerna
            och därför orsakar olyckor. En fördel med större möjlighet till
            en sakligt grundad differentiering är att det finns större utrymme
            för att sänka premierna för dem som vidtar aktiva säkerhets­åtgärder
            som sänker risken för trafikolycka exempelvis genom att installera
            alkolås. Man kan jämföra med möjligheterna att inhämta kreditupplysning
            om kunder. Detta anses inte integritetskränkande, trots att informationen
            kan påverka utgången av en affärsuppgörelse. Riksdagen bör därför
            som sin mening ge regeringen till känna vad som i motionen anförs
            om att försäkringsbolagen ges insyn i belastningsregistren för
            att få ett tillförlitligt underlag för att differentiera försäkringspremierna
            efter skaderisk.
          </p>
          <head xml:id="i-LBt66c7S56hpdmj1ehxKNj" type="h2">
            Beslag av fordon
          </head>
          <p xml:id="i-8sCeVFt8raPz86GLcLj64S">
            En del av dem som kör för fort, särskilt de som står för vansinneskörningarna
            (mer än 36 km/tim över hastighetsgränsen) har inget körkort. Risken
            för återfall i trafikfarligt beteende är extra stor hos denna
            grupp. Beslag av fordon/del av fordon kan vara rimligt för att
            skydda andra trafikanter. Det kan också vara en åtgärd som stävjar
            ojust konkurrens i yrkestrafiken. Tyvärr ställs sällan trafiksäkerhetskrav
            vid upphandling av transporter. Detta förhållande missgynnar den
            yrkestrafik som följer gällande trafikbestämmelser och inte pressar
            sina chaufförer till trafikfarligt beteende. Riksdagen bör som
            sin mening ge regeringen till känna att polisen ska ha rätt att
            beslagta fordon/del av fordon alternativt förse med hjulboja i
            samband med grova trafikförseelser.
          </p>
          <head xml:id="i-PEmzdreHbFwh9faF4UZHRp" type="h2">
            Hastighetsövervakning
          </head>
          <p xml:id="i-ARLpPk4iELqm8LEhs3DR6B">
            I det regleringsbrev som nu styr polisens verksamhet anges vilka
            uppgifter som är prioriterade. Övervakning av den tunga trafiken
            anges, men inget annat som gäller trafiksäkerhet. Många försöker
            komma åt hastighetsproblemet på vägarna genom att laborera med
            nya hastighetsgränser. Men eftersom det bara är en av alla skyltade
            maxhastigheter som respekteras av mer än hälften av de förbipasserande
            fordonen är ökad hastighetsövervakning mycket väsentligare för
            att komma åt de hastighets­relaterade olyckorna. Ambitionen vad
            gäller hastighetsövervakning varierar beroende på de olika länspolismästarnas
            upplägg av det polisiära arbetet i respektive län. Med tanke på
            hastigheternas strategiska betydelse för att nå nollvisionen och
            dess etappmål borde hastighetsövervakning ingå bland de uppgifter
            som prioriteras i hela landet. Riksdagen bör därför som sin mening
            ge regeringen till känna vikten av att i regleringsbrevet till
            Rikspolisstyrelsen införa krav med vidhängande återrapportering
            angående hastighetsövervakningens kvantitet och kvalitet.
          </p>
          <head xml:id="i-DAGUKbrYcfPLBJJwjNbsx8" type="h2">
            Trafikövervakningskameror
          </head>
          <p xml:id="i-QnroZe1fYR94HcqEWF7e9o">
            Vägverket och Rikspolisstyrelsen har under några år haft försöksverksamhet
            på ett femtiotal vägsträckor med trafiksäkerhetskameror som automatiskt
            fotograferar fordon som kör för fort.
          </p>
          <p xml:id="i-AANqt53M3eqWt5qCCsdGUw">
            Resultaten av de försök som genomförts i Sverige och utomlands
            är mycket positiva. På vissa sträckor i Sverige har trafiksäkerhetskamerorna
            bidragit till att antalet dödsolyckor sjunkit med 60 procent.
            På samma sträckor har antalet svårt skadade minskat med 30 procent.
          </p>
          <p xml:id="i-Jh1wrfsBd6f1xoCcV4xgrx">
            Miljömålskommittén konstaterade att hastighetsövervakning med
            kameror var (och är) den i särklass mest kostnadseffektiva klimatåtgärden
            staten kan vidta.700 hastighetskameror ska det närmaste året placeras
            ut i landet. När de olika vägverksregionerna inventerade behovet
            av automatisk hastighetsövervakning summerades behovet till 1
            100 kameror. Eftersom hastighetsövervakning är den mest kostnadseffektiva
            åtgärden både i förhållande till trafiksäkerhetsmålet och till
            klimatmålet borde alla dokumenterat farliga vägar förses med erforderlig
            hastighetsövervakning. Riksdagen bör därför som sin mening ge
            regeringen till känna att resurser för ATK, Automatisk trafikkontroll,
            bör öronmärkas inom ramen för de 4,9 miljarder som Vägverket har
            i årligt trafiksäkerhetsanslag.
          </p>
          <head xml:id="i-JmZ4T4UVnPGYf7Z3vAVnAz" type="h2">
            Ägaransvar
          </head>
          <p xml:id="i-LMVPjr8iQnmuENR3RRyCaV">
            En klar majoritet i riksdagen har uttalat att ägare till bilar
            ska ha upplysningsplikt i förhållande till vem som kört bilen
            om det inte är ägaren själv som har gjort det. För det fall ägaren
            vägrar bör vederbörande själv erlägga hastighetsböter eller andra
            sanktioner som kan vara aktuella vid en eventuell regelöverträdelse.
            Ska satsningen på ATK bli riktigt effektiv fordras ett dylikt
            ägaransvar. I dag går för mycket av polisens dyrbara tid till
            att jämföra foton från hastighetskameran med körkortsregistret
            och det är för enkelt att slippa undan utan rättmätiga straff.
            Regeringen har låtit utreda överföring av ansvaret till bilägaren.
            Riksdagen bör därför ge regeringen till känna att den bör återkomma
            till riksdagen med ett lagförslag om ägaransvar i enlighet med
            vad som beskrivits ovan.
          </p>
          <head xml:id="i-C95UjZsEgEiTiG2F5yvrKy" type="h2">
            Utbildning för förare till utryckningsfordon
          </head>
          <p xml:id="i-7TYCZXYNaNoH2pXedrmnF6">
            Det finns ett berett förslag till utbildning och förarprov för
            dem som kör utrycknings­fordon. Detta förslag har remissbehandlats
            men inte föranlett något förslag från regeringen. Eftersom flera
            av huvudmännen för de verksamheter som använder sig av utryckningsfordon
            tvingats göra besparingar, så har förarutbildningen drabbats i
            några fall. Allmänheten förväntar sig att exempelvis föraren av
            en brandbil vid uttryckning erlagt förarbevis för det fordon han/hon
            framför i hög hastighet. Så borde också vara fallet. Riksdagen
            bör därför ge regeringen till känna att Vägverket bör få i uppdrag
            att fastställa en plan för utbildning samt förarprov som ska vara
            obligatoriskt för att få behörighet att köra utryckningsfordon.
          </p>
          <head xml:id="i-TEyzghLJC38D71nHh3KS52" type="h2">
            Värdering av trafikdöd
          </head>
          <p xml:id="i-3NG6qp2DjHEc9iVhYugLtZ">
            Tidsvinst angiven i minuter anges ofta som ett motiv för att
            anlägga en ny väg eller att bygga om en befintlig väg. En rakare
            och bredare väg ökar bilens konkurrenskraft i förhållande till
            andra transportslag och ökar risken för att människor höjer hastigheten.
            Men den tidsvinsten för dem som begagnar sig av vägen ställs inte
            i relation till den tidsförlust som görs när människor mister
            livet i trafikolyckor. Den som mister livet på vägarna förlorar
            i genomsnitt 33,5 år av sitt återstående liv. Riksdagen bör därför
            som sin mening ge regeringen till känna behovet av att ge Statens
            institut för kommunikationsanalys i uppdrag att analysera och
            föreslå förändrad värdering av trafiksäkerhet beräknad tidsvinst
            på grund av väginvestering ställt i relation till tidsförlust
            i samband med dödsfall i trafiken.
          </p>
          <head xml:id="i-AagN7zJzNwWuBX9NN1fgLv" type="h2">
            Kvalitetssäkra alkolåsen
          </head>
          <p xml:id="i-KdtstdMmsmBm4hFbDqQ3Qq">
            Riksdagens trafikutskott gjorde i betänkande 2005/06:TU13 ett
            tillkännagivande om att regeringen måste tillse att säkerställa
            en oberoende kvalitetsbedömning av alkolås. Det finns bristfälliga
            alkolås på marknaden. I dag finns inget formellt typgodgännande
            av alkolås och alkolåssystem. Det finns inte heller någon generell
            reglering av hur alkolåsens funktion fortlöpande ska kontrolleras.
            Motorförarnas Helnykterhetsförbund, MHF, har informellt tagit
            på sig rollen att testa de alkolås som förekommer på marknaden
            och ge rekommendationer om dessa. Ett stort antal nya alkolås
            med vitt skilda tekniska system har kommit ut i handeln de senaste
            åren. Om målet om ett lagkrav på alkolås i nya fordon ska vara
            trovärdigt måste uppgiften att kvalitetssäkra alkolåsen flyttas
            från den ideella organisationen MHF till en myndighet, lämpligen
            Vägverket. Riksdagen bör därför som sin mening ge regeringen till
            känna vad i motionen anförs om att Vägverket i sitt regleringsbrev
            får ett utpekat uppdrag att kvalitetssäkra alkolåsen.
          </p>
          <head xml:id="i-LA4NSrNtqk29nY39tkjav1" type="h2">
            Rattfylleridom ska leda till krav på alkolås
          </head>
          <p xml:id="i-BtPuvLx1KVjUwhPsH61r3J">
            Sedan programmet med villkorlig körkortsåterkallelse startade
            1999 har ca 1 900 personer beviljats möjlighet att delta i försöksverksamhet
            där deltagande i alkoholrehabilitering kombinerats med ett bibehållet
            körkortstillstånd i kombination med alkolås. I ungefär hälften
            av fallen har programmet avbrutits i förtid. Av alla dem som lagförts
            för rattfylleri sedan programmet startade har endast ca en procent
            gått in i och fullföljt det frivilliga alkolås- och rehabiliteringsprogrammet.
            Övriga 99 procent är en stor fara i trafiken. Risken för att de
            som lagförts för rattfylleri återfaller är stor. Cirka en tredjedel
            av de dömda blir tagna för samma brott igen inom tio år. Eftersom
            polisen inte har resurser att kolla mer än en bråkdel är mörkertalet
            för rattfyllerister stort. De som bäst behöver alkolås vill inte
            ha dem ens om de är gratis. Detta räcker som argument för att
            alla fordon borde vara utrustade med teknik som gör att fordonet
            inte går att starta om föraren har alkohol i utandningsluften.
            Varför ska den som dömts för rattfylleri inte tvingas ha alkolås
            när vederbörande ger sig ut i trafiken igen? Det borde vara lika
            självklart att människor med alkoholproblem har krav på alkolås
            inskrivet i körkortet som att synsvaga har krav på glasögon som
            körkortsvillkor. Riksdagen bör därför som sin mening till regeringen
            ger till känna att de som dömts för rattfylleri får ett krav på
            alkolås inskrivet i körkortet som villkor för fortsatt körkortsinnehav.
          </p>
          <head xml:id="i-45xiMTaEGixf6QQJHPMsyj" type="h2">
            Trafikskadeersättningen
          </head>
          <p xml:id="i-QUFesgvQ9jTQgGmRZWoymk">
            Flera opinionsundersökningar visar att allmänheten anser att
            alkohol inte alls hör hemma i trafiken. Ändå finns det lagregler
            och tillämpning av dessa som snarast ger besked om motsatsen.
            Reglerna i trafikskadelagen och skadeståndslagen medför nämligen
            att den som kört alkoholpåverkad och därmed har medverkat till
            sin egen personskada ändå kan få full och ojämkad ersättning vid
            en trafikolycka. Att en förare får högre ersättning om han bryter
            mot grundläggande normer och kör rattfull än den som skadas i
            ett annat sammanhang, t ex den som cyklar omkull eller skadar
            sig på annat sätt, är stötande och undergräver förtroendet för
            riksdagen samt de rättsvårdande myndigheterna. Överkompensationen
            till rattfulla förare som skadas sker trots att vederbörande har
            utsatt andra för en betydande risk att dödas eller skadas. I slutet
            av december 2004 inträffade en tragisk trafikolycka i Skåne. En
            berusad långtradarchaufför körde på fel sida av motorvägen och
            orsakade vid kollisioner med två bilar fem människors död, däribland
            en hel familj. Chauffören, som var från ett annat land, klarade
            sig utan fysiska skador. Enligt svensk rätt har han rätt till
            ersättning från den svenska trafikförsäkringen för sina personskador,
            fysiska och psykiska, oavsett att han orsakade fem människors
            död genom grovt rattfylleri. Endast om trafikförsäkringsbolaget
            kan bevisa att han genom egen oaktsamhet orsakade sina egna skador,
            i kombination med rattfylleri, finns möjlighet att jämka ersättningen.
            På grund av svensk ersättningspraxis är han dock alltid garanterad
            90 % av sin inkomst upp till ett belopp av ca 300 000 kr (7,5
            x basbeloppet). Frågan om eventuell förändring av trafikskadelagen
            har beretts på Justitiedepartementet i sex år. I mars 2000 lämnade
            Försäkringsförbundet och Trafikförsäkringsföreningen en skrivelse
            till regeringen med begäran om översyn av vissa bestämmelser i
            trafikskadelagen. Ett motiv som angetts för saktfärdigheten är
            processerna kring framtagande av det femte motorfordons­försäkringsdirektivet.
            Detta direktiv har antagits och publicerats den 11 juni 2005.
            Implementeringen i svensk rätt skall vara genomförd senast den
            11 juni 2007. Riksdagen bör därför som sin mening ge regeringen
            till känna vad som i motionen anförs om att avskaffa nuvarande
            regel om trafikskadeersättningen till rattfulla förare som själva
            medverkat till sina skador.
          </p>
          <head xml:id="i-1FXaQxqLWo2gBS7tzbdB6" type="h2">
            Riskutbildning ska ske separat
          </head>
          <p xml:id="i-HdeEdAzPiZaXPntqFwLySH">
            Riksdagen har beslutat att det utöver halkkörning ska finnas
            ett annat obligatoriskt moment för att få körkortstillstånd en
            riskutbildning. Denna utbildning syftar till att de som ska ta
            körkort ska få utbildning om bl a alkohol och/eller höga hastigheters
            samband med trafikolyckor. Unga män är kraftigt överrepresenterade
            i olycksstatistiken och deras andel bland dem som vållar dödsolyckor
            ökar ständigt. Tyvärr har regeringen föreslagit att riskutbildningen
            av kostnadsskäl ska kombineras med det obligatoriska halkkörningsmomentet.
            Denna besparingsiver riskerar att tillintetgöra syftet med riskutbildningen.
            Det finns starka pedagogiska argument för att skilja de olika
            utbildningsmomenten åt. Att köra på en halkkörningsbana är nästan
            alltid en så omtumlande upplevelse för körkortsaspiranten att
            vederbörande knappast är mottaglig för riskutbildningsmomentet
            eftersom det för att vara meningsfullt kräver aktivt deltagande.
            Dessutom är det endast 5 av de 38 trafikövningsplatserna i Sverige
            som har egen personal med utbildning som är relevant för en riskutbildning.
            Riksdagen bör därför som sin mening ge regeringen till känna att
            den obligatoriska riskutbildningen sker separerat från halkkörningen
            och andra eventuella obligatoriska moment i körkortsutbildningen.
          </p>
        </div>
        <div type="motSignatures">
          <list>
            <item xml:id="i-5nP17oFAMatcTzDa8TNJJE" who="i-5QNmudGpnjjRJCTYzakn9H">
              Karin Svensson Smith (mp)
            </item>
            <item xml:id="i-T9QNbnRZuaddwwi9gJ5Kdp" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-P53uhGp9Pndjfry2ABiCiw" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-zGHBabhoksbiWJJjZ8K53" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
