<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00225">
  <teiHeader>
    <fileDesc>
      <titleStmt>
        <title>3:12-reglerna och carried interest</title>
        <author corresp="i-CNBy5dFgNNyEozHVpAj93c">av Jacob Johnson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>3:12-reglerna och carried interest</title>
          <idno type="rdwebb">H102Sk225</idno>
          <rs type="number">Sk225</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk225/text</ref>
          <ref type="dokument_url_html">http://data.riksdagen.se/dokument/H102Sk225</ref>
          <ref type="dokumentstatus_url_xml">http://data.riksdagen.se/dokumentstatus/H102Sk225</ref>
          <ref type="doc">http://data.riksdagen.se/fil/438AC28E-A24F-4C22-B593-7345D093863C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UmDXThuHMwkFbQPiQbNC55" type="signed"/>
        <correspContext corresp="i-UmDXThuHMwkFbQPiQbNC55">
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-QwpBmjo1YGkb1qhaqeXpUx" type="numbering">
          <date when="2013-10-01"/>
        </correspAction>
        <correspAction xml:id="i-EFRwduTJ1JUP2b4oY12v15" type="submission">
          <date when="2013-09-30"/>
        </correspAction>
        <correspAction xml:id="i-FJ6vPVZzTNaSLAMBzdSjwV" type="transfer">
          <date when="2013-09-30"/>
        </correspAction>
        <correspAction xml:id="i-iGMzXwJPY5fPmD3k194SW" type="assigned"/>
        <correspContext corresp="i-iGMzXwJPY5fPmD3k194SW">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3H3TqKji4uvVSmUDByLo7H">
            1 Förslag till riksdagsbeslut
          </head>
          <list style="ol">
            <item xml:id="i-5o2oWDPzjZYiMzYTLtAmc6">
              Riksdagen tillkännager för regeringen som sin mening vad som
              anförs i motionen om att en grundlig utvärdering av 3:12-reglerna
              bör göras.
            </item>
            <item xml:id="i-AgzNyagF7LfAz69A91DKjQ">
              Riksdagen tillkännager för regeringen som sin mening vad som
              anförs i motionen om att lagstiftaren bör klargöra att s.k. carried
              interest ska beskattas som inkomst av tjänst och att arbetsavgifter
              ska betalas av arbetsgivaren för dessa ersättningar för utfört
              arbete.
            </item>
          </list>
        </div>
        <div type="motContent">
          <head xml:id="i-C3nyvxHkai6qD6DnaZbqAV" type="h1">
            2 3:12 reglerna
          </head>
          <p xml:id="i-6JpP8Y3vC5yuXAiGLppa6T">
            Reglerna för beskattning av ägare av fåmansföretag, ofta familjeföretag,
            kallas ofta 3:12-reglerna. Reglerna tillkom i och med 1990/91
            års skattereform med syftet att förvärvsinkomster ska beskattas
            lika oavsett om de kommer från ett lönearbete eller från arbetsinsats
            i ett eget aktiebolag. Syftet är också att förhindra att det som
            ska betraktas som tjänsteinkomster omvandlas till kapitalinkomster.
            Detta eftersom skattesatsen är 30 procent för kapital jämfört
            med nästan den dubbla nivån på inkomster över brytpunkten för
            statlig skatt.
          </p>
          <p xml:id="i-6KMkrkW1TbtFG3ur6wAoVB">
            Reglerna är en konsekvens av 1990/91 års skattereform då den
            tudelade beskattningen av förvärvsinkomster och kapitalinkomster
            infördes. Liknande dualt skattesystem med olika skattesatser på
            inkomster från arbete respektive kapital infördes även i Norge
            och Finland något år efter Sverige.
          </p>
          <p xml:id="i-JcRQPSGeEv3FGCy8S7xgHQ">
            År 2006 reformerades 3:12-reglerna efter många års diskussioner
            och utredande, i syfte att stimulera företagande och sysselsättning
            inom familjeägda företag. Ett annat syfte var att förenkla reglerna
            för mindre bolag. Skattesatsen för utdelningar som rymdes inom
            gränsbeloppet sänktes, och samtidigt höjdes underlaget för beräkning
            av gränsbelopp avsevärt. Den huvudsakliga motiveringen var att
            öka ersättningen för risktagande och främja entreprenörskap och
            sysselsättning i bolag som ägs av ett fåtal personer.
          </p>
          <p xml:id="i-SJFM7QzifX7oL8KsCcuFms">
            Vänsterpartiet medverkade till att 3:12-reglerna reformerades.
            I dag ifrågasätter vi dock alltmer hur de används för att slippa
            undan skatt. Vi avvisade i vår budgetmotion hösten 2012 de då
            presenterade ändringarna vad gäller taket för utdelning, höjt
            schablonbelopp och höjd räntefördelningsränta och vi ansåg redan
            då att en översyn av reglerna kunde bli nödvändig.
          </p>
          <head xml:id="i-HUKe5Bei7j7Dc2F1rAWLoL" type="h2">
            2.1 Utvärdera 3:12-reglerna
          </head>
          <p xml:id="i-GpdzfrCi3od4trmLkFH8wW">
            Expertgruppen för Studier i Offentlig ekonomi (ESO) publicerade
            i juni 2012 rapporten Income Shifting in Sweden – An empirical
            evaluation of the 3:12 rules. Rapporten når slutsatsen att inkomstomvandling
            innebär ett slöseri. De menar att beskattningen är ineffektiv
            i den meningen att företag och hushåll anpassar sitt beteende
            till skattereglerna. Specifikt nämns också att den kraftiga ökningen
            av antalet holdingbolag efter 2006 kräver att betydande resurser
            ägnas åt registrering, administration och integrering av strategier
            för inkomstomvandling i holdingbolag eller skalbolag. Dessutom
            konstaterar man att det främst är höginkomsttagare som utför inkomstomvandling
            i enlighet med 3:12-reglerna. Detta ökar inkomstskillnaderna efter
            skatt.
          </p>
          <p xml:id="i-TxrM1S1aM5ucLv3ceM7kCm">
            I rapporten lyftes frågan att om man vill minska inkomstomvandlingen
            enligt 3:12-reglerna så bör gränsbeloppet vara mindre generöst
            och/eller så bör möjligheten att överföra outnyttjade gränsbelopp
            tas bort eller åtminstone begränsas. Även en revidering av Skatteverkets
            kontrollstrategier bör övervägas.
          </p>
          <p xml:id="i-FA8d8T8LJKatQVh4m92HyB">
            ESO-rapporten pekade enligt vår uppfattning på avsevärda problem
            med dagens lagstiftning och vi föreslog därför i en motion till
            riksdagen att en grundlig utvärdering av 3:12-reglerna borde göras.
          </p>
          <p xml:id="i-NefosH3fqGdb9cfQVUiNZ5">
            Vänsterpartiet har även lyft frågan om en utvärdering genom en
            interpellation i riksdagen hösten 2012, men fick då svaret att
            regeringen inte avsåg att vidta några åtgärder med anledning av
            ESO-rapportens slutsatser. Några månader senare hade dock regeringen
            ändrat sig, och nu har man i budgetpropositionen för 2014 presenterat
            förslag med syfte att motverka ett överutnyttjande av 3:12-reglerna.
            Vänsterpartiet välkomnar regeringens insikt att regelverket har
            utvecklats på ett sätt som blivit incitament till skatteplanering.
          </p>
          <p xml:id="i-8keAzDS9axpUaJVePJQpE8">
            Dagens regelverk är mycket svårtillgängligt. Vi instämmer i Lagrådets
            bedömning om regeringens förslag till förändringar att delförslagen
            är enkla och lätta att förstå men att helheten är närmast omöjlig
            att överblicka. Eftersom grundproblemet är kopplat till det svenska
            duala skattesystemet bör denna fråga – vilket ofta påpekats i
            debatten – behandlas inom ramen för en översyn av skattesystemet.
            En sådan föreslås också i Vänsterpartiets motion 2013/14:Sk201
            Översyn av det svenska skattesystemet.
          </p>
          <p xml:id="i-8f1yT474hUpegB939U5EJ7">
            Behovet av en utvärdering och översyn av 3:12-reglerna kvarstår
            dock, enligt Vänsterpartiets uppfattning. Frågor som bör belysas
            och preciseras är bl.a. definitionen av vad som är ett fåmansföretag.
            Inom ramen för 3:12-reglerna kan det vara mycket fördelaktigt
            att betecknas som aktiv ägare i ett fåmansföretag, vilket kan
            medföra att aktieägare anpassar ägarstrukturen och aktivitetsnivån
            till regelverket. Den s.k. konsultregeln som möjliggör att företag
            med många små ägare betraktas som fåmansföretag bör, i enlighet
            med Skatteverkets remissvar, tas bort om inte utvärderingen finner
            särskilda skäl att behålla den i någon form. Andra frågor som
            bör prövas i en sådan utvärdering är att införa en aktivitetsklausul
            på bolagsnivå. Det finns redan ett aktivitetskrav på ägarnivå
            för att beskattas enligt 3:12-reglerna. Detta skulle minska incitamenten
            att skapa holdingbolag och skalbolag i syfte att reducera skattebetalningar
            och spara upp gränsbeloppen. Regelverket medger i dag vidare att
            en aktiv ägare i ett fåmansföretag kan räkna in den egna lönen
            i det löneunderlag som medger ett visst uttag av kapitalinkomst
            med 20 procent skatt enligt den s.k. huvudregeln. Det kan ifrågasättas
            om detta är rimligt då 3:12-reglerna ju ska stimulera fåmansföretaget
            att öka antalet anställda. Även de norska erfarenheterna av den
            s.k. utbyttesskatten (utdelningsskatten) som infördes i samband
            med den norska skattereformen 2006 bör studeras.
          </p>
          <p xml:id="i-3UxF6jNexsdykNLbb8DoP9">
            Vad som ovan anförts om en utvärdering av de svenska 3:12-reglerna
            bör riksdagen som sin mening ge regeringen till känna.
          </p>
          <head xml:id="i-AiUUJz2bJWH5UYpNRfeTz3" type="h1">
            3 Beskattning av vissa delägare i riskkapitalfonder (carried
            interest)
          </head>
          <p xml:id="i-49forZkQuZbHQbuXwNbJdy">
            Carried interest avser en modell där delägare som får en utdelning
            från det företag de är aktiva i kan beskatta delar av denna utdelning
            som kapitalinkomst. Skatteverket har i flera eftertaxeringsbeslut
            ansett att carried interest är en prestationsbaserad inkomst,
            som ska beskattas som inkomst av tjänst.
          </p>
          <p xml:id="i-NzHUQzKd7Cc4fx6Kki2eYh">
            Vänsterpartiet delar denna uppfattning och har motionerat om
            detta i riksdagen. Skatteutskottet svarade i det aktuella betänkandet
            bl.a. att det i dag inte finns någon regel i svensk skatterätt
            som uttryckligen anger hur erhållen carried interest ska beskattas,
            att frågan bereds inom Finansdepartementet och att regeringen
            följer den noga.
          </p>
          <p xml:id="i-M3o3wWrMx9WWZMcxGAY2Kb">
            I en uppmärksammad dom i Förvaltningsrätten i Stockholm i december
            2012 fann rätten att carried interest är en inkomst som utgår
            p.g.a. vissa personers prestationer och därför skattemässigt utgör
            ersättning för förvärvsarbete. Förvaltningsrätten fann därför
            att carried interest ska utgöra underlag för uttag av arbetsgivaravgifter
            hos det svenska rådgivningsbolag där personerna är anställda.
          </p>
          <p xml:id="i-8MUcpGBJncJccAfSZxsk5Z">
            Frågan är även aktuell i andra länder. Exempelvis har president
            Obama i USA höjt skatten för carried interest i USA från 20 till
            max 39 procent. I den svenska debatten har professor Sven-Olof
            Lodin ansett att Skatteverkets bedömning av riskkapitalisternas
            beskattning (carried interest) strider mot gällande lag. Skatteverkets
            experter tillbakavisar dock detta med bl.a. domen från Förvaltningsrätten
            i Stockholm. Skatteverket konstaterar dock samtidigt att det är
            domstolarna som avgör hur lagen ska tolkas och hur beskattningen
            ska se ut och frågan kommer framöver att prövas av kammarrätten
            och troligtvis även av Högsta förvaltningsdomstolen.
          </p>
          <p xml:id="i-UickyYxU57Q56xZGijA6Ld">
            Lagstiftaren bör dock klargöra att s.k. carried interest ska
            beskattas som inkomst av tjänst och att arbetsavgifter ska betalas
            av arbetsgivaren för dessa ersättningar för utfört arbete. Detta
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-WCvDTSsgDdYVoBvGmakWG4">
              Jacob Johnson (V)
            </item>
            <item xml:id="i-VgnTbTY5TWKyQ9z3EbzqcB">
              Ulla Andersson (V)
            </item>
            <item xml:id="i-NqzCw51bq2EVFfd6rUoqZ2">
              Josefin Brink (V)
            </item>
            <item xml:id="i-KsLAMTFrtghvCH8DrZFCPM">
              Rossana Dinamarca (V)
            </item>
            <item xml:id="i-Jpk9sPkbz2qUPGWYSoo99z">
              Christina Höj Larsen (V)
            </item>
            <item xml:id="i-L9m1krL9TXcp2YCWqqD8qZ">
              Wiwi-Anne Johansson (V)
            </item>
          </list>
        </div>
      </div>
    </body>
  </text>
</TEI>
