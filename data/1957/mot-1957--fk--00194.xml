<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__194/mot_1957__fk__194-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 194—201 Motioner i Första kammaren, nr 194 år 1957 1
          </p>
          <p>
            Nr 194
          </p>
          <p>
            Av herr Bergman m. fl., om inrättande vid universitetet i Göte-
            borg av en professur i sociologi och en tjänst som förste assistent
            i samma ämne.
          </p>
          <p>
            Redan i det betänkande som den 31 maj 1887 avgavs av den för
            Göte- borgs högskolas planerande tillsatta förstärkta beredningen
            yrkades att av de tre tillärnade fasta lärarplatserna vid högskolan
            den ena skulle omfatta samhällslära och nationalekonomi. Genom
            en donation av herr August Röhss den 29 juli 1901 sattes högskolan
            i tillfälle att inrätta bl. a. en pro- fessur i nationalekonomi
            och sociologi. Till den nya lärostolens förste in- nehavare utnämndes
            år 1903 Gustaf F. Steffen, vilken redan före profes- surens inrättande
            meddelat undervisning i dessa ämnen vid högskolan. Under de 26
            år som Gustaf Steffen innehade nämnda lärostol höll han regelbundet
            föreläsningar i sociologi. Under tiden hade nationalekonomien
            blivit särskilt examensämne vid statsuniversiteten och vid Stockholms
            högskola. När professuren i national- ekonomi och sociologi år
            1931 återbesattes, bedömde också samtliga sak- kunniga de sökandes
            kompetens med hänsyn till deras insatser inom natio- nalekonomien.
            Det innebar därför endast en formell bekräftelse på en i verkligheten
            timad förändring, när Kungl. Maj:t den 26 januari 1951 biföll
            en av högskolans styrelse ingiven framställning att professuren
            i national- ekonomi och sociologi skulle i framtiden benämnas
            August Röhss” pro- fessur i nationalekonomi. Under slutet av 1940-talet
            och början av 1950-talet fick sociologien sär- skilda företrädare
            i Uppsala och Stockholm samt sedermera även i Lund. I sina petita
            för budgetåret 1951/52 upptog styrelsen för Göteborgs hög- skola
            en professur i sociologi som ett av sina angelägnaste önskemål.
            Till stöd för sitt äskande åberopade den bl. a. en av ett hundratal
            representan- ter för Göteborgs näringsliv samt dess kulturella
            och allmänna institutioner kort förut till chefen för ecklesiastikdepartementet
            ingiven framställning om åtgärder för en professur i sociologi
            vid Göteborgs högskola. Profes- suren tillstyrktes också av universitetskanslern
            men föranledde icke någon Kungl. Maj:ts åtgärd. Senare gjorda
            framställningar har rönt samma öde. Även i sina petita för budgetåret
            1957/58 har större konsistoriet vid Göte- borgs universitet upptagit
            en professur i sociologi. I underdånigt utlåtande den 10 augusti
            1956 över konsistoriets äskanden anförde universitetskans- lern,
            att frågan om ordnandet av sociologiundervisningen vid universitetet
            krävde viss ytterligare utredning, vilken borde inriktas på en
            undersök-
          </p>
          <p>
            Bihang till riksdagens protokoll 1957. 3 saml. Nr 194—201
          </p>
          <pb facs="riksdagen-motions-pdf/data/1957/mot_1957__fk__194/mot_1957__fk__194-002.pdf"/>
          <p>
            2 Motioner i Första kammaren, nr 194 år 1957
          </p>
          <p>
            ning av möjligheten av en samordning av undervisningen i sociologi
            vid universitetet och vid socialinstitutet i Göteborg. Sedan universitetet
            under hand anmodats verkställa denna utredning, inkom större akademiska
            konsistoriet den 27 oktober 1956 med ett förslag till anordnande
            av under- visning i sociologi vid universitetet, vilket godkänts
            av socialinstitutets styrelse. Enligt detta förslag skulle innehavaren
            av professuren i sociologi vid universitetet jämväl vara skyldig
            att bestrida undervisningen (36 timmar, därav 24 timmars föreläsningar
            och 6 dubbeltimmars seminarieövningar) och examination vid socialinstitutet.
            Professorns undervisningsskyldighet vid universitetet skulle i
            samband härmed begränsas till att i genomsnitt omfatta tre timmar
            i stället för eljest för innehavare av professorsbefatt- ning
            föreskrivna fyra timmar för vecka under läsåret. Socialinstitutet
            skulle bidraga till professorns avlöning med 2 000 kronor för
            år. Socialin- stitutets styrelse skulle äga rätt att innan befordringsärende
            rörande ifrå- gavarande professur överlämnades till kanslern avgiva
            yttrande angående de å förslagsrum uppsatta sökandenas lämplighet
            som lärare i sociologi vid institutet. Förslaget, som i huvudsak
            överensstämde med vad som redan tillämpats vid Stockholms högskola
            och socialinstitutet i Stockholm, till- styrktes av universitetskanslern
            i underdånigt yttrande den 30 oktober 1956.
          </p>
          <p>
            I den redogörelse som i årets statsverksproposition lämnas för
            kanslerns förslag till ändringar i universitetets personalorganisation
            m. m. redovisas icke detta förslag. Enligt vad vi inhämtat beror
            detta på att kanslerns ytt- rande av den 30 oktober kommit departementet
            till handa för sent för att förslaget skulle kunna inarbetas i
            statsverkspropositionen. Framställningen har emellertid senare
            av Kungl. Maj:t upptagits till särskild prövning men lämnats utan
            bifall. Om behovet av en dylik professur torde inga meningsskiljaktigheter
            råda. Såsom framhålles i större akademiska konsistoriets petita
            har ett antal vid Göteborgs universitet inskrivna studerande,
            på grund av att möj- ligheter till undervisning och forskning
            i sociologi icke kan erbjudas där- städes, nödgats förlägga studierna
            i ämnet till annat lärosäte. Den brist i universitetets organisation,
            som frånvaron av en sociologiprofessur utgör, framträder starkt
            mot bakgrunden av det livliga intresse för sociologiska frågor,
            som finns i Göteborg, och med tanke på de rika möjligheter för
            sociologisk forskning som staden erbjuder genom sin storlek, sin
            egenskap av handels- och industricentrum samt sin sociala struktur.
            Ett uttryck för det lokala intresset för sociologisk forskning
            är den donation å 90 000 kro- nor, som på våren 1954 tilldelades
            Göteborgs högskola enligt ett gåvobrev från enskild donator. Den
            möjlighet som genom denna donation skapats att under en om ock
            begränsad tid få till stånd en sociologisk forsknings- verksamhet
            i Göteborg är helt naturligt av synnerligen stort värde.
          </p>
          <pb facs="riksdagen-motions-pdf/data/1957/mot_1957__fk__194/mot_1957__fk__194-003.pdf"/>
          <p>
            Motioner i Första kammaren, nr 194 år 1957 3
          </p>
          <p>
            Enligt vår mening framstår införandet av sociologi som undervisnings-
            och examensämne i Göteborg såsom en angelägenhet av största vikt.
            Med hänsyn till ämnets storlek och betydelse bör det företrädas
            av en lärare i professors ställning. Till hjälp vid undervisning
            och forskning bör till pro- fessuren dessutom knytas en förste
            assistent. Önskvärt vore att, såsom konsistoriet förordat och
            kanslern tillstyrkt, jämväl ett kanslibiträde an- ställdes. I
            betraktande av den allmänna förstärkning av biträdespersonalen
            som föreslagits i statsverkspropositionen torde det emellertid
            kunna där- med anstå för instundande budgetår. Kostnaderna för
            de här föreslagna befattningarna uppgår med nuvarande lönesättning
            till följande belopp.
          </p>
          <p>
            En professur: Avlöning ........ 26 904 Rörligt tillägg .... 7608
            34 512 Härifrån avgår såsom bidrag från socialinstitutet ................
            2000 Kr. 32 512 En förste assistent: Arvode ......... sons &gt; 13644
          </p>
          <p>
            Summa Kr. 46 156
          </p>
          <p>
            Med hänvisning till ovanstående hemställes, att riksdagen måtte
            besluta, a) att en professur i sociologi inrättas vid universitetet
            i Göteborg fr. o. m. den 1 juli 1957, b) att innehavaren av denna
            lärostol ålägges att i den utsträckning konsistoriet och kanslern
            föreslagit bestrida undervisning och examination vid socialinstitutet
            i Göte- borg, c) att en tjänst som förste assistent jämväl inrättas
            i ämnet, samt d) att till bestridande av kostnaderna för dessa
            tjänster anvisas ett belopp av 46 156 kronor.
          </p>
          <p>
            Stockholm den 25 januari 1957
          </p>
          <p>
            Per Bergman Herbert Hermansson Ruth Hamrin-Thorell
          </p>
          <p>
            Edgar Sjödahl Fritiof I. Boo
          </p>
        </div>
      </div>
    </body>
  </text>
</TEI>
