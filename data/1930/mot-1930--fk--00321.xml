<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--fk--00321">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__321/mot_1930__fk__321-001.pdf"/>
      <fw xml:id="i-5V7EiEHofE23SzNMrqs4Lf">
        Motioner i Första kammaren, Nr 321.
      </fw>
      <div xml:id="i-GFFbDQBHvFbz5irM3VrRTL" type="motHeader">
        <div xml:id="i-AFzU2jEmE5xVqMq7HyEDpB" type="motTitle"/>
        <div xml:id="i-AbL8BmH5nVmicUakqqhgUi" type="motSubmissionInfo"/>
      </div>
      <div xml:id="i-RcZti1Cizi6izAbRks9xRs" type="motBody">
        <div xml:id="i-UNDQbh69xWPCCbR7pAVDNL">
          <p xml:id="i-3gQx6qoXDpX5sS3k1NYkjx">
            ot
          </p>
          <p xml:id="i-LqNEfeMeUktZ9n8PbSB7xf">
            Nr 321.
          </p>
          <p xml:id="i-HKnTFSGmSAN7vMTG6XFP5U">
            Av herr Rydén, i anledning av Kungl. Maj:ts proposition angående
            åtgärder för beredande av nya lokaler för naturhistoriska riksmuseets
            etnografiska avdel- ning m. m.
          </p>
          <p xml:id="i-CQsW74ewk3VeTfL349WGUb">
            För de flesta kulturellt intresserade personer i vårt land torde
            regeringens proposition nr 244 angående åtgärder för beredande
            av nya lokaler för naturhistoriska riksmuseets etnografiska avdelning
            m. m. ha kommit som en djup besvikelse. Under senaste mansåldern
            har genom uppoffringar av forskningsresande, missionärer, enskilda
            mecenater och många andra intres- serade sammanbragts i Stockholm
            en av de i flera hänseenden dyrbaraste etnografiska samlingar,
            som finnas i Europa. Genom vidriga omständig- heter ha dessa samlingar
            under årtionden och trots en fortgående tillväxt i stor utsträckning
            icke varit tillgängliga vare sig för forskning eller andra studiesyften.
            Förvaringen har delvis varit sådan, att fara förefunnits för samlingarnas
            bestånd. Ställningen har snarare förvärrats än förbättrats, sedan
            samlingarna fått en ung och nitälskande föreståndare, som ställt
            såsom sin livsuppgift att av dem skapa en institution, harmonierande
            med föremålens vetenskapliga och kulturella värde och ägnad att
            göra samlingarna levande och tillgängliga. Redan vid början av
            denna sin gärning ställes han nu inför utsikten att för obestämd
            tid få samlingarna magasinerade i de övergivna dragonkaser- nerna
            å norra Djurgården, sedan staten tvingat till en brådstörtad avflytt-
            ning från de nuvarande anspråkslösa lokaler, där dock någon möjlighet
            funnits för samlingarnas tillgängliggörande. Inom historiskt och
            etnografiskt intresserade kretsar ha dessa framtids- utsikter
            utlöst en våg av besvikelse och bitterhet. Jag tillåter mig som
            ett uttryck för denna stämning återgiva det huvudsakliga av vad
            den frejdade forskningsresanden greve Eric von Rosen skrivit i
            en stor huvudstadstidning under rubriken »Staten som kulturskyddare».
            »Då naturhistoriska riksmuseet erhöll sitt ståtliga och ändamålsenliga
            byggnadskomplex ute vid Frescati, fick dess etnografiska avdelning
            stanna kvar i sina gamla trånga och mörka lokaler vid Vallingatan.
            Orsaken härtill var, att etnografiska avdelningens dåvarande föreståndare,
            professor Hjalmar Stolpe, med rätta ansåg, att ett etnografiskt
            museum såsom innehållande kulturhistoriska samlingar ej borde
            sammankopplas med de naturhistoriska museerna vid Frescati utan
            rätteligen borde få sin plats i närheten av våra övriga kulturhistoriska
            museer. Det var professor Stolpes avsikt söka få
          </p>
          <pb facs="riksdagen-motions-pdf/data/1930/mot_1930__fk__321/mot_1930__fk__321-002.pdf"/>
          <fw xml:id="i-N6eW243WWs9Zms58MBEJuG">
            6 Motioner i Första kammaren, Nr 321.
          </fw>
          <p xml:id="i-3RSXAU5Mz3CdWQpjHeZjSu">
            statsmakterna med på att uppbygga ett i allo tidsenligt etnografiskt
            museum någonstädes i Stockholms östra delar. Till oöverskådligt
            men för den etnografiska vetenskapen avled Hjalmar Stolpe, »den
            allmänna etnografiens fader i Sverige», innan han hunnit få sin
            museifråga i hamn. Etnografiska museets tidvis vidriga öden efter
            professor Stolpes död intill den tidpunkt, då professor Gerhard
            Lindblom blev tillförordnad chef och därefter ordinarie föreståndare
            för museet ifråga, anser jag mig i detta sammanhang ej böra vidröra.
            Jag vill blott framhålla, att det är i hög grad glädjande, att
            riksmuseets etnografiska avdelning just nu, då museets läge är
            så vanskligt, äger en så skicklig och allmänt upp- skattad styresman
            som professor Lindblom. Vid nu pågående riksdag kommer, som pressen
            redan omnämnt, etno- grafiska museets byggnadsfråga att behandlas.
            Om museets samlingar på fullt effektivt sätt skola kunna vårdas
            och inom de närmaste åren komma vetenskapen och allmänheten till
            godo som studie- och folkbildningsmaterial, synes emellertid helt
            och hållet bliva beroende av riksdagens initiativ och handlingskraft.
            Kungl. Maj:t har nämligen i sin proposition »angående åt- gärder
            för beredande av nya lokaler för naturhistoriska riksmuseets etno-
            grafiska avdelning» visat en högst märklig brist på förståelse
            för de kulturella värden, som de etnografiska samlingarna representera.
            Med förvåning erfar man, att en medlem av en regering i ett kulturland
            ansett sig i stånd att framlägga en dylik proposition. De försäkringar
            om uppskattning av etno- grafiska museets dyrbara samlingar, som
            här och var skymta fram i proposi- tionen i fråga, visa sig nämligen
            till större delen vara av platonisk karaktär. Att Kungl. Maj:ts
            proposition beträffande etnografiska museet har blivit så otillfredsställande
            beror delvis på en annan byggnadsfråga, nämligen historiska museets.
            Saken är den, att historiska museet, som redan är i besittning
            av stora utställningslokaler, dock sedan flera år tillbaka börjat
            få det trångt om utrymmet, varför det naturligtvis är önskvärt
            att snart få detta museums lokalfråga mnöjaktigt löst. Historiska
            museets förespråkare inom regeringen hava tydligen fruktat, att
            riksdagen möjligen skulle bliva njuggare beträffande anslag till
            historiska museets nybyggnader, om Kungl. Maj:t för etnografiska
            museets räkning av riksdagen äskade ett anslag av den storlek,
            som byggnadsstyrelsen i samråd med professor Lindblom först föreslagit.
            Att så är förhållandet, d. v. s. att Kungl. Maj:ts lindrigast
            sagt styvmoderliga behandling av etnografiska museets anslagskrav
            är beroende av dylika farhågor, framgår med all önskvärd tydlighet
            av en passus på sid. 30 i den kungl. propositionen; där står nämligen,
            »det har synts mig angeläget att ej genom ett forcerat museibyggande
            och därmed följande belastning å åttonde huvudtiteln äventyra
            den snara lösningen av historiska museets byggnadsfråga». Vad
            innebär då Kungl. Maj:ts proposition angående etnografiska museet?
            Jag skall här nedan söka att i korthet giva läsaren en föreställning
            härom. I enlighet med professor Lindbloms av vetenskapsakademien
            genom en särskild skrivelse till Eungl. Maj:t kraftigt understödda
            begäran om att en
          </p>
          <pb facs="riksdagen-motions-pdf/data/1930/mot_1930__fk__321/mot_1930__fk__321-003.pdf"/>
          <fw xml:id="i-3eZ9ncrtmW4k4fPHvp97Et">
            Motioner i Första kammaren, Nr 321. 7
          </fw>
          <p xml:id="i-2Uhi54rR9jgJiJFzGDYXfm">
            del av dragonkasernområdet vid Ladugårdsgärde måtte för all framtid
            upp- litas för etnografiska museets behov, har Kungl. Maj:t nu
            insett ohållbar- heten av sitt första förslag, att därstädes blott
            provisoriskt upplåta magasine- rings- och tjänstelokaler för museet.
            Kungl. Maj:t har nämligen i den till riksdagen avlämnade propositionen
            gått med på att föreslå riksdagen, att en viss del av detta område
            jämte där befintliga byggnader må för all fram- tid reserveras
            för etnografiska museet. Så långt är allt gott och väl, och man
            tycker kanske, att etnografiska museet om tomten blott reserveras
            gott kan vänta något år med byggnadernas iordningställande. Ett
            sådant av hänsyn till historiska museets byggnadsfråga uppkommet
            dröjsmål med att bygga ett etnografiskt museum kunde möjligen
            anses motiverat, om etno- grafiska museet tillsvidare hade fått
            disponera sina huvudlokaler vid Vallin- gatan, men nu tillstöter
            den märkliga omständigheten, att staten redan till hösten uppsagt
            etnografiska museet från dessa lokaler. Under sådana för- hållanden
            måste ju etnografiska museets lokalfråga åka upp i första planet,
            då ju detta museum genom statens egna åtgärder blir försatt i
            ett läge så ogynn- samt, att det ej kan jämföras med historiska
            museets, ja ej ens med något annat europeiskt statligt museums.
            Som sagt, etnografiska museet har blivit uppsagt till avflyttning
            från sina huvudlokaler Vallingatan 1, och alla i dessa lokaler
            befintliga, utställda eller magasinerade samlingar måste vara
            transporterade från museet i så god tid, att byggnaderna kunna
            vara nedrivna senast den första oktober 1930 för att giva plats
            för riksförsäkringsanstaltens nya palats. Så snart etnografiska
            museets styresman, professor Lindblom, genom remisshandlingar
            erfor, att det ursprungligen var Kungl. Maj:ts avsikt att av riksdagen
            blott äska en summa av 100,000 kronor, avsedd för en provisorisk
            magasinering av museets ytterst dyrbara och ömtåliga samlingar,
            inlämnade han till vetenskapsakade- mien en skrivelse, i vilken
            han på ett synnerligen klart och övertygande sätt visade, att
            en dylik provisorisk magasinering, av den art Kungl. Maj:t först
            ansett lämplig, ej blott skulle göra museets samlingar otillgängliga
            för forsknings- och studieändamål utan även försvåra, ja, i vissa
            fall omöjliggöra vården av desamma. Professor Lindblom begärde
            därför, att vetenskapsakademien skulle till Kungl. Maj:t framhålla
            behovet av nödvändiga anslag ej blott för att rädda samlingarnas
            bestånd utan även för att möjliggöra, att dessa samlingar genom
            en museal anordning kunde inom de närmaste åren komma veten- skapen
            och folkbildningen till godo. Vetenskapsakademien avgav efter
            en noggrann prövning av förhållandena ett mycket kraftigt utlåtande
            i frågan. Akademiens skrivelse till Kungl. Maj:t har följande
            talande ingress: »Veten- skapsakademien har ej kunnat undgå att
            med djup betänksamhet taga del av de åtgärder, vilka från byggnadsstyrelsens!
            sida planeras med hänsyn till riksmuseets etnografiska avdelning,
            och akademien har under full an- slutning till föreståndarens
            för nämnda museiavdelning skrivelse ansett sig
          </p>
          <p xml:id="i-XWP8W3EoypwM8aW7HNfBCo">
            1! Enligt vad som senare framgår i denna artikel kan ej byggnadsstyrelsen
            göras an- svarig för det till riksdagen framlagda förslaget.
          </p>
          <pb facs="riksdagen-motions-pdf/data/1930/mot_1930__fk__321/mot_1930__fk__321-004.pdf"/>
          <fw xml:id="i-M1VYGveHknCkJe7M4iJdTh">
            8 Motioner i Första kammaren, Nr 321.
          </fw>
          <p xml:id="i-FD5Rb75XgCm7q9nacHDT4h">
            böra genom ett eget uttalande ytterligare belysa och stödja de
            av honom framförda önskningarna.» Professor Lindblom har i sin
            skrivelse framlagt en på basis av byggnadsstyrelsens beräkningar
            uppgjord plan för omändrandet av vissa av dragonområdets byggnader,
            så att dessa kunna tjäna som be- tryggande musei- och magasinslokaler.
            För detta ändamål är under budget- åren 1930/1931 samt 1931/1932
            en summa av tillhopa 310,500 kronor erfor- derlig, för 1932/1933
            237,500 kronor, för 1933/1934 175,000 kronor och för 1934/1935
            250,000 kronor. Därtill kommer en post på cirka 77,000 kronor
            för arvoden, oförutsedda utgifter m. m., summa summarum 1,050,000
            kronor. Detta förslag utgör de minimianspråk, som etnografiska
            museets föreståndare framlagt för att vara i stånd att trygga
            sitt museums existens som museum och säkerställa samlingarna från
            genom olämplig magasinering åstadkommen skada. I genomsnitt gör
            detta 210,000 kronor per år under fem års tid, och skulle man
            kunna tycka, att detta relativt blygsamma anslagskrav ej borde
            avskräckt Kungl. Maj:t från att framlägga det inför riksdagen.
            Att Kungl. Maj:t trots professor Lindbloms och vetenskapsakademiens
            förkrossande argumentering dock vidhåller sitt beslut, att ej
            nu av riksdagen äska anslag för de närmaste åren till ett successivt
            iordningsställande av en del av dragonkasärnområdets byggnader
            till ett etnografiskt museum, utan blott beträffande kommande
            års anslag uttalar en from önskan, hoppas jag kommer att bringa
            krafter inom riksdagen i rörelse, vilka kunna taga sig an museets
            sak. I detta sammanhang bör kanske påpekas, att de av etnografiska
            museets samlingar, som av utrymmesskäl ej kunna förvaras i museets
            huvudlokaler i Vallingatan 1 (nämligen de i Vallingatan 2 och
            Västra Trädgårdsgatan 10), bliva husvilla, då de förstnämnda lokalerna
            mycket snart behövas av Tand- läkareinstitutet, och de senare
            måste inom ett eller två år utrymmas på grund av Hamngatans breddning.
            Det är därför av vikt, att riksdagen redan i år be- slutar om
            anslag för betryggande även av dessa samlingars överförande och
            exponering i de nya lokalerna å dragonkasärnområdet. Kungl. Maj:ts
            ut- talande om önskvärdheten av att museets byggnadsfråga må bli
            löst genom att riksdagen under kommande år successivt beviljar
            anslag är givetvis ej tillräckligt betryggande. Som ett visserligen
            obetydligt men ganska belysande exempel på Kungl. Maj:ts njugghet
            mot etnografiska museet må vidare nämnas en detalj ur propositionen
            ifråga. Beträffande museets nuvarande magasinslokaler i Vallingatan
            2 framhåller ecklesiastikministern, att, i likhet som de föregående
            åren, ett belopp av 1,750 kronor är behövligt för uppvärmning,
            städning m. m. av dessa lokaler. Statsrådet erkänner vidare, att
            han utgått ifrån, att lokalerna ifråga skulle kunna utrymmas under
            1930, och att han därför ej äskat det behövliga anslaget till
            deras uppvärmning. Då det blev klart för herr statsrådet, att
            ett utrymmande av ifrågavarande lokal ej kunde verkställas vid
            den tidpunkt, han antagit, reparerar han ej sitt misstag genom
            att öka museets övriga anslag med denna summa utan söker göra
            gällande, att den för ifrågavarande uppvärmning m. m. nödvändiga
            summan bör kunna
          </p>
          <pb facs="riksdagen-motions-pdf/data/1930/mot_1930__fk__321/mot_1930__fk__321-005.pdf"/>
          <fw xml:id="i-5T4eLDxDAh5zKr7tWfbNjf">
            Motioner i Första kammaren, Nr 321. 9
          </fw>
          <p xml:id="i-JvYtGYjtoThWaRZDknjBfr">
            täckas av de medel, som museiföreståndaren inbesparar genom att
            »museets samlingar under budgetåret 1930/1931 icke kunna vara
            tillgängliga för all- mänheten&gt;. Professor Lindblom har nu
            verkställt ett överslag beträffande storleken av de besparingar,
            som åsyftas i den kungl. propositionen, och funnit dem belöpa
            sig till i runt tal 150 kronor om året. Dessa 150 kronor vill
            Kungl. Maj:t således, att museiföreståndaren skall få att räcka
            till att bestrida en utgiftspost, vars ordinarie storlek är 1,750
            kronor. Enda möjlig- heten för professor Lindblom att lösa detta
            kvistiga matematiska problem är att, då anslag till uppvärmningen
            saknas, låta byggnadsstyrelsen bestrida kostnaderna härför. Den
            här anförda detaljen av propositionen ställer sannerligen i blixtbe-
            lysning det sätt, varpå Kungl. Maj:t gått tillväga, då det gäller
            att tillgodose etnografiska museets intressen.
          </p>
          <p xml:id="i-8MERcfoU94J4ZdxbUVaqhv">
            Slutligen vill jag anföra några uttalanden beträffande de samlingar,
            som, om Kungl. Maj:ts proposition ifråga av riksdagen i oförändrat
            skick bifalles, kunna bliva dömda till magasinering på obestämd
            tid, utan nytta för vare sig vetenskap, konst eller folkbildning.
            De anförda citaten äro dels hämtade ur skrivelser till etnografiska
            museets föregående föreståndare, professor C. V. Hartman, dels
            utgöra de utdrag ur i pressen synliga artiklar beträf- fande etnografiska
            museet. Av utrymmesskäl har naturligtvis endast en bråkdel av
            det tillgängliga materialet kunnat medtagas. På följande synnerligen
            kraftiga sätt underströko redan de i Stockholm under 1916 församlade
            musiemännen vikten av en snar lösning av etnografiska museets
            byggnadsfråga:
          </p>
          <p xml:id="i-SWxiHowXTAUJmKyeaPWuye">
            »Undertecknade Skandinaviska Musiemän, som under våra oförgätliga
            mötesdagar i Stockholm mottagit de starkaste intryck av vad som
            göres för att åt konsten, arkeologien och etnografien skapa goda
            museala förhållanden, utan vilka det icke är möjligt att för vetenskap
            och allmänbildning tillgodo- göra museernas skatter, hava med
            verklig sorg konstaterat det hart när för- tvivlade läge, i vilket
            de hopade utomenropeiska etnografiska samlingarna befinna sig.
            Vi uttala härmed såsom vår övertygelse att en snar lösning av
            lokalfrågan för det etnografiska museet i Stockholm är en av de
            i när- varande stund mest brännande av alla skandinaviska museifrågor.
            Stock- holm den 2 juni 1916.»
          </p>
          <p xml:id="i-Kepgx5f6GKzsvhdohpEQA5">
            Undertecknat av 22 mötesdeltagare, bland vilka märkas nordens
            främsta musiemän och forskare. (Sv. D. 2/4 1916.) Rickard Berghs
            slutkläm 1 en skrivelse av den 2 maj 1916 till professor C. V.
            Hartman lyder: Det är min livliga förhoppning, att svenska staten
            måtte snarast inse sin ofrånkomliga förpliktelse i fråga om etnografiska
            museet och dess här berörda, betydande skatter.» Rektorn för tekniska
            högskolan, professor Magnell, uttalade 1916 bland annat följande
            om de etnografiska samlingarnas betydelse för de tekniska FSA
            i -— — Särskilt för studiet av de tekniska vetenskapernas utveckling
            är det av icke ringa betydelse att för dessa samlingar (etnografiska
            museets)
          </p>
          <pb facs="riksdagen-motions-pdf/data/1930/mot_1930__fk__321/mot_1930__fk__321-006.pdf"/>
          <fw xml:id="i-Xy5fH8bUCckrStizXkWBfq">
            10 Motioner i Första kammaren, Nr 321
          </fw>
          <p xml:id="i-L2pMnrgFX8XB9MSDtgGhza">
            beredes lokaler så pass rymliga, att ett studium av de primitiva
            folkens fundamentala uppfinningar och deras vidare utveckling
            kan äga rum. Ett sådant studium har helt visst icke blott antropologiskt-
            vetenskapligt intresse, utan det kan säkerligen i många fall inleda
            den moderna teknikens tanke- ångar på vägar, som annars skulle
            förblivit obeträdda och som kunna leda till för kulturen viktiga
            resultat.» Ur ett uttalande av två av folkundervisningens främsta
            målsmän, näm- ligen dåvarande överdirektörerna för folkskoleöverstyrelsen
            och läroverks- överstyrelsen B. J:n Bergqvist och August Falk
            är följande hämtat. Skri- velsen är daterad den 4 maj 1916. »
            Vi få såsom vår mening uttala, att vi, med hänsyn till vikten
            av att den etnografiska avdelningens stora och rika, för allmänheten
            nu endast delvis tillgängliga kulturskatter måtte kunna i så mångsidigt
            och representativt urval som möjligt utställas och därigenom också
            i betydligt större utsträck- ning än hittills tillgodogöras undervisningen
            vid våra läroanstalter, skulle finna det i hög grad önskvärt,
            att åt den etnografiska avdelningen måtte snarast möjligt beredas
            utrymme.» I en i Social-Demokraten av den 4/, 1930 införd, utmärkt
            artikel rörande etnografiska museet har riksdagsman Fredrik Ström
            framhållit, att det är alldeles riktigt, vad som i Social-Demokraten
            yttrades 1928 av den fram- stående musiemannen intendenten G.
            J:son Karlin, skaparen av kulturhisto- riska museet i Lund: »
            Vår enligt min mening mest brännande museifråga är det etnografiska
            museets. Den artar sig rentav till en europeisk skandal.» Men
            denna sorgliga historia måste förhindras bli en verklighet, tillägger
            direktör Ström, och undertecknad hoppas innerligt, att han må
            bli sann- spådd. Etnografiska museets lokalfråga har för övrigt
            tidigare upprepade gånger behandlats i pressen och det med särskild
            kraft under museets utställning i Liljevalehs Konsthall i januari
            1927. Flera av huvudstadens tidningar yrkade då på snar lösning
            av byggnadsfrågan: Svenska Dagbladet och Stock- holmstidningen
            i enquéter, i vilka en rad framstående personer yttrade sig samt
            Dagens Nyheter i ledare. Albert Engström har, på ett ypperligt
            och för honom synnerligen karakte- ristiskt sätt, yttrat sig beträffande
            önskvärdheten av ett nytt etnografiskt museum. Av hans uttalande,
            som infördes i Svenska Dagbladet den 12 augusti 1916, må följande
            anföras: »Om man icke anser sig böra taga hänsyn forskningsresandena,
            som offrat arbete och i många fall livet för att få dessa folkuppfostrande
            sam- lingar till stånd — — — borde man betänka, att den moderna
            vetenskapen behöver samlingarnas biologiska material, att de ge
            konstens utövare möjligheter att dyka ned i och höja sig upp till
            den enkla ornamentikens och plastikens begrepp, att de äro ägnade
            att ge svenska folket inblick i andra folks själs- liv, kultur
            och historia för att därigenom förstå sig självt. Ej heller borde
            man förglömma, att dessa samling: ar kunde befordra många rent
            praktiska ändamål, såsom textilkonst, att de med ett ord äro ett
            folkbildningsmaterial av viktigaste art — — —. Frågan (etnografiska
            museets) kräver snar lösning, då olämplig maganisering hotar att
            förstöra väsentliga delar av samlingarna.
          </p>
          <pb facs="riksdagen-motions-pdf/data/1930/mot_1930__fk__321/mot_1930__fk__321-007.pdf"/>
          <fw xml:id="i-QQjKsQ9pwz2iW7Yuy6ysZg">
            Motioner i Första kammaren, Nr 321. 11
          </fw>
          <p xml:id="i-PFM74dbc2kQpvu62W9gaf1">
            Lösningen av etnografiska museets lokalfråga är en hederssak
            för landet och huvudstaden. Redan ha museimän och pedagogiskt
            intresserade yttrat sig i denna riktning. Här vilja vi konstnärer
            instämma och ytterligare framhålla samlingens oskattbara värde
            för våra studier.» Till svar å Albert Engströms vädjan hade icke
            mindre än 85, säger och skriver åttiofem, svenska kulturpersonligheter
            i tillstyrkande skrivelser insänt sina namnteckningar. Bland dessa
            märkas bland annat: Anders Zorn, Bruno Liljefors, Carl Larsson,
            Oscar Björck, Christian Eriksson, Ragnar Östberg, Emil Österman,
            Carl Milles, Gustaf Cederström, Sigurd Curman och Ivar Tengbom.»
            Så långt greve von Rosen! Samma stämning utläses också ur d:r
            Sven Hedins i Dagens Nyheter den 1 april publicerade artikel om
            etnografiska museet. Varken den ene eller andre författaren torde
            kunna misstänkas för att av partipolitisk inriktning söka sak
            med den regering, som bär ansvaret för propositionen i fråga.
            Tvärtom torde inläggen få anses representativa för den stämning,
            vilken — oberoende av alla partigränser — framkallats av de utsikter,
            som propositionen upprullar. Så vitt jag kan bedöma, synas inga
            verkligt bärande skäl kunna anföras för den reserverade hållning,
            som regeringen intagit till etnografiska museets byggnadsfråga.
            Byggnadsstyrelsens första förslag (propositionen sid. 5—10) gav
            en permanent lösning av byggnadsfrågan, med vilken avdelningsföre-
            ståndare och vetenskapsakademien i stort sett synes ha varit tillfreds.
            Mot det projekt, som regeringen sedermera anbefallde byggnadsstyrelsen
            att ut- arbeta (sid. 11—13), har en helt enkelt tillintetgörande
            kritik riktats av nyss- nämnda målsmän för institutionen i fråga.
            Ur departementschefens yttrande lär ingen annan än den i de djupaste
            hemligheterna invigde kunna söka någon klarhet om vilket öde.
            som egentligen tillärnas vårt etnografiska museum. Någon vill
            måhända ur orakelspråket utläsa en antydan om att de nu föreslagna
            åtgärderna utgöra inledningen till ett definitivt ordnande framdeles
            av byggnadsfrågan. Andra, som ha i minnet det sannskyldiga olycksöde,
            som vilat över samlingarna i fråga, fråga sig med bestörtning,
            om man nu står inför början till en ny period av magasinering,
            kanhända delvis förstörelse av samlingarna. Efter min uppfattning
            vore det en angelägenhet av högsta vikt, att riksdagen nu toge
            bestämd ställning till byggnadsfrågan. Två fullt utförda utredningar
            föreligga i propositionen — båda avseende byggnadsfrågans permanenta
            lösning. Den ena är byggnadsstyrelsens av den 27 november 1929,
            den andra av föreståndaren för etnografiska avdelningen, professor
            G. Lindblom. Efter vad jag inhämtat, bygga den sistnämnda utredningens
            summor på byggnads- styrelsens kostnadsberäkningar men inrymma
            därjämte anslag av 150,000 kronor för skåp och montrer m. m. Väsentliga
            skillnaden mellan de båda förslagen är, att byggnadsstyrelsen
            räknar med ett förstagångsanslag av 300,000 kronor, medan Lindblom
            i en förtvivlad situation sökt göra upp en byggnadsplan om fem
            år och ett förstagångsanslag av det i statsverkspropo- sitionen
            beräknade beloppet 100,000 kronor.
          </p>
          <pb facs="riksdagen-motions-pdf/data/1930/mot_1930__fk__321/mot_1930__fk__321-008.pdf"/>
          <fw xml:id="i-GzxgG4F8iJTCcqt1bUz5Kw">
            12 Motioner i Första kammaren, Nr 321.
          </fw>
          <p xml:id="i-2VEbPDqVvzNnR5bb3rjfv4">
            Ur institutionens synpunkt och i det nödläge, vari den försatts,
            vore det helt visst mest motiverat, att riksdagen följde byggnadsstyrelsens
            förslag och genom anvisande av 300,000 kronor gåve möjlighet till
            en arbetstakt, som undanröjde de värsta olägenheterna av museets
            förflyttning. I första hand tillåter jag mig framställa yrkande
            härom. För den händelse emellertid det budgetära läget anses nödvändiggöra
            anslagets begränsning för nästa budgetår till allenast 100,000
            kronor, anser jag mig böra subsidiärt yrka bifall till den av
            professor Lindblom utarbetade byggnadsplanen. Självfallet har
            jag vid avfattandet av denna framställning icke bortsett från
            andra museala byggnadsfrågor, som i propositionen omnämnas. Och
            särskilt är jag angelägen att betona den stora vikten av att historiska
            museet skyndsamt kommer till utförande i enlighet med den mening,
            som kom till uttryck i fjolårets riksdagsbeslut. Men etnografiska
            museet har genom den framtvingade avflyttningen försatts i ett
            läge, som numera nödvändiggör, att även dess byggnadsfråga ofördröjligen
            blir löst. Under hänvisning till vad ovan anförts tillåter jag
            mig vördsamt hemställa, att riksdagen måtte
          </p>
          <p xml:id="i-F9E4L4gf57Yf8nM3CGfQQM">
            dels — — (lika med Kungl. Maj:t), dels ock för påbörjande av
            iordningställandet av lokaler för avdelningen enligt i huvudsak
            det av byggnadsstyrelsen den 27 november 1929 framlagda förslaget
            samt förflyttning till de nya lokalerna av avdelningens samlingar
            m. m. för budgetåret 1930/1931 anvisa ett extra reservationsanslag
            av 300,000 kronor.
          </p>
          <p xml:id="i-NRBTMPpJJG9ex9nxhEp92j">
            Därest sistnämnda yrkande icke skulle vinna bifall, yrkas subsidiärt,
          </p>
          <p xml:id="i-Xn48wahcqMfF1Go9UvCmyc">
            att riksdagen måtte för iordningställande av lokaler för avdelningen
            i fråga m. m. i huvudsaklig anslutning till den av avdelningens
            föreståndare den 12 februari 1930 uppgjorda planen bevilja ett
            anslag av 1,050,000 kronor samt därav för budgetåret 1930/1931
            anvisa ett extra reservationsanslag av 100,000 kronor.
          </p>
          <p type="date" id="i-UAfur568jfDYR1LSddwpX9">
            Stockholm den 31 mars 1930.
          </p>
          <p type="signatureBlock" id="i-TqxkLTwXQY47Zf8qgx9jGH">
            Värner Rydén.
          </p>
        </div>
      </div>
    </body>
  </text>
</TEI>
