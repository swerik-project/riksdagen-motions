<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__ak__180/mot_1940__ak__180-001.pdf"/>
      <fw xml:id="i-8qaaX1H3oXiGnAD4EGAtDU">
        Motioner i Andra kammaren, Nr 180. 3
      </fw>
      <div type="motHeader" xml:id="i-SNwp18WQSaKW3GhWvug95Z">
        <div type="motTitle" xml:id="i-3e3eQ3NeV77BDjTdW7VuVH"/>
        <div type="motSubmissionInfo" xml:id="i-TuP3TXyTqrcEBWsfUS8JZv"/>
      </div>
      <div type="motBody" xml:id="i-Qxmr4f8NTNxnrdLfdBkUQz">
        <div xml:id="i-Kc81roMkNrd4vpc4GcWUe1">
          <p xml:id="i-XRkE8hv178vYG1wLssJr3x">
            Nr 180.
          </p>
          <p xml:id="i-X4HWdLWR1qVdqpvmamRu7G">
            Av herr Wallén, angående utredning om bankernas inflytande på
          </p>
          <p xml:id="i-H3NSjGKaNS3sTTpKZ14rEr">
            näringslivet m. m.
          </p>
          <p xml:id="i-HZDzMHug1beuMEfkyUjeYT">
            Den 1933 genomförda banklagstiftningsreformen utgår från principen
            av en viss dualism mellan å ena sidan de stora industriföretagen
            och å andra sidan näringslivets kreditgivare. Därigenom säkras
            en viss självständighet åt företagarna att på eget ansvar bedriva
            sin verksamhet. Å andra sidan till- försäkras sålunda även de
            kreditgivande penninginstituten en självständigare ställning,
            när det gäller kreditgivningen och möjligheten att utan sidohän-
            syn tillämpa principerna för en sund kreditgivning. Möjligheterna
            till osund spekulation reduceras därav. I anledning av väckt motion
            vid 1939 års lagtima riksdag gör riksdagens bankoutskott i sitt
            av riksdagen godkända utlåtande nr 50 följande uttalande:
          </p>
          <p xml:id="i-VUPyBzVPcvsT9XuebUV46x">
            » Det är svårt att avgöra, huruvida det är bankerna som behärska
            industri- företagen eller industriföretagen som behärska bankerna.
            Den nuvarande strukturen av vårt näringsliv kännetecknas nämligen
            av en intim samman- blandning mellan bank- och industriintressena,
            som givetvis är ägnad att medföra en stark koncentration i ledningen
            av näringslivet.»
          </p>
          <p xml:id="i-2TtWohP546QQPFCBYdu2iX">
            Bankoutskottet uttalar även, att det icke underskattar faran
            för eventuellt missbruk av den finansiella makt, som bankerna
            representera i vårt ekono- miska liv. Önskvärdheten av positiva
            åtgärder i syfte att motverka detta be- tonas även, så till vida,
            som särskilt framhålles möjligheten att genom åstad- kommande
            av en effektiv statlig konkurrens med de privata bankerna utöva
            en reglerande verksamhet. Om således konstateras, att den 1933
            genomförda banklagsreformen icke lett till avsett resultat, utan
            tvärt om helt andra tendenser äro att betrakta som kännetecknande
            för svenskt näringsliv, har även pekats på behovet av åtgärder
            i riktning att utöva ett reglerande inflytande på en finansiell
            makt, som enligt bankoutskottets eget uttalande ingalunda bör
            underskattas. Vissa antydningar om linjer för åtgärder till åstadkommande
            av ett bättre sakernas tillstånd lämnas även. Vidare har berörts
            tanken att bank- och fondinspektionens verksamhet, som för närvarande
            avser att främst tillvarataga insättarnas intressen, bör utökas
            till att omfatta även uppgiften att ur det allmännas synpunkt
            beakta, att låntagarnas intressen icke otillbörligt undertryckas.
            Dessa uttalanden kunna kanske ge vissa antydningar om ett bakom
            de- samma befintligt handlingsprogram. Bankoutskottets och riksdagens
            ställ- ning vid det tillfälle det här är fråga om var emellertid
            rent negativ, även om antydningar icke saknats att i annat sammanhang
            än det dåvarande pro- blemet vore värt beaktande. Det är ju även
            här fråga om ett det moderna
          </p>
          <pb facs="riksdagen-motions-pdf/data/1940/mot_1940__ak__180/mot_1940__ak__180-002.pdf"/>
          <fw xml:id="i-6g2FjHfVddaiLRdXVzWpw6">
            4 Motioner i Andra kammaren, Nr 180.
          </fw>
          <p xml:id="i-UuR7QKDmubs1MtUWu624Db">
            samhällets betydelsefullaste spörsmål. Frågan om storfinansens,
            bankernas och de stora trustbolagens ställning i samhället är
            av en betydande aktuali- tet, ej blott i vårt land utan överallt,
            där den moderna industrialismen och penninghushållningen florera.
            I andra länder än vårt har även storkapita- lets och de stora
            penninginstitutens maktmissbruk skapat problem, som tvungit samhället
            att genom särskild lagstiftning söka tillvarataga de all- männa
            intressena och skydda folket mot utsugning. Även om läget i vårt
            land i mycket är ett annat, äro dock grundproblemen av i viss
            mån likartad beskaffenhet. Man bör icke underskatta faran för
            missbruk av den finansiella makt, som bankerna representera i
            vårt ekonomiska liv. Den sammanblandning mel- lan bank- och industriintressen,
            med därav följande starka koncentration av krafterna inom näringslivet,
            som ju erkänts utgöra ett kännetecknande drag i vårt näringslivs
            struktur, innebär en anhopning av kapital och maktresur- ser,
            som för näringslivet och samhällsutvecklingen kan medföra mindre
            lyck- liga konsekvenser. I nuvarande läge på penningmarknaden
            förtjänar under- strykas vikten av att låntagarnas intressen på
            rimligt sätt tillgodoses genom åtgärder från det allmännas sida.
            Det berörda påpekandet av möjligheten att genom effektiv statlig
            konkurrens utöva ett reglerande inflytande på de privata bankernas
            verksamhet synes även värt att uppmärksammas. Ett av bank- och
            fondinspektionen gjort uttalande i fråga om införande i banklagen
            av ytterligare straffbestämmelser för överträdelser av dess föreskrifter
            synes dock icke utgöra tillräcklig anledning för att icke denna
            fråga skulle tagas under omprövning. Med åberopande av vad som
            anförts hemställes,
          </p>
          <p xml:id="i-9D7jBfPpAZYgRT5p4Ex1Ld">
            att riksdagen måtte i skrivelse till Kungl. Maj:t anhålla om
            en förutsättningslös utredning angående bankernas infly- tande
            på näringslivet samt angående möjligheterna att be- gränsa detta
            inflytande, särskilt med beaktande av låntagar- nas berättigade
            intressen.
          </p>
          <p xml:id="i-WvHgVWpquVZJVZYqESTcku" type="date">
            Stockholm den 23 januari 1940.
          </p>
          <p xml:id="i-8C22uJYAkTCQsrkWEgmBJJ">
            Otto Wallén.
          </p>
        </div>
      </div>
    </body>
  </text>
</TEI>
