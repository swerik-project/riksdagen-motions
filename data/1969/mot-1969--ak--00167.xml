<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__167/mot_1969__ak__167-001.pdf"/>
      <fw xml:id="i-V9pDqndRpY6FJAeF1itFLq">
        Nr 167—177 Motion i Andra kammaren, nr 167 år 1969 1
      </fw>
      <div type="motHeader" xml:id="i-2xPpy1BbWwLbYepmQsX4RM">
        <div type="motTitle" xml:id="i-L2eGRQ63C8zhoB4RdWARrz"/>
        <div type="motSubmissionInfo" xml:id="i-BFVCC8RkC5H1nN6jvE57DP"/>
      </div>
      <div type="motBody" xml:id="i-5Z13Li4dcSKu6QeJVPWNfQ">
        <div xml:id="i-76PZbWHAmj9nETWKYYos7G">
          <p xml:id="i-6MTofgN4LNFgL45kPNyK7a">
            Nr 167
          </p>
          <p xml:id="i-LSH9vDUb4VnryqtoKmzEJt">
            Av herr Persson i Skänninge m. fl., om vidgad rätt till fritids-
            fiske.
          </p>
          <p xml:id="i-Dw6JfVHbNYo8G4LwqS4UWZ">
            (Lika lydande med motion nr 146 i Första kammaren)
          </p>
          <p xml:id="i-BykerdscLJN8SfqFrfW374">
            Genom 1950 års lag om rätt till fiske har allmänheten tillförsäkrats
            gan- ska vidsträckta rättigheter att fiska även på enskilt vatten
            vid en stor del av våra kuster. Från finska gränsen i norr till
            gränsen av Stockholms län är sålunda allt fiske med rörligt redskap,
            utom fisket efter lax, tillåtet för varje svensk medborgare. Vid
            Blekinge läns södra kust är fisket med rör- ligt redskap fritt
            in till trehundra meter från stranden, och med nät och långrev
            är fisket fritt ända in till stranden. Vid Skånes södra och östra
            kuster är allt fiske med rörligt redskap fritt ända in till stranden,
            och vid rikets västra kust från Falsterbo rev till norska gränsen
            är allt fiske fritt. Runt Gotlands kuster är fiske med nät fritt
            ända in till stranden. Längs den övervägande delen av våra kuster
            har således allmänheten stora möjligheter att bedriva fiske som
            sport och förströelse därför att Just de typer av redskap, nät
            och krokredskap, som användes av de icke yrkesmässigt fiskande,
            är tillåtna. Men från gränsen mellan Uppsala och Stockholms län
            i norr till Torhamns udde på Blekinges sydostkust är det enda
            fiske som fritt får bedrivas på enskilt vatten fiske efter strömming
            med skötar och sillnät i viss utsträckning. Strömmingsskötar och
            sillnät är stora och djupa redskap som inte alls är lämpade för
            fritidsfiske. Något dylikt fiske kan därför endast förekomma i
            den mån den fiskande kan ut- verka fiskerättsägarens tillstånd.
            Orsaken till att ensamrätten till fisket i så stor utsträckning
            bibehölls hos strandägarna på dessa kuststräckor var väl främst
            att vid tidpunkten för lagbestämmelsernas utarbetande fisket fortfarande
            var ett viktigt komplement till jordbruket i skärgårdarna. Så
            är knappast fallet nu; det huvudsakliga fisket som bedrives även
            inom dessa områden drives som rent yrkesfiske, antingen på relativt
            stora båtar för fångst av strömming eller lax eller med fasta
            redskap efter ål. De stora investeringar som numera måste göras
            i båtar, redskap och an- nan utrustning som erfordras för bedrivande
            av ett rationellt fiske gör att desamma måste utnyttjas största
            möjliga del av året för att kunna täcka kostnaderna för förräntningar
            och amorteringar. Fiske i kombination med Jordbruk har därför
            blivit en alltmer ovanlig företeelse även i skärgårds- områdena.
          </p>
          <p xml:id="i-PsKBvZ2bDFVa1Jb9aXQd4Y">
            Bihang till riksdagens protokoll 1969. + saml. Ny 167—177
          </p>
          <pb facs="riksdagen-motions-pdf/data/1969/mot_1969__ak__167/mot_1969__ak__167-002.pdf"/>
          <fw xml:id="i-3DfeCsLsaGLa9op5udRcJw">
            2 Motion i Andra kammaren, nr 167 år 1969
          </fw>
          <p xml:id="i-3seu27ohA5fuCBRoApNAKN">
            Den ökade fritiden ställer stora krav på möjligheter till fritidssyssel-
            sättning och förströelse. Fiske med smånät och krokredskap har
            blivit en alltmer uppskattad form av dylik förströelse. Det kan
            då inte vara riktigt att i längden bibehålla de stora skillnader
            som föreligger att fritt få utöva denna form av fritidsförströelse.
            Vid stora delar av vår kust kan envar be- driva fritidsfiske ända
            in till stranden, vid de här omnämnda kuststräc- korna av södra
            och mellersta delen av vår ostkust får fiske med de vanliga redskap
            som användes vid fritidsfiske inte alls äga rum på enskilt vatten.
            Därtill kommer att en väsentlig del av denna kuststräcka har en
            milsvid skärgård så att den som vill ut på allmänt vatten ofta
            måste färdas mycket lång väg. En översyn av gällande bestämmelser
            bör därför snarast komma till stånd för att tillförsäkra allmänheten
            tillgång till möjligheter att bedriva fiske med sådana redskap,
            smånät och krokredskap, som framför allt an- vändes av fritidsfiskare.
            Om rätten att fiska med ryssjor av olika slag, med fasta redskap
            samt med sådana nät som i huvudsak användes vid det yr- kesmässiga
            fisket även i fortsättningen bibehålles hos strandägarna bör intrångsersättningarna
            kunna hållas inom rimliga gränser. Med åberopande av ovanstående
            hemställes, att riksdagen måtte besluta att hos Kungl. Maj:t begära
            översyn av lagen om rätt till fiske samt framläggande av förslag
            som ger allmänheten möjligheter till fritidsfiske på enskilt vatten
            även vid södra och mellersta delarna av rikets ostkust.
          </p>
          <p xml:id="i-Y7iqudxweK1fBHC6KsaGww" type="date">
            Stockholm den 22 januari 1969
          </p>
          <p xml:id="i-2ktcthUnUtfUChtgQMvzXf">
            Sven Persson (s) Oscar Frangén (s) Sven Zetterström (s) i Skänninge
            i Motala
          </p>
          <p xml:id="i-Uh3UHMJHvg29bZ1Kh94jBX">
            Bror E. Nyström (s) Ingemar Leander (s) Eric W. Johanson (s)
          </p>
          <p xml:id="i-AKqunFKFEuuCWr6v6qF8Li">
            i Västervik
          </p>
        </div>
      </div>
    </body>
  </text>
</TEI>
