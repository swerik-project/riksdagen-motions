<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00452">
  <teiHeader>
    <fileDesc>
      <titleStmt>
        <title>angående rundradioverksamhetens organisation.</title>
        <author>av herrar Sundman och Wikström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående rundradioverksamhetens organisation.</title>
          <idno type="rdwebb">FW02452</idno>
          <rs type="number">452</rs>
          <ref type="dokument_url_text">http://data.riksdagen.se/dokument/FW02452/text</ref>
          <ref type="dokument_url_html">http://data.riksdagen.se/dokument/FW02452</ref>
          <ref type="dokumentstatus_url_xml">http://data.riksdagen.se/dokumentstatus/FW02452</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N4EAtthRAnrRUx2M5559AH</idno>
            <name>P. O. SUNDMAN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Kp8u1VcdSeA3v9nGtETmCn" type="signed"/>
        <correspContext corresp="i-Kp8u1VcdSeA3v9nGtETmCn">
          <note type="signatory" corresp="i-N4EAtthRAnrRUx2M5559AH"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__452/mot_1973__452-001.pdf"/>
      <fw xml:id="i-FcULBa9SFk23MZJULniHz1">
        Mot. 1973:452 12
      </fw>
      <div xml:id="i-Ma6doWQWBD6yn7EjTZJLTw" type="motHeader">
        <div xml:id="i-Bx5Qm2BEqEVsxiaRzpP6j4" type="motTitle"/>
        <div xml:id="i-G1YzxigzLUkXV2mByzFY73" type="motSubmissionInfo"/>
      </div>
      <div xml:id="i-LgRV3bxmJnBHaR4ySRzvSf" type="motBody">
        <div xml:id="i-KWfbBDmz4ummu8QMzMPbsE">
          <p xml:id="i-Q8NqPFQFBCWd52tSM8iQ94">
            Nr 452
          </p>
          <p xml:id="i-7AnanvJPRWxS121q5N3RnC">
            av herrar Sundman och Wikström angående rundradioverksamhetens
            organisation.
          </p>
          <p xml:id="i-E8ygkaTfT1MztdNaYNdaNc">
            Det nu gällande avtalet mellan staten och Sveriges Radio löper
            ut den 30 juni 1977, men uppsägning av avtalet måste ske senast
            den 30 juni 1976. Om ändringar önskas i detta avtal beträffande
            t.ex. Sveriges Radios struktur eller verksamhet bör beslut härom
            fattas av riksdagen senast under våren 1976. Mot bakgrund av detta
            synes det oss angeläget att en parlamentarisk utredning redan
            nu får i uppdrag att se över organisationen för rundradioverksamheten.
          </p>
          <p xml:id="i-HhscpfXjFCsM9XtfddaAj2">
            1. Sveriges Radios verksamhet efter 1966 års riksdagsbeslut
          </p>
          <p xml:id="i-HXxjQTExW3zTg6PEaJiJK3">
            Sveriges Radios programutbud och verksamhet har under senare
            tid blivit föremål för en tilltagande diskussion och kritik, Vissa
            oförtjänt uppmärksammade inslag i denna kritik måste betecknas
            som onyan- serade och föga konstruktiva. Kritik och diskussion
            har praktiskt taget enbart berört televisions- verksamheten. Någon
            samlad utvärdering av det tvåkanalsystem, varom riksdagen fattade
            beslut 1966 och som började genomföras 1969, har ännu icke gjorts.
            Erfarenheterna hittills pekar emellertid på mycket allvarliga
            brister. Vid 1966 års riksdagsbeslut förutsatte man att en »stimulerande
            tävlan» mellan de två TV-kanalerna skulle leda till variation,
            mång- fald och bredd i ett kvalitetsmässigt allt bättre programutbud.
            Utveck- lingen visar icke att dessa förväntningar infriats. Statsutskottet
            skrev i sitt betänkande 1966:163 följande: »En kraftig ökning
            av sändningstiden anses ge en vidgad valfrihet för publiken. Den
            ökade sändningstiden måste dock i detta syfte medföra större variation
            av programutbudet som tillgodoser skilda publikintressen.» Detta
            mål — en högre grad av variation och differentiering av programutbudet
            — har icke uppnåtts. De två TV-kanalernas »tävlan» har medfört
            en motsatt utveckling. När den ena kanalen lanserat en programtyp
            som väckt publikens intresse och resulterat i höga tittarsiffror
            har den andra kanalen mött detta med en snarlik programtyp. Exempel
            på detta är Kvällsöppet, Halvsju och andra s. k. talk-shows. En
            granskning av de två kanalernas teaterrepertoar visar inte någon
            högre grad av variation, Den program- bedömning som styr kanalernas
            inköp av utländska produkter förefaller
          </p>
          <pb facs="riksdagen-motions-pdf/data/1973/mot_1973__452/mot_1973__452-002.pdf"/>
          <fw xml:id="i-6kztsEGnkAPYDykFHSqHpy">
            Mot. 1973:452 13
          </fw>
          <p xml:id="i-K3uWj6ngW2FTYgnE7bQ1mo">
            vara helt likriktad. De informativa programmen präglas av att
            samma ämnesområden behandlas ensartat; detta gäller inte minst
            de kom- menterande nyhetsinslagen. Sveriges Radios skyldighet
            — enligt avtalet med staten — att »upp- lysa om nuets händelser
            och orientera om viktigare kultur- och sam- hällsfrågor samt stimulera
            till debatt» har uppenbarligen icke befräm- jats av det nuvarande
            systemet. Avsikten var att nå fram till variation och mångfald
            i programutbudet. Denna ambition har i stället resulterat i alltför
            mycket av konformism och likriktning. Det vore fel att lasta enbart
            de ansvariga programledningarna för denna utveckling, Vi ifrågasätter
            inte deras seriösa ambitioner. »Felet» ligger främst i radioföretagets
            organisation och verksamhetsformer som inte skapar den atmosfär
            och stimulans som leder till förnyelse av programstoffet, till
            originalitet och till djärva initiativ. Sveriges Radios TV-program
            kan alltså kritiseras för en — som det förefaller — tilltagande
            konformism. Lika allvarliga är de invändningar som kan riktas
            mot programutbudets kvalitet. Kvalitetsfrågor är alltid svåra
            att diskutera. Resonemang kring TV- programmens kvalitet saknar
            dessvärre den grundval som kvalitets- kriterier, preciserade genom
            massmedieforskning och programdebatt, skulle kunna utgöra. Enligt
            vår bestämda uppfattning kan emellertid berättigad kritik riktas
            mot kvaliteten på en alltför stor del av TV- kanalernas program,
            och enligt vår mening är kvalitetsutvecklingen oroande. Denna
            kritik kan riktas mot såväl underhållnings- och barn- programmen
            som åtskilliga — och därmed alltför många — av de samhällsdiskuterande
            och sambhällskritiserande programinslagen. Vad det sistnämnda
            angår vänder vi oss främst mot den intellektuella under- måligheten,
            Vi kan t. ex. inte befria oss från intrycket att en del pro- gramproducenter
            helt enkelt är okunniga om betydelsefulla folkrörelser och skeenden
            i det svenska samhället. Icke heller i detta hänseende ifrågasätter
            vi programledningarnas ambitioner. En utveckling mot högre programkvalitet
            förutsätter emel- lertid möjligheter till nyskapande, genomtänkta
            experiment och en form av praktisk »programforskning», vilket
            i sin tur förutsätter att produ- center eller produktionsgrupper
            i vidgad omfattning får möjligheter att arbeta med programuppslag
            som inte nödvändigtvis måste resultera i utsända produkter. Det
            nuvarande systemet med »stimulerande tävlan» mellan två TV- kanaler
            har, såvitt vi kan förstå, icke fått några kvalitetshöjande effek-
            ter. Också därvidlag har statsutskottets och riksdagens förhoppningar
            år 1966 ingalunda infriats. Erfarenheterna hittills tyder på att
            det snarare är »tävlan» mellan enskilda producenter eller yrkesmedvetna
            programproducerande grupper som kan ge kvalitetshöjande resultat.
            Tillämpningen av 1969 års riksdagsbeslut har medfört en snabb
            ex-
          </p>
          <pb facs="riksdagen-motions-pdf/data/1973/mot_1973__452/mot_1973__452-003.pdf"/>
          <fw xml:id="i-Bzj59Ste61i84bL6w4JaNC">
            Mot. 1973:452 14
          </fw>
          <p xml:id="i-VbarzpmJCBkrgL6J8S9YWw">
            pansion av företaget Sveriges Radio. Denna kännetecknas av en
            mycket kraftigt dimensionerad gemensam administration. Förhållandet
            illustre- ras utmärkt av personalstatistiken per den 30 juni 1972.
          </p>
          <p xml:id="i-2KggpwtTGuGnaFdoupAL72">
            Organ Antal anställda Ljudradion 429 Nyhetsredaktionen 152 TV
            1 322 TV2 280 Utbildningsprogramenheten 112 Utlandsprogrammet
            57 Tekniker, ljudradion 187 Tekniker, TV 964 Distrikten 604 3
            107 Gemensam administration inkl. TVS och annan gemensam service
            1041 Totalt 4148
          </p>
          <p xml:id="i-otHAtsRSGsV6URPDaXnr8">
            Den under 1972 redovisade översynsutredningen innebär inga större
            strukturella ändringar; en internrevisionsavdelning om 15—20 personer
            nyinrättas och förstärker den gemensamma administrationen. De
            per- sonalinskränkningar som kan bli följden av översynen torde
            främst kom- ma att beröra programproduktion och teknisk drift.
            Rundradioverksamhetens omfattning och komplicerade natur samt
            företagets struktur motiverar självfallet en stor gemensam administra-
            tion, Det är dock uppenbart att det uppstått en olycklig balans
            mellan denna administrationsapparat och den direkt programproducerande
            verk- samheten. Till detta kommer att man under senare tid, i
            syfte att justera en del brister i systemet, ytterligare centraliserat
            beslutsprocesserna med nödvändig utvidgning av den gemensamma
            administrationen som följd. Sveriges Radio är redan nu ett byråkratiserat
            företag, och även här är utvecklingstendenserna djupt oroande.
            Det finns naturligtvis ett klart samband mellan bristerna i program-
            utbudet och Sveriges Radios organisatoriska struktur. Många skäl
            talar för en nedbrytning av rundradioverksamheten till överblickbara
            enheter med förenklad produktion och administration.
          </p>
          <p xml:id="i-UFZGJS8SRvs7R99mcBFQKy">
            2. Teknisk utveckling inom ljudradio-TV-sektorn
          </p>
          <p xml:id="i-KqzWXiTE73sMX1pAntXWpj">
            Ett av de skäl som anförts till att vi i Sverige har ett radiomonopol,
            att vi givit ett enda radioföretag ensamrätt handha rundradioverksam-
            heten, har varit det begränsade frekvensutrymmet i etern. Den
            snabba utvecklingen inom kommunikationstekniken håller nu på att
            förändra
          </p>
          <pb facs="riksdagen-motions-pdf/data/1973/mot_1973__452/mot_1973__452-004.pdf"/>
          <fw xml:id="i-Bknqx5pK2BhuXScNJGmzAw">
            Mot. 1973:452 15
          </fw>
          <p xml:id="i-WPFCKd66iqbK88f5eCRDai">
            situationen. Nya vägar öppnas för bildöverföring. TV-program
            förmedlas i dag på nya sätt på olika håll i världen med hjälp
            av videokassetter och kabel-TV-system. Inom en inte alltför avlägsen
            framtid öppnar sig möjligheter att sända program direkt från satellit
            till mottagare i hem- men. Kabel-TV-anläggningar diskuteras i
            dag som en reell möjlighet att underlätta mottagningen av de nordiska
            grannländernas TV-program inom tämligen stora gränsområden, Kombinationer
            av olika distribu- tionsmetoder kommer med all sannolikhet att
            bli aktuella, Utvecklingen leder alltså fram till en situation
            där frekvensbegränsningen i etern inte längre är något större
            problem. Tekniken ger oss nya möjligheter men skapar samtidigt
            nya problem, som måste analyseras och övervägas i samband med
            en översyn av rundradioverksamheten. Förbättring och vidareutveckling
            av den nuvarande tekniken för produktion och distribution är av
            särskilt intresse. För produktions- sidan innebär detta enklare,
            billigare och mera lättrörlig materiel, På distributionssidan
            skapas bättre förutsättningar för regionala televisions- program
            och lokala ljudradioprogram, Dessa tekniska framsteg är av stor
            betydelse för rundradioverksamheten i framtiden.
          </p>
          <p xml:id="i-3GqVGd5zG6KGf93ati3TaR">
            3. Organisation och verksamhetsformer
          </p>
          <p xml:id="i-Ne5aA99dUJWseDWugn4jk5">
            Vi har i det föregående hävdat att Sverige Radio — främst vad
            angår TV-verksamheten — icke lyckats nå de mål som formulerades
            i prop. 1966:136 och i statsutskottets betänkande 1966:163, nämligen
            variation och mångfald i ett kvalitetsmässigt högtstående programutbud
            präglat av »de djärva initiativen, förnyelsen av programstoffet
            och originaliteten i presentationen». Utvecklingen pekar snarare
            mot tilltagande konfor- mism i de två TV-kanalerna, och grava
            anmärkningar kan riktas mot kvaliteten i alltför många program
            och programinslag, Vi menar vidare att detta hänger intimt samman
            med företagets struktur och att denna icke kan ändras med mindre
            man överger principen om exklusiv ensamrätt för ett enda företag
            att handha den svenska rundradioverk- samheten, Till detta kan
            fogas det påpekandet att man i dag är mera medveten än för bara
            några år sedan om de risker som är förknippade med en koncentration
            av makten över våra informationsmedier. En möjlighet att bryta
            ensamrätten, monopolet, och nå decentralise- ring vore att starta
            ett från Sveriges Radio helt fristående företag med uppgift att
            svara för en av TV-kanalerna, Detta fristående företag skulle
            t. ex. av statsmakterna anvisas en enligt automatiskt verkande
            regler fastställd andel av mottagaravgifterna och anslagen över
            stats- budgeten och ställas under egen styrelse och direktion.
            Program- principerna om opartiskhet och saklighet skulle givetvis
            även gälla för detta bolag. En stor fördel med detta förslag är
            att det lätt kan genom-
          </p>
          <pb facs="riksdagen-motions-pdf/data/1973/mot_1973__452/mot_1973__452-005.pdf"/>
          <fw xml:id="i-YNQt5VxzQ7UKPi8ATPKsEE">
            Mot. 1973:452 16
          </fw>
          <p xml:id="i-8cPdjmxDaDos4XgTZzq1T6">
            föras. Det kan nämnas att tanken på två fristående TV-företag
            diskuterades i 1966 års radioproposition, Departementschefen avvisade
            emellertid denna lösning, huvudsakligast för att han befarade
            att det skulle med- föra högre kostnader vid den tekniska och
            administrativa uppbyggna- den. Dessa, liksom vissa andra farhågor
            för negativa konsekvenser, torde i dag sakna relevans. En annan
            väg att bryta ensamrätten och nå decentralisering vore att finna
            en uppbyggnad av rundradioverksamheten där ansvaret för pro- gramprouktionen
            uppdelas på självständiga enheter, vilka i formen av dotterföretag
            är underställda Sveriges Radio som moderbolag. Moderbolaget skulle
            i en sådan modell ha en starkt reducerad funk- tion. Det skulle
            icke ha någon programproducerande uppgift men, enligt avtal med
            staten, bära ansvar för omfattning och inriktning av program-
            verksamheten, strukturella frågor, fördelning — inom av statsmakterna
            fastställda ramar — av dels sändningstid mellan de olika dotterföre-
            tagen, dels ekonomiska medel m. m, Styrelserna för dotterföretagen
            skulle vara ansvariga för program- produktionen och arbeta dels
            utifrån de principer som föreskrivs i avtal mellan staten och
            Sveriges Radio, moderbolaget, dels utifrån sär- skilda avtal som
            reglerar förhållandet mellan moderbolaget och vart och ett av
            dotterbolagen. De självständiga dotterföretagen skulle bildas
            med utgångspunkt i behovet av samordning och differentiering av
            det totala programutbudet. I vad gäller televisionen skulle den
            övergripande målsättningen vara programutbud i de två kanalerna
            som kompletterar varandra enligt den s.k. växlingsprincipen med
            kontrasterande programscheman, Ett flertal alternativ kan här
            aktualiseras. Repriser kan sändas efter ett särskilt system, Ett
            speciellt företag skulle kunna ha ansvar för studiolokaler och
            teknisk utrustning. Självständiga dotterföretag i distrikten samt
            för de redan nu planerade lokalradiostationerna kan komplettera
            denna här endast antydda organisatoriska bild, Det bör här påpekas
            att ett programproducerande företag inte nöd- vändigtvis måste
            ha en egen frekvens eller kanal till förfogande för distributionen.
            De två nuvarande TV-kanalerna kan alltså nyttjas av flera än två
            produktionsföretag; fördelningen av sändningstid skulle, som ovan
            sagts, ankomma på moderföretaget. Det väsentliga i dessa två huvudalternativ
            är strävan att bryta ensam- rätten och koncentrationstendenserna
            i det nuvarande rundradiosyste- met och öppna möjligheter för
            en reell decentralisering, vilket vi anser vara en grundläggande
            förutsättning för att nå de mål som åsyftades i 1966 års riksdagsbeslut.
            Med decentralisering avser vi här för det första en geografisk
            sprid- ning av programproduktionen. Härigenom kan man i någon
            mån kom-
          </p>
          <pb facs="riksdagen-motions-pdf/data/1973/mot_1973__452/mot_1973__452-006.pdf"/>
          <fw xml:id="i-4mnfhQcYNotPTFPXkNGBBq">
            Mot. 1973:452 17
          </fw>
          <p xml:id="i-GZ245eXEasRGsS7y9ePtD5">
            pensera det informationsbortfall som hänger samman med det minskade
            antalet landsortstidningar. Vid sidan härom kan man ge de regionala
            kulturinstitutioner som finns eller håller på att byggas upp väsentligt
            förbättrade möjligheter att nå en större publik, I detta hänseende
            kan vi hänvisa till de synpunkter som framförs i kulturrådets
            betänkande, Ny kulturpoltik, avsnitt 5.5. Av de program som f.n.
            sänds i TV utgör hälften inhemsk produk- tion, Enligt tidigare
            beslut skall målet vara att ca en fjärdedel därav produceras ute
            i distrikten, Denna ambitionsnivå är enligt vår mening alltför
            låg. Begreppet decentralisering innebär emellertid något mer än
            en geo- grafisk spridning av programproduktionen, Det är för det
            andra ett krav på en förskjutning »nedåt» — eller »utåt» — i organisationen
            av planering, beslutsfattande, ansvar och verkställighet. För
            oss fram- står det som utomordentligt betydelsefullt att planering,
            beslut och ansvar är lokaliserade till samma nivå som aktiviteten,
            programproduk- tionen, Detta förutsätter att antalet programutgivare
            enligt 1966 års radioansvarighetslag väsentligt utvidgas. Vi har
            i denna organisationsskiss avstått från att precisera antalet
            erforderliga programproducerande dotterföretag. Detta är något
            som bör övervägas av den av oss föreslagna utredningen, 1966 års
            riksdagsbeslut har medfört betydande investeringar i bygg- nader
            och anläggningar för Sveriges Radios räkning framför allt i Stockholm,
            Det kan ligga nära till hands att föreställa sig att dessa investeringar
            skulle vara delvis bortkastade i och med en radikal för- ändring
            och omorganisation av rundradioverksamheten efter de linjer som
            skisserats av oss. Så är emellertid inte fallet. De av oss föreslagna
            produktionsenheterna måste ha nära och intima kontakter med var-
            andra, Att man arbetar och fungerar i stor utsträckning under
            samma tak kan i den situationen snarast vara en fördel, Vi har
            här i första hand diskuterat televisionsverksamheten. Våra synpunkter
            avser dock hela rundradioområdet.
          </p>
          <p xml:id="i-GzCbpeNPKoey2xNoXYvcPr">
            4. Samråd med allmänheten
          </p>
          <p xml:id="i-71nuvpC1qB7VXjbLCeStuP">
            I båda de modeller som skisseras i denna motion bör en politiskt
            och kulturellt allsidig representation eftersträvas i de styrelser
            som leder de självständiga företagen. För att ytterligare förstärka
            kontakten mellan rundradioföretagen och allmänheten kan skilda
            åtgärder vidtas, En är att tillskapa ett centralt programråd som
            kan förmedla olika meningsriktningars syn- punkter och önskemål
            i fråga om programmens sammansättning och ut- formning och vara
            ett forum för en dialog mellan representanter för rundradioföretagen
            å den ena sidan och företrädare för allmänheten
          </p>
          <pb facs="riksdagen-motions-pdf/data/1973/mot_1973__452/mot_1973__452-007.pdf"/>
          <fw xml:id="i-ESaAtdmqmEBbRJaL6nmhRW">
            Mot. 1973:452 18
          </fw>
          <p xml:id="i-CuFFmPcq4DiWo2vt8LAjfa">
            å den andra. En annan modell kan vara att bygga ut och förstärka
            systemet med rådgivande programkommittéer eller att inrätta program-
            råd i anslutning till varje regionalt eller på annan bas bildat
            dotter- bolag. En tredje väg kan vara offentliga utfrågningar
            och utvidgade styrelsesammanträden där företagens chefer och producenter
            utfrågas av eller samråder med företrädare för folkrörelse och
            kyrkor, fackliga organisationer och ungdomsförbund osv. Även dessa
            frågor bör prövas av utredningen,
          </p>
          <p xml:id="i-TUAtejy5SFnaSc8ZoawxT3">
            5. Radionämnden
          </p>
          <p xml:id="i-FGobYcKQ4TP1sKLu4Z6aZf">
            En klar boskillnad bör även i framtiden göras mellan å ena sidan
            styrelsernas och programrådets eller programkommittéernas uppgifter
            och å andra sidan radionämndens, Liksom nu bör radionämnden syssla
            enbart med efterhandsgranskning och därvid pröva huruvida program-
            men strider mot de principer om saklighet och opartiskhet som
            vi förut- sätter skall gälla alla rundradioföretag. Utredningen
            bör emellertid pröva radionämndens arbetsformer och resurser.
            Ärendebalansen har under de senaste åren ökat mycket kraf- tigt.
            1969 inkom 185 anmälningar, 1970 228, 1971 413 och 1972 sam- manlagt
            653 anmälningar. En enskild person svarade under 1972 för inte
            mindre än 65 av dessa anmälningar (10 26) och anmälningar på stencilerade
            blanketter uppgår till omkring 160 (25 96). Även dessa ärenden
            måste emellertid behandlas på samma sätt som andra anmäl- ningar,
            och lagstiftningen medger inte någon form av begränsning av anmälningsrätten.
            Mellan den 1 och 22 januari 1973 har 106 anmälningar inkommit
            till radionämnden. Under motsvarande period 1972 var antalet anmäl-
            ningar 38. Man kan således inte reducera ärendetillströmningen
            utan måste an- gripa problemet från det andra hållet, dvs, söka
            lösa frågan om nämn- dens möjligheter att med bibehållen omsorg
            och konsekvens i besluts- fattandet hålla avverkningen av anmälningar
            i takt med tillströmningen av nya sådana, I sitt av riksdagen
            godkända betänkande (KrU 1972:23) sade sig kulturutskottet också
            räkna med att »nämnden fortlöpande överväger hur granskningsverksamheten
            skall kunna effektiviseras så att nämnden på bästa sätt kan fullgöra
            sin uppgift — — —&gt;». Det torde till att börja med bli absolut
            ofrånkomligt att förstärka radionämndens kansli med ytterligare
            någon sekreterare. En annan möjlighet kan vara att låta nämnden
            arbeta på två avdelningar. En tredje väg är att arbeta om lagstiftning
            och instruktion på ett sådant sätt att ärendena först prövas av
            en radioombudsman på samma sätt som nu sker genom pressombudsmannen,
            som till Pressens opinions- nämnd enbart för vidare de ärenden
            han anser nödvändigt där pröva.
          </p>
          <pb facs="riksdagen-motions-pdf/data/1973/mot_1973__452/mot_1973__452-008.pdf"/>
          <fw xml:id="i-BYE4DkYx9zJoexRNmw9KVT">
            Mot. 1973:452 19
          </fw>
          <p xml:id="i-4QaTtecLnAKjKUscq7SLhG">
            Det synes nödvändigt att utredningen också granskar radionämndens
            arbetsformer.
          </p>
          <p xml:id="i-SLsME4jZu9UkpUhezmBv8B">
            6. Finansieringen Enligt beräkningar av Sveriges Radio kan företagets
            verksamhet finansieras med nuvarande avgifter och tillgänglig
            fondbehållning t. o. m. utgången av budgetåret 1975/76. Om Sveriges
            Radios O-plan läggs till grund för verksamheten behöver enligt
            samma prognos några avgifts- höjningar inte ske under den aktuella
            perioden, Härvid har inte bespa- ringseffekterna av det nu pågående
            översynsarbetet i kostnadsreduce- rande syfte beaktas. Det är
            möjligt att nuvarande finansieringssystem kan bibehållas även
            sett på längre sikt. Om så icke blir fallet kan kostnadsökningarna
            mötas på flera olika sätt. I den offentliga debatten har därvid
            bl. a. följande modeller disku- terats: a) Indexreglering och
            viss mindre höjning av nuvarande radio-TV- avgift. b) Särskilda
            avgifter motsvarande färg-avgift. I framtiden kan sär- skilda
            priser eller avgifter gällande videokassetter eller kabel-TV-mot-
            tagning bli aktuella. c) Skattefinansiering (gäller i dag skol-TV,
            skolradio, vuxenutbildning, utlandsprogram) kan exempelvis också
            övervägas beträffande distribu- tionskostnader, lokalradio eller
            motsvarande. d) Kompletterande finansiering via klart avgränsad
            annonsering mel- lan program eller i särskilda sammanhängande
            reklamjournaler.
          </p>
          <p xml:id="i-C5z4ffcGQYc2SFxURi2aM">
            Vi vill erinra om att såväl Nordiska rådet som nordiska minister-
            rådet givit ett utvidgat nordiskt samarbete på rundradioområdet
            mycket hög prioritet. Ett sådant utvidgat samarbete torde komma
            att medföra krav på likartade finansieringsregler i de nordiska
            länderna. Den av oss i motionen föreslagna utredningen bör överväga
            frågorna kring rund- radioverksamhetens framtida finansiering
            mot denna bakgrund.
          </p>
          <p xml:id="i-FbvT3LEDG8MGxKRm7kgt5J">
            7. 1969 års radioutredning
          </p>
          <p xml:id="i-FnGJUm3aoS2euWLX9W5ocC">
            I denna motion föreslår vi att en parlamentarisk utredning tillsätts
            med uppgift att se över rundradioverksamhetens organisation. Vissa
            av de frågor vi här tagit upp berör till viss del det utredningsuppdrag
            som givits åt 1969 års radioutredning. Den tillsattes emellertid
            under andra premisser än som nu är aktuella, dess uppdrag avser
            väsentligen frågor rörande ökat sändningsutrymme i ljudradion
            för utbildnings- och informationsändamål, och den har inte någon
            bred parlamentarisk sammansättning. En ny utredning med representation
            för riksdagspar-
          </p>
          <pb facs="riksdagen-motions-pdf/data/1973/mot_1973__452/mot_1973__452-009.pdf"/>
          <fw xml:id="i-CiqyGSTT27e45AgtrkTpQr">
            Mot. 1973:452 20
          </fw>
          <p xml:id="i-LfM84VDGKivP6f9aZSA7wt">
            tierna bör därför tillsättas med uppgift att göra en total översyn
            av rund- radioverksamhetens organisation. Hemställan Med hänvisning
            till ovanstående hemställer vi att riksdagen hos Kungl. Maj:t
            hemställer att en parlamentarisk
          </p>
          <p xml:id="i-N47ynhH7HbUQsoUDjHvMPB">
            utredning tillsätts med uppgift att se över rundradioverk- samhetens
            organisation.
          </p>
          <p xml:id="i-UMHCVgmnYKB1J8kUy85sDH" type="date">
            Stockholm den 24 januari 1973
          </p>
          <div xml:id="i-Vwe3qHvS1WbyZmCG8dWzur" type="signatureBlock">
            <list xml:id="i-G5mwB9BNMRkv4Uq3hieEGM">
              <item xml:id="i-SCyefNz7gnsSGzJWKywrX5" who="i-N4EAtthRAnrRUx2M5559AH" type="signature">
                P. O. SUNDMAN (c)
              </item>
              <item xml:id="i-UTVzUpjbtB3D6Py3gMGXVW" who="i-P7oVLGoBfbz4RGE5XkQtLN" type="signature">
                JAN-ERIK WIKSTRÖM (fp)
              </item>
            </list>
          </div>
          <p xml:id="i-JfabhjJe73bBfdUnsn64oL">
            N. O. Mavuritzons Boktryckeri AB, Stockholm 1973
          </p>
        </div>
      </div>
    </body>
  </text>
</TEI>
