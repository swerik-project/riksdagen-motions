<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__19/mot_1930__fk__19-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 19. 1
          </p>
          <p>
            Nr 19.
          </p>
          <p>
            Av herr Johansson, Johan, m. fl., angående exportunderstöd för
            runmärkt smör, som utföres ur landet.
          </p>
          <p>
            Den svårartade jordbrukskrisen i vårt land är ett så allmänt
            erkänt faktum, att det torde vara onödigt att mera utförligt dokumentera
            densamma. För att klargöra verkningarna på något längre sikt bör
            det vara tillräckligt att er- inra om den avgörande omständigheten,
            att jordbrukets produktionskostnader sedan tiden före världskriget
            stigit med mer än 20 90 i förhållande till dess inkomster. Ett
            sådant utvecklingsförlopp måste med nödvändighet föra till en
            katastrof förr eller senare. Visserligen är jordbruksbefolkningen
            starkt bunden vid sin näring, men det finns dock en gräns, utöver
            vilken det är omöj- ligt att komma. En jordbrukare kan nog underkasta
            sig flera års slit och släp utan annan lön än det allra nödvändigaste,
            men om skulderna växa honom över huvudet, måste han dock till
            sist duka under. Att jordbrukskrisen nu blivit akut torde i högre
            grad vara att tillskriva eko- nomisk utmattning än under sistförflutna
            året tillkomna särskilda omständig- heter. Att exempelvis en god
            skörd icke under nuvarande förhållanden hind- rar kristendenserna
            att utveckla sig är icke förvånande, då tillräckliga avsätt- ningsmöjligheter
            icke kunna beredas till priser, som motsvara de på grund av orsaker,
            varöver jordbrukarna icke kunnat råda, högt uppdrivna produktions-
            kostnaderna. En riklig skörd inom landet i förening med ohämmad
            import även av sådana produkter, vilka utan olägenhet och ungefär
            lika fördelaktigt kunna produceras inom landet, under det att
            den utländska marknaden genom handels- politiska åtgärder i allt
            större utsträckning stänges för våra jordbruksproduk- ter, kan
            lätt förvärra läget till den grad, att bristningsgränsen nås.
            Så synes i själva verket förhållandet ha varit under det sistförflutna
            året, åtminstone för lantbruket inom stora delar av landet. Det
            är helt naturligt, att jordbrukets utövare i den ställning, vari
            de kom- mit, vänt sig till statsmakterna med begäran om åtgärder
            till lindrande av nöd- läget, och enligt vår mening kunna icke
            statsmakterna med likgiltighet åse, huru vår största folkklass
            på detta sätt år efter år får sin ställning successivt för- sämrad,
            utan måste allvarligt överväga varje till buds stående användbart
            me- del att om möjligt åstadkomma drägligare förhållanden. Man
            torde därför f. n. kunna bortse från vissa principiella betänkligheter
            av näringspolitisk natur, vilka icke böra få stå hindrande i vägen
            för åtgärder, som i och för sig kunna befinnas ändamålsenliga
            och väntas bli effektiva. Huvudsaken är att åtgär- derna verkligen
            fylla sitt syftemål.
          </p>
          <p>
            Bihang till riksdagens protokoll 1930. 3 saml. &amp; häft. (Nr 19—20.)
            1
          </p>
          <pb facs="riksdagen-motions-pdf/data/1930/mot_1930__fk__19/mot_1930__fk__19-002.pdf"/>
          <p>
            2 Motioner i Första kammaren, Nr 19.
          </p>
          <p>
            Jordbrukskrisen löses icke med ett penndrag och naturligtvis
            icke heller med ett riksdagsbeslut. Jordbrukarna äro medvetna
            om problemets invecklade be- skaffenhet; de förstå att åtskilligt
            är beroende av dem själva, deras förmåga att åstadkomma effektiv
            organisation o. s. v., men de veta också av erfarenhet, att statliga
            åtgärder ha mycket att betyda, positivt och negativt, då statsåtgär-
            derna antingen kunna befordra eller neutralisera deras egna strävanden.
            I fråga om importen från utlandet äro jordbrukarna i hög grad
            beroende av statsmak- ternas åtgöranden, och denna konkurrens
            kan på många områden bliva så över- mäktig, att resultatet av
            jordbrukarnas strävanden omintetgöres, vare sig de uppträda som
            enskilda eller organiserade. Skall någon verklig förbättring kunna
            nås, måste helt säkert jordbrukskri- sens problem angripas från
            olika sidor, utan förutfattad mening och i klart medvetande att
            någon patentlösning icke gives. Hjälpaktionen måste sättas in
            på många olika punkter samtidigt för att ett samlat resultat av
            någon bety- denhet skall kunna vinnas. Statliga åtgärder av olika
            slag till stöd för särskilda grenar av jordbruksproduktionen,
            hjälp till självhjälp 0. s. Vv. kunna var för sig vara otillräckliga
            men tillsammans bilda ett system ägnat att föra till det av- sedda
            målet. Såsom ogenomförbara måste man obetingat beteckna de råd
            jordbrukarna 1 tid och otid fått mottaga angående ensidig inriktning
            av produktionen på vissa slag av produkter. När vi i denna motion
            föreslå åtgärder till underlättande av den animaliska produktionen,
            får detta därför icke uppfattas såsom någon rekommendation av
            dylik ensidighet utan endast som ett led i en allmän stöd- aktion
            till hela jordbrukets förmån. Vi tro icke det är lämpligt eller
            ens möj- ligt att i Sverige med dess utomordentligt starkt skiftande
            jordbruksförhållan- den ensidigt driva någon viss sida av produktionen
            på bekostnad av de övriga. De skiftande jordbruksförutsättningarna
            i vårt land hänvisa jordbrukarna till en ganska mångsidig produktion
            för att nå bästa möjliga resultat. Det duger t. ex. icke att sätta
            sin lit till övergång från vegetabilisk till animalisk produk-
            tion. Danmarks exempel, som ända till leda framställts för våra
            jordbrukare som efterföljansvärt, säger härvidlag ingenting. Vi
            vilja på denna punkt hänvisa till ett klargörande uttalande av
            professor David Davidson, som på tal om produktionsinriktningen
            vid svenskt och danskt jordbruk erinrat om att Danmark ända till
            mitten av 1860-talet var ett över- vägande spannmålsproducerande
            land med en betydande spannmålsexport. När i slutet av 1870-talet
            den starka stegringen av spannmålsexporten från de trans- oceana
            länderna började, var det tydligt, att det danska jordbruket ej
            kunde skyddas genom spannmålstullar, utan det var i stället nödvändigt
            att ersätta spannmålsexporten med annan export. Danmarks jordbruk
            valde animaliska produkter och i främsta rummet smör, fläsk och
            ägg. Under år 1927 levere- rade Danmark till England 54 procent
            av Englands hela import av fläsk, 37 procent av Englands import
            av smör och 29 procent av Englands import av ägg. Till Tyskland
            gick samma år 25 procent av Danmarks export av smör och ägg.
          </p>
          <pb facs="riksdagen-motions-pdf/data/1930/mot_1930__fk__19/mot_1930__fk__19-003.pdf"/>
          <p>
            Motioner i Första kammaren, Nr 19. 3
          </p>
          <p>
            Att Danmark lyckats vinna denna avsättning för sitt jordbruks
            huvudpro- dukter särskilt i England beror väsentligen på att det
            kommit först, när det gällt att få England till kund för sin animaliska
            export, en omständighet som alldeles förbisetts. Skulle Sveriges
            jordbrukare söka förbättra sin ställning ge- nom att utbyta större
            delen av sin spannmålsodling mot en ökning av den animaliska produktionen,
            gäller det att för denna ökning finna en marknad, som är sådan
            att den betalar pris av erforderlig höjd. Problemet kan ej utan
            vidare förklaras olösligt, framhåller prof. Davidson, men innan
            man söker lös- ningen av det svenska jordbrukets stora problem
            i övergång till animalisk pro- duktion, måste man ha denna fråga
            om avsättningen klargjord. Sverige kunde visserligen konkurrera
            med Danmark om den engelska marknaden, men detta skulle antagligen
            nedtrycka prisen där, enär det är en livsfråga för Danmark att
            få behålla sin nuvarande del av denna marknad. En jämförelse för
            år 1926 i ett nyutkommet arbete om den danska koopera- tionen,
            vilket år från Danmark exporterades matvaror av djur (huvudsakligen
            smör, fläsk och ägg) för 1,041 milj. kr. men från Sverige blott
            för 90 milj., har i pressen utlöst förvånade reflexioner, då Sverige
            har flera lantbrukare än Danmark och vår åkerareal är större än
            danskarnas. Med anledning härav framhåller prof. Davidson, att
            svaret härpå är mycket lätt: ”Först och främst är siffran 1,041
            milj. missvisande, om man ej beaktar att Danmark icke kunnat verkställa
            denna export, om landet ej hade importerat foder, brödsäd och
            gödningsämnen för nära halva denna summa. För övrigt förklaras
            differensen av att Danmarks export till över 80 procent utgöres
            av jordbruksprodukter, under det att Sveriges export till över
            90 procent ut- göres av andra varor än jordbruksprodukter. Men
            detta kan väl ej ovillkorligen betraktas såsom ett företräde för
            Danmark.” Jämförelser med Danmark böra säkerligen göras med stor
            försiktighet. Man undkommer icke vårt eget jordbruksproblem genom
            metoden att uppmana våra jordbrukare att taga lärdom av sina danska
            yrkesbröder. Även det danska jordbruket befinner sig i ett mycket
            kritiskt läge, vilket i regel förbises. Olik- heten i produktionsvillkor
            mellan de båda länderna gör det ingalunda givet, att samma produktionsinriktning
            lämpar sig för båda. De rådgivare, som icke ha annat att komma
            med än hänvisningar till Danmark, förbise dessutom, att Sve- riges
            jordbrukare icke nu ha valfrihet med hänsyn till avsättningsmöjligheter-
            na. Vi tro för övrigt, att den differentiering som utmärker vårt
            jordbruk och vilken tämligen väl torde ansluta sig till de naturliga
            betingelserna för olika landsdelar och olika storleksgrupper,
            är till fördel för landet. Den utveckling, som ägt rum på några
            årtionden, synes bekräfta detta. Det nu rådande kris- tillståndets
            orsaker få med all säkerhet sökas på andra områden. Såsom argument
            mot förslag till lindrande av jordbrukskrisen anföres åter och
            åter, att den eller den åtgärden icke kan godtagas, därför att
            den endast kommer en mindre del av jordbrukarklassen tillgodo.
            Vi betvivla dock, att det på något område kan framletas ett universalmedel,
            som verkar så exakt efter
          </p>
          <pb facs="riksdagen-motions-pdf/data/1930/mot_1930__fk__19/mot_1930__fk__19-004.pdf"/>
          <p>
            4 Motioner i Första kammaren, Nr 19.
          </p>
          <p>
            beräkning, att det icke någon gång slår slint. Skall ingenting
            få genomföras, som icke verkar lika för alla, kunna vi säkerligen
            diskutera hur länge som helst utan att komma till något resultat.
            En sådan hållning tyder på bristande vilja att verkligen göra
            någonting för att förbättra läget. Emellertid finns inom jordbruket
            en produktionsgren, som berör praktiskt taget varje jordbrukare,
            vare sig han hör hemma i norra eller södra Sverige eller har stort
            eller litet jordbruk. Vi syfta på den animaliska produktionen.
            Tullskyddet för animaliska produkter har i allmänhet icke kunnat
            utnyttjas, därför att vi sedan lång tid haft exportöverskott av
            dessa varor, och världs- marknadspriset har blivit avgörande.
            Även om blott en relativt obetydlig del av den samlade produktionen
            gått till export, har priset på denna del varit bestämmande för
            prisen på hemmamarknaden. Man skulle tro, att prisläget för animaliska
            produkter borde vara ganska tillfredsställande, eftersom rädd-
            ningen för jordbruket av mången anses vara utvidgad animalisk
            produktion, men så är i verkligheten alls icke fallet, såsom lantbrukarna
            nogsamt fått erfara. Kommerskollegii svenska partiprisindex för
            oktober 1929 står för animaliska livsmedel vid siffran 141 (kreatur
            127, kött 140, mejeriprodukter 145). Då lantbruksstyrelsens index
            för produktionskostnaderna håller sig omkring 165 och icke visar
            tendens till nedgång, säger det sig självt att läget måste vara
            be- kymmersamt. Det är en dålig tröst, att index för vegetabiliska
            produkter lig- ger så lågt som vid 120 (omalen spannmål 113, mjöl,
            gryn och bröd 143). En tillfällig prisstegring för animaliska
            produkter inträffade under november men efterföljdes av ett starkt
            prisfall. Medan Malmönoteringen för runmärkt smör i slutet av
            nov. 1929 var 302 öre pr kg., var noteringen den 9 jan. 1930 258
            öre. Vi veta mycket väl att mången fortfarande anser det vara
            endast till fördel, om priset på livsmedel pressas ned, men vi
            tro att denna syn på hithörande frå- gor numera måste anses förlegad.
            Även för jordbruket måste gälla, att män- niskan är icke blott
            medel utan även mål för den ekonomiska verksamheten. Man kan icke
            driva satsen, att ju lägre jordbruksprodukternas pris ställer
            sig i förhållande till andra varor, desto lyckligare för samhället,
            om därigenom en avsevärd del av befolkningen tryckes ned på en
            oskäligt låg levnadsstandard. Bedömandet av den animaliska produktionens
            resultat försvåras genom den ställning mjölkproduktionen intager.
            Jämför man mjölkpriset i städer och stör- re samhällen med det
            pris producenterna i allmänhet erhålla vid närmaste mejeri, kan
            man lätt frestas tro, att mjölkproduktionens dåliga lönsamhet
            hu- vudsakligen beror på svag organisation och därav möjliggjorda
            stora mellan- handsvinster, en uppfattning som även ibland kommit
            till uttryck i den allmän- na diskussionen. Betydelsefullt är
            emellertid härvidlag, att endast en propor- tionsvis ringa del
            av den producerade mjölken kan avsättas för direkt konsum- tion.
            Det är svårt att exakt bestämma denna del, men man torde komma
            san- ningen nära, om man uppskattar den till 25 å 30 procent av
            den samlade pro- duktionen. Om ett förhållandevis någorlunda tillfredsställande
            pris erhålles för den till direkt konsumtion försålda mjölken,
            tryckes medelpriset starkt ned
          </p>
          <pb facs="riksdagen-motions-pdf/data/1930/mot_1930__fk__19/mot_1930__fk__19-005.pdf"/>
          <p>
            Motioner i Första kammaren, Nr 19. 5
          </p>
          <p>
            av den mjölk, som användes för tillverkning av smör, vars pris
            är beroende av världsmarknaden. Det har vid olika tillfällen,
            då förslag om ökat skydd för den animaliska produktionen varit
            under diskussion, anförts att det icke är möjligt att skydda denna
            produktion med tullar, därför att ett exportöverskott föreligger,
            som är avgörande för prisläget, Då återstår, såvitt vi kunna förstå,
            ingenting annat — om man ej vill lämna producenterna åt sitt öde
            — än att genom exportstöd göra hemmamarknaden i någon mån oberoende
            av världsmarknadspriset. Som bekant har utlandet i betydande utsträckning
            begagnat sig av denna metod, och våra svenska jordbrukare ha indirekt
            i ej ringa grad haft känning härav. Av stor vikt för de flesta
            jordbrukares ekonomi är otvivelaktigt smörpriset. Ett i förhållande
            till produktionskostnaderna onormalt lågt smörpris drabbar dem
            hårt. Det anföres som ett glädjande symtom, att under januari—no-
            vember 1929 utfördes omkring 23,000 ton smör mot c:a 16,000 ton
            samma tid 1928, men samtidigt har priset understigit föregående
            års med omkring 14 öre per kg. i medeltal. Man kunde förmoda,
            att produktionen skulle minskas, då priset faller, men så har
            tydligen icke skett. Jordbrukarna synas i stället på grund av
            krisläget ha tvingats att salubjuda större produktmängder än vanligt
            för att om möjligt rädda sig från ekonomisk undergång. Uppfattningen
            att livsmedelsåtgången skulle i nämnvärd grad ökas, då priserna
            tryckas ned, hål- ler icke streck, om ett lands allmänna levnadsstandard
            är någorlunda hög, och det ligger intet orimligt i antagandet,
            att föregående års trots sjunkande pri- ser starkt ökade smörexport
            kan stå i direkt samband med det försämrade läget för jordbruket.
            Man torde icke kunna räkna med att det ogynnsamma prisförhållandet
            mel- lan jordbruksprodukter och andra varor rättar till sig av
            sig själv, ty, såsom nyligen framhållits av en ekonomisk teoretiker
            — professor E. Sommarin — ju mera underbetalta jordbrukarna bli
            desto större anledning ha de att anstränga sig som producenter
            och desto starkare blir för dem tvånget att sälja. Professor Sommarin
            tillägger: ”För statsmakterna att lägga armarna i kors under avvaktan
            på, att det eko- nomiska livet rättar sig själv efter sina egna
            lagar, är en naivitet, som saknar vetenskapligt stöd.” Lantbruksstyrelsen
            har i en skrivelse till Kungl. Maj:t understrukit, att det icke
            nog kraftigt kan betonas att med den centrala ställning jordbruket
            in- tager i det svenska näringslivet jordbruksnäringens trivsel
            icke endast eller ens huvudsakligen är en näringens egen inre
            angelägenhet. Den måste tvärtom be- traktas och behandlas som
            en hela landets och folkets gemensamma angelägenhet av den mest
            genomgripande betydelse. Lantbruksstyrelsen strök likaledes under
            nödvändigheten av att de åtgärder, som behöva vidtagas, snarast
            komma till stånd, varvid med hänsyn till effektiviteten företräde
            borde ges åt frågor om tullförhöj- ningar, exportpremier, importförbud
            eller andra reglerande åtgärder av stats- makterna i syfte att
            i högre grad förbehålla den inhemska marknaden för inhemsk
          </p>
          <pb facs="riksdagen-motions-pdf/data/1930/mot_1930__fk__19/mot_1930__fk__19-006.pdf"/>
          <p>
            6 Motioner i Första kammaren, Nr 19.
          </p>
          <p>
            produktion eller underlätta svenska jordbruksprodukters konkurrens
            på ut- ländsk marknad. Såvitt vi kunna finna, skulle statligt
            stöd för smörexporten i nuvarande läge kunna ej oväsentligt bidraga
            till att hålla priset på en skälig nivå och därmed i någon mån
            lätta det hårda trycket för jordbruket. Det vore dessutom en åt-
            gärd, som kunde antagas verka omedelbart, vilket uppenbarligen
            är av största betydelse med hänsyn till det kritiska läget. Vad
            angår storleken av statens bidrag synes det icke böra sättas lägre
            än 40 öre per kilogram, om det skall kunna väntas medföra avsedd
            verkan. En nödvändig följd är att tullsatsen å smör höjes till
            samma belopp eller att en importreglering sker. I nuvarande läge
            förorda vi det förstnämnda alternativet. Statens utgifter för
            ändamålet bli givetvis betydande. Vid en export av samma storlek
            som år 1929 skulle ett anslag å c:a 10 milj. kr. per år erfordras.
            Det svåra krisläget synes oss dock motivera även långt gående
            uppoffringar för närvarande. Den närmare utformningen av bestämmelserna
            synes böra överlämnas till Kungl. Maj:t. Vi vilja härvidlag blott
            förutskicka, att det måhända kunde befinnas ändamålsenligt att
            som villkor för det statliga bidragets utbetalande uppställa kravet,
            att exporten sker genom en av jordbrukarna bildad koopera- tiv
            försäljningsorganisation, till vilken samtliga smörexporterande
            mejerier äro anslutna. Med stöd av det anförda få vi hemställa,
          </p>
          <p>
            att riksdagen måtte besluta, att från och med den 1 juli 1930
            av statsmedel skall utbetalas ett exportstöd av 40 öre för varje
            kilogram runmärkt smör, som utföres ur landet; samt att riksdagen
            för detta ändamål måtte för instundande budgetår anvisa ett förslagsanslag
            å kronor 10.000.000.
          </p>
          <p>
            Stockholm den 15 januari 1930.
          </p>
          <p>
            Joh. Johansson, Ernst Svenson. Axel Löfvander. Friggeråker. And.
            Henriksson. L. G. Bodin. Fr. Julin. Per Gustafsson. K.G. Westman.
            Oscar Ericson. J. A. Larsson. Per Andersson. Petrus Nilsson.
          </p>
          <p>
            Alexander Nilsson. C. A. Reuterskiöld.
          </p>
        </div>
      </div>
    </body>
  </text>
</TEI>
