<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00459">
  <teiHeader>
    <fileDesc>
      <titleStmt>
        <title>Skärgårdens utveckling</title>
        <author corresp="i-43NmWWYd8vEgZrkoXWWCXx">av Rosita Runegrund (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skärgårdens utveckling</title>
          <idno type="rdwebb">GX02N459</idno>
          <rs type="number">N459</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N459/text</ref>
          <ref type="dokument_url_html">http://data.riksdagen.se/dokument/GX02N459</ref>
          <ref type="dokumentstatus_url_xml">http://data.riksdagen.se/dokumentstatus/GX02N459</ref>
          <ref type="doc">http://data.riksdagen.se/fil/86D9E973-70CC-40EE-9853-13D02A1AFA0B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7LRkFm25bt4f41Lb5hj465" type="signed"/>
        <correspContext corresp="i-7LRkFm25bt4f41Lb5hj465">
          <note type="signatory" corresp="i-43NmWWYd8vEgZrkoXWWCXx"/>
        </correspContext>
        <correspAction xml:id="i-BoJ7Pzt1z7LtNwgiQWC6e8" type="numbering">
          <date when="2009-10-08"/>
        </correspAction>
        <correspAction xml:id="i-JV1q5cGKgsS2jmKYbw1RiK" type="submission">
          <date when="2009-10-06"/>
        </correspAction>
        <correspAction xml:id="i-91ajyEFdRt1isvvcvNuM1N" type="transfer">
          <date when="2009-10-06"/>
        </correspAction>
        <correspAction xml:id="i-439BBuNmbcnPEspgU94aA9" type="assigned"/>
        <correspContext corresp="i-439BBuNmbcnPEspgU94aA9">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LsjrgL4jEun9dHoKomWrwA" type="motBody">
        <div xml:id="i-R8o9ccHrKXuuBPwq74mgjg" type="motProposal" subtype="förslag">
          <head xml:id="i-Pcq9aTUzGYzn4iuG9dmeGX">
            Förslag till riksdagsbeslut
          </head>
          <list xml:id="i-2jLgZjHo2RL68KU3wVzJD3" style="ol">
            <item xml:id="i-MW9tQStMeY2pWvu35go8d1">
              Riksdagen tillkännager för regeringen som sin mening vad som
              anförs i motionen om behovet av en samlad politik för utveckling
              av de svenska skärgårdsområdena.
            </item>
            <item xml:id="i-TpgG2bioUkBPyP9icdGWYK">
              Riksdagen tillkännager för regeringen som sin mening vad som
              anförs i motionen om att se över lagen när det gäller tredimensionell
              fastighetsindelning. 1
            </item>
            <item xml:id="i-VunBuerGpDndu7Vbz6R851">
              Riksdagen tillkännager för regeringen som sin mening vad som
              anförs i motionen om kommunikationer och social service i skärgården.
            </item>
          </list>
          <p xml:id="i-SpJgDuduzFbmks8CscYKE2">
            1 Yrkande 2 hänvisat till CU.
          </p>
        </div>
        <div xml:id="i-3CyhkF3Vy81YQ4p8k8fCJc" type="motContent">
          <head xml:id="i-KtE1ihUS2qpzSKjxCBna2M" type="h1">
            Bakgrund
          </head>
          <p xml:id="i-Rbt1XZZPMhy3XKTL6UH1W6">
            Den svenska skärgården står för unika naturvärden och är oersättlig
            för människor, såväl bofasta som besökande. Det finns idag en
            berättigad oro över att sådana värden riskerar att gå till spillo.
            Utvecklingen i landets skärgårdsregioner skiljer sig åt. De storstadsnära
            skärgårdarna står idag för den befolkningsökning som sker i skärgården.
            I övriga skärgårdsregioner minskar befolkningen. Det behövs en
            aktiv och sammanhållen skärgårdspolitik på nationell nivå som
            innebär att olika myndigheter ser skärgårdarna som en resurs i
            det kommunala och regionala utvecklingsarbetet. Det vore högst
            olyckligt om skärgården bara skulle leva under sommaren; vi behöver
            arbeta aktivt för att det ska vara en levande bygd under hela
            året. Det finns idag en fast skärgårdsbefolkning på ungefär 32
            000 personer, varav ungefär två tredjedelar bor på västkusten.
          </p>
          <head xml:id="i-F7V4QnFh2EiL822d5bxgYc" type="h1">
            EU-programmens betydelse för näringslivet
          </head>
          <p xml:id="i-PkeMKEa4RKRq92LSTynQ51">
            Glesbygdsverkets uppföljning av programmet Mål 2 Öar 20002006
            visade att målen har nåtts med råge. Totalt har 600 nya företag
            startats, 1 000 nya arbetstillfällen skapats och 800 jobb bevarats.
            Insatserna från programmet har haft stor betydelse och bestående
            effekter för utvecklingen i skärgårdarna. Identifierade framgångsfaktorer
            har visat sig vara följande.
          </p>
          <list xml:id="i-LsiaNQ4WXZpeGEBK1gmwdr" style="ul">
            <item xml:id="i-NKv7hn9BnoTvrjJrDBVM2z">
              Samverkan och förankring är de faktorer som betytt mest för ett
              lyckat skärgårdsprojekt.
            </item>
            <item xml:id="i-2ttM16cKgcJKmwV861YEJ9">
              Det avgörande har inte varit själva projektet, utan vad projektet
              ska åstadkomma efter projektperiodens slut. Det innebär fokus
              på långsiktiga projekt.
            </item>
            <item xml:id="i-6Np3E86bi1zXjWvzyY6GyK">
              Kommunernas viktiga roll, inte bara som medfinansiärer utan också
              som pådrivande aktörer. En nyckel till framgång är att se skärgårdarna
              som en resurs och integrera dem i kommunalt och regionalt utvecklingsarbete.
            </item>
          </list>
          <p xml:id="i-FHRS51gP3co8pZz7yxYnP3">
            Under den nya programperioden 20072013 kommer skärgårdarna inte
            längre att omfattas av ett eget program. Skärgårdsutvecklingen
            ska i första hand stödjas inom landsbygdsprogrammet. Vad som ska
            prioriteras avgörs i varje län med länsstyrelsen som ansvarig
            aktör. Det finns idag oro och farhågor att skärgårdarnas möjligheter
            och problem riskerar att bli bortglömda i samband med regionaliseringen.
            Skärgårdsfrågorna är tämligen anonyma i de regionala genomförandestrategierna.
            En del skärgårdsområden behöver mer uppmärksamhet, eftersom man
            lokalt inte själv orkar driva frågorna.
          </p>
          <p xml:id="i-YFaPQ5K9zJ1dJVkLKGEHVE">
            Även från Skärgårdarnas Riksförbund tror man att det är till
            skärgårdarnas nackdel att ansvar och pengar delats ut på varje
            län. Det medför att alla får, kan och kommer att göra olika bedömningar,
            vilket visar på behovet av en nationell samordning.
          </p>
          <head xml:id="i-S8h8TvKTvtWm1tqyVZBhzu" type="h1">
            Boendet
          </head>
          <p xml:id="i-8PCY7t2XwiN7UiRZsxbMup">
            För att kust- och skärgårdssamhällena långsiktigt ska kunna överleva
            som rekreationsområden krävs också en bofast befolkning året runt.
            Samspelet mellan fritidsboende och åretruntboende är oerhört viktigt
            och av stor betydelse för att dessa samhällen ska leva året runt.
            Det finns dock en brytpunkt i förhållandet mellan fritidsboende
            och åretruntboende. Är övervägande delen fritidsboende saknas
            underlag för den service som en kommuninnevånare kan kräva, t.ex.
            skola och affär. Den långsiktiga utvecklingen försämras om alltfler
            samhällen utefter våra kuster tillåts bli spöksamhällen. Kommunerna
            måste arbeta mer aktivt med att ta fram fler tomter på redan bebodda
            kustsamhällen och öar där det finns tomtmark kvar. Regeringen
            arbetar för att möjliggöra fler boendeformer och har infört ägarlägenheter
            under 2009. Möjligheten att de som juridiskt benämns småhus skulle
            kunna delas upp i två mindre fastigheter skulle underlätta för
            äldre och ensamstående att bo kvar i skärgården trots begränsade
            resurser. Det borde också vara ett attraktivt boende när alternativa
            bostäder såsom hyresrätter saknas. Regeringen bör utvidga förslaget
            om ägarlägenheter till att även gälla småhus. När det gäller tredimensionell
            fastighet som nybildas eller ombildas får det idag ske enbart
            om fastigheten är avsedd för bostadsändamål och om den omfattar
            minst tre bostadslägenheter. Regeringen har sagt att den noga
            vill följa och utvärdera reformen med ägarlägenheter. I detta
            sammanhang är det viktigt att belysa just frågan om förhållandena
            för tredimensionell fastighetsindelning. Det vore naturligtvis
            också önskvärt om fler hyresrätter byggdes och att rätt förutsättningar
            för det skapades.
          </p>
          <head xml:id="i-XmgP9ouDC4GAcd8batKe9E" type="h1">
            Vistelsebegreppet
          </head>
          <p xml:id="i-Em8Q2CFWoQEHSo9WvSqGs7">
            Socialtjänstens vistelsebegrepp när det gäller rätten till hemtjänst
            fungerar bra utom när det gäller förhållandet semesterkommunernas
            ansvar gentemot hemkommunernas ansvar. Reglerna om att det är
            vistelsekommunen som också får ta kostnaden för sommarboendes
            social- och hemtjänst drabbar många kustkommuner. För många är
            inte det största problemet att ordna hemtjänsten utan att de inte
            får betalt för den från personens hemkommun.
          </p>
          <p xml:id="i-HwEpoZjqw66zrhWvex7ZeF">
            Semesterkommunerna måste ha rimliga villkor, och möjligheten
            att upprätta ekonomiska avtal med hemkommunerna ska vara ett led
            i en planerad sommarvistelse för personer med beviljat bistånd.
            Det var därför mycket positivt att regeringen tillsatte en utredning
            om vistelsebegreppet. Den 24 april 2009 överlämnade Vistelseutredningen
            betänkandet Ingen får vara Svarte Petter till regeringen.
          </p>
          <p xml:id="i-E7kpVrwebyGsjWD5waExuT">
            Denna utredning föreslår dock tyvärr inte någon förändring när
            det gäller bestämmelserna om vem som ska betala för social- och
            hemtjänsten vid exempelvis sommarboende. Det rimliga vore att
            social- och hemtjänst betraktas som exempelvis skolan eller sjukvården,
            du kan få den någon annanstans men det är din hemkommun som betalar.
          </p>
          <head xml:id="i-LNaBTN3gc1AWvPJuZTch8w" type="h1">
            Tillgången till social service
          </head>
          <p xml:id="i-UsBhM7FoN79r5d59ZvvmjU">
            I många avseenden lever öbefolkningen sist på linjen när det
            gäller tillgång till offentlig och kommersiell service. Med en
            gles befolkning saknas även i de flesta skärgårdsområden en tillräckligt
            stor befolkning för att klara en lokal service på traditionellt
            vis. Det är också svårt att med egen kraft orka påverka utvecklingen
            när man inte är så många. Det måste vara möjligt för barnfamiljer
            och äldre att bo i skärgården med tillgång till barnomsorg, skola
            samt vård- och omsorgsinsatser. Välfärdspolitiken måste utgå från
            individens och familjens behov och inte från geografin. Likaså
            förutsätter ett socialt och kulturellt utvecklande fritidsboende
            att det finns fastboende. Att verka för bättre utvecklingsmöjligheter
            för åretruntboende är i grunden viktigt för alla som bor där,
            året runt eller bara delvis. En möjlighet är den moderna informationstekniken
            som öppnar många nya möjligheter till försörjning och också ger
            möjlighet att utveckla och behålla de för svenska skärgårdar viktiga
            statliga verksamheterna.
          </p>
          <p xml:id="i-MyM8xSWSoGjkENakEvkb17">
            Enligt Skärgårdarnas Riksförbund finns det en möjlighet för kommuner
            att stärka de små skolorna. Det kan ibland räcka med små insatser
            som att skapa en ökad stimulans genom aktiva nätverk mellan små
            skolor på kusten. Genom att använda ny teknik är inte alltid det
            långa avståndet ett hinder. Tyvärr saknas det ett helhetsperspektiv
            i de flesta kommuner, mycket på grund av att skärgårdsbornas möjlighet
            att påverka den demokratiska processen är begränsad. I de flesta
            kommuner utgör de bara en mycket liten del av befolkningen och
            har litet inflytande i de allmänna valen.
          </p>
          <head xml:id="i-8nGvqDQ479nRaiyrRf8hRN" type="h1">
            Kommunikationer
          </head>
          <p xml:id="i-TEgSuQNY163au4JgCYHxsT">
            Kommunikationsfrågorna har en avgörande betydelse för att få
            en positiv utveckling. Även på detta område är samordningsbehovet
            påtagligt mellan olika slags transporter. Skärgårdstrafiken måste
            värnas och utvecklas för att möjliggöra inflyttning av ungdomar,
            kvarboende och stimulera näringsverksamheten i området. Det måste
            finnas förutsättningar för människor att bo i skärgården men arbeta
            på fastlandet.
          </p>
          <p xml:id="i-4Hj73V1AgzUbXTTaktczTu">
            Färjetrafiken är livsavgörande för de boende på öarna, och därför
            ska reglerna och deras tillämpning vara enhetliga och tydliga.
            Det bör åligga Vägverket att ta ett samlat grepp på regelverket
            samt klargöra statens ansvar för färjetrafiken i skärgårdarna.
            Det finns starka skäl att samordna trafikbehoven för småöar med
            få boende. Bra kommunikationer är en rättighet även i skärgården.
          </p>
          <head xml:id="i-HvjBWvpueXbd5RFGg7giNy" type="h1">
            Turism och rekreation
          </head>
          <p xml:id="i-8yRaqKLJ4b81ifoj5zNTt2">
            Det är inte enbart ett lokalt intresse utan även ett starkt riksintresse
            att de stora och unika svenska skärgårdsområdena hålls levande.
            Det handlar om rimliga villkor för näringsverksamhet och boende
            för skärgårdsbefolkningen men också om att tillvarata den unika
            miljön för turism och rekreation. Dessa båda intressen torde dessutom
            i långa stycken vara samverkande. Att det finns mer potential
            när det gäller turism är inte en långsökt slutsats. I Västsverige
            sker det 2,9 miljoner övernattningar i fritidsbåt varje år. 60
            procent sker under juli månad. Båtgästerna spenderar dock bara
            hälften så mycket som de som campar på land. Här finns en stor
            potential för ökade intäkter och därmed fler möjliga arbeten.
            Om mer pengar skulle spenderas skulle det skapa många nya arbetstillfällen.
            En båtgäst spenderar 205 kronor per dygn i genomsnitt medan en
            campinggäst spenderar 440 kronor.
          </p>
          <p xml:id="i-J3oRST1ugowquFxX8KSPJv">
            Det som kan göras för att öka intäkterna bygger mycket på vilja,
            att öka kapaciteten i hamnarna, att kunna ta emot fler turister
            under själva högsäsongen, men parallellt med detta skulle också
            mer kunna göras från statligt håll för att främja denna turism.
            Exempelvis borde momsen på hamnavgift ses över.
          </p>
        </div>
        <div xml:id="i-RsEk8ovrSWbryJZNfwWpdD" type="motSignatures">
          <list xml:id="i-BLRbMau3M8aADthnXkcggu">
            <item xml:id="i-KZbnFHtQbHWgqcsUs9e83u" who="i-43NmWWYd8vEgZrkoXWWCXx">
              Rosita Runegrund (kd)
            </item>
          </list>
        </div>
      </div>
    </body>
  </text>
</TEI>
