<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-01766">
  <teiHeader>
    <fileDesc>
      <titleStmt>
        <title>Stöd för utsatta kvinnor i utrikespolitiken</title>
        <author corresp="i-7pp8o5KjbVfk6nNsz3e3FX">av Rasmus Giertz m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1766 av Rasmus Giertz m.fl. (SD)</title>
          <idno type="rdwebb">HA021766</idno>
          <rs type="number">1766</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA021766/text</ref>
          <ref type="dokument_url_html">https://data.riksdagen.se/dokument/HA021766</ref>
          <ref type="dokumentstatus_url_xml">https://data.riksdagen.se/dokumentstatus/HA021766</ref>
          <ref type="pdf">https://data.riksdagen.se/fil/A8969FAB-CDC1-4BC3-A1AD-4523009AB553</ref>
          <ref type="docx">https://data.riksdagen.se/fil/8E9D1D93-323D-4A67-8CD9-33FB052DBCD3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7pp8o5KjbVfk6nNsz3e3FX</idno>
            <name>Rasmus Giertz</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9B2D9NqGApkTujjScctpb" type="signed"/>
        <correspContext corresp="i-9B2D9NqGApkTujjScctpb">
          <note type="signatory" corresp="i-7pp8o5KjbVfk6nNsz3e3FX"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction type="submitted" xml:id="i-KoR8LJs8PfKL49RCh29TPx">
          <date when="2022-11-23"/>
          <time when="11:16:44"/>
        </correspAction>
        <correspAction type="reviewed" xml:id="i-Ws9U7KDb3JdpQfopjEffLw">
          <date when="2022-11-23"/>
          <time when="17:43:09"/>
        </correspAction>
        <correspAction type="referred" xml:id="i-QNXc1btEcUAxVvNkHntUhh">
          <date when="2022-12-01"/>
        </correspAction>
        <correspAction type="assigned" xml:id="i-KB9ydDxLzCoitq8Xzqiggh">
          <date when="2023-09-26"/>
          <time when="16:33:34"/>
        </correspAction>
        <correspContext corresp="i-KB9ydDxLzCoitq8Xzqiggh">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-LYSapjozzn7fJcFrpHr72b"/>
        <correspContext corresp="i-LYSapjozzn7fJcFrpHr72b">
          <ref type="uppgift">2022/23:UU15</ref>
          <ref type="ref_dok_id">HA01UU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5dkJ7mJVLHyVJBSy612mWK"/>
        <correspContext corresp="i-5dkJ7mJVLHyVJBSy612mWK">
          <ref type="uppgift">2022/23:UU6</ref>
          <ref type="ref_dok_id">HA01UU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LfrWmhkGoqkKxo8srqWE6e"/>
        <correspContext corresp="i-LfrWmhkGoqkKxo8srqWE6e">
          <ref type="uppgift">2022/23:UU7</ref>
          <ref type="ref_dok_id">HA01UU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1766 av Rasmus Giertz m.fl. (SD) Stöd för utsatta kvinnor i utrikespolitiken</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-FA7B3z3zd9zmnp7WmMeKxJ">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-AeqY5cPYpPjwYGFgakuQQJ">
              Riksdagen ställer sig bakom det som anförs i motionen om att
              ta initiativ till att främja kvinnors och flickors rättigheter
              globalt och tillkännager detta för regeringen.
            </item>
            <item sortKey="Yrkande 2" xml:id="i-WYpM9cZovSxucMiAg6JMLe">
              Riksdagen ställer sig bakom det som anförs i motionen om att
              ta avstånd från totalitära staters kvinnoförtryck och tillkännager
              detta för regeringen.
            </item>
            <item sortKey="Yrkande 3" xml:id="i-E7mDECkcjZ96C5pAzGpfGA">
              Riksdagen ställer sig bakom det som anförs i motionen om islamistiska
              diktaturers kvinnoförtryck och tillkännager detta för regeringen.
            </item>
            <item sortKey="Yrkande 4" xml:id="i-4eRxRzNX8SwDJzQwWF7d2Q">
              Riksdagen ställer sig bakom det som anförs i motionen om att
              använda tillgängliga diplomatiska verktyg för att främja kvinnors
              rättigheter i Iran och tillkännager detta för regeringen.
            </item>
            <item sortKey="Yrkande 5" xml:id="i-T7geAE6heb3Uq1MCgTebqz">
              Riksdagen ställer sig bakom det som anförs i motionen om att
              återkalla erkännandet av Palestina för att främja kvinnors rättigheter
              i Mellanöstern och tillkännager detta för regeringen.
            </item>
            <item sortKey="Yrkande 6" xml:id="i-EzuDn5nxgtgaNUhPoP9erU">
              Riksdagen ställer sig bakom det som anförs i motionen om att
              dra in biståndet till den palestinska myndigheten för att främja
              kvinnors rättigheter i Mellanöstern och tillkännager detta för
              regeringen.
            </item>
            <item sortKey="Yrkande 7" xml:id="i-CesWYfMDvcsggZwEJL441W">
              Riksdagen ställer sig bakom det som anförs i motionen om att
              med tillgängliga diplomatiska medel uppmärksamma och verka för
              kvinnors och flickors rätt till utbildning och tillkännager detta
              för regeringen.
            </item>
            <item sortKey="Yrkande 8" xml:id="i-3Ccu8MtBLJa55TqVqSp8g4">
              Riksdagen ställer sig bakom det som anförs i motionen om att
              med tillgängliga diplomatiska medel motverka och uppmärksamma
              den problematiska situationen med flickaborter och tillkännager
              detta för regeringen.
            </item>
            <item sortKey="Yrkande 9" xml:id="i-RFYhfVLLZgRqAfYJdMsEc3">
              Riksdagen ställer sig bakom det som anförs i motionen om att
              med tillgängliga diplomatiska medel motverka och uppmärksamma
              könsstympning och tillkännager detta för regeringen.
            </item>
            <item sortKey="Yrkande 10" xml:id="i-K3HmEZRGCJvRPEJUiGEWuA">
              Riksdagen ställer sig bakom det som anförs i motionen om att
              med tillgängliga diplomatiska medel motverka och uppmärksamma
              tvångsäktenskap och arrangerade äktenskap och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-7vTPniBcuqSn1wGrZJKSrT">
            Motivering
          </head>
          <p xml:id="i-RpXFWtfTzdvAV2HgEeMbLZ">
            Miljontals kvinnor runt om i världen utsätts dagligen för en
            förtryckande och våldsam hederskultur vilket kraftigt begränsar
            deras möjligheter att leva sina liv så som de själva önskar. Kvinnor
            tvingas finna sig i att deras rätt att göra egna livsval inskränks.
            Inte sällan krävs det att de ger upp den egna viljan för att sätta
            familjen eller släktens heder i första rummet. Sverige behöver
            en svensk utrikespolitisk linje som främjar kvinnors och flickors
            rättigheter globalt. Ett särskilt fokus i utrikespolitiken bör
            ligga på att bekämpa alla former av kvinnoförtryck, sexuell handel,
            barnäktenskap, övergrepp och andra former av våldsyttringar såsom
            könsstympning av flickor. Därför bör regeringen ta initiativ till
            att arbeta in detta fokus i de strategier som styr Sveriges relationer
            med andra stater.
          </p>
          <head type="h2" xml:id="i-2ajhBMAZBtUbWiFrruS1wX">
            Kvinnors frihet från totalitära staters förtryck
          </head>
          <p xml:id="i-FNHwvTi3FvX9rpMFT5mmvi">
            Sverige bör i sin utrikespolitik ta tydligt avstånd från statssanktionerat
            förtryck, oavsett land. Även i totalitära stater, såsom i den
            islamistiska diktaturen i Iran, finns skäl att vara extra uppmärksamma
            på vilka förhållanden som råder, då bilaterala eller multi­nationella
            frågor hanteras. Iranska kvinnor har gjort uppoffringar för att
            få sina grund­läggande mänskliga rättigheter erkända, men regimen
            fortsätter att förtrycka dessa försök till självbestämmande. I
            Iran är lagstiftningen utformad på så sätt att kvinnors vittnesmål
            är värda hälften av en mans, gifta kvinnor behöver sin mans tillstånd
            för att erhålla pass och det krävs mannens samtycke för gifta
            kvinnor att arbeta inom vissa yrken samt att skilja sig, med några
            undantag. Vi ser hur man genom slöjtvång inte bara påtvingar kvinnor
            en särskild klädkod utan även förminskar och begränsar dem som
            människor. Den iranska regimen utövar ett brutalt förtryck av
            kvinnor och flickor i landet. Sverige bör överväga att använda
            alla diplomatiska verktyg för att främja kvinnors rättigheter
            i Iran och i andra islamistiska diktaturer.
          </p>
          <p xml:id="i-UjDM8zExjKoo99eW6nMNii">
            I Palestina är kvinnors och flickors rättigheter begränsade och
            rapporter om svåra förhållanden till följd av systematiskt palestinskt
            förtryck av kvinnor är vanligt förekommande, exempelvis från FN:s
            särskilda rapportör om våld mot kvinnor. Våld i hemmet är inte
            uttryckligen kriminaliserat och våldtäkt inom äktenskapet är tillåtet.
            Uppskattningar från FN:s befolkningsfond visar på att kring fem
            procent av palestinska gifta kvinnor i åldern 15 till 49 år gifte
            sig före 15 års ålder. Sverigedemokraterna vill återkalla regeringens
            erkännande av det kvinnoförtryckande Palestina som ”stat” och
            vill utöver det se en avveckling av biståndsmedlen till den palestinska
            myndigheten så länge de inte lever upp till grundläggande krav
            om mänskliga rättigheter.
          </p>
          <head type="h2" xml:id="i-NBVbkRae25wpCfQVz2uvo8">
            Kvinnors rättigheter
          </head>
          <head type="h3" xml:id="i-NjLjg6n3mfCUXvt5dZ5c24">
            Utbildning
          </head>
          <p xml:id="i-2LAPD1s9i2AMGf4iBcCdaF">
            I många länder är skillnaden mellan könen fortfarande stor vad
            gäller rätten till utbildning. Flickor arbetar i stor utsträckning
            och under många timmar både inom och utanför hemmet med en stor
            mängd hushållssysslor. Det omfattar allt ifrån att ta hand om
            småsyskon och städa och laga mat till att hämta vatten. Detta
            leder till att många kvinnor, inte minst i fattiga familjer, inte
            fått samma chans till utbildning då deras föräldrar istället valt
            att satsa på sönerna. Döttrarna blir istället bortgifta, i enlighet
            med familjens tradition och kultur. Regeringen bör därför verka
            för och uppmärksamma kvinnors och flickors rätt till grundläggande
            utbildning.
          </p>
          <head type="h3" xml:id="i-PiBSM4ewzZZBCjPMcxeK5E">
            Flickaborter
          </head>
          <p xml:id="i-NxvdWDEGm5pQbvUwC8hXza">
            Till följd av att man av olika skäl anser att pojkar är viktigare
            för familjen är det vanligt med flickaborter. Pojkar anses kunna
            bli en större tillgång, inte minst som stöd i jord­bruket eller
            annat arbete, och flickor ses oftare som en kostnad snarare än
            en tillgång för familjen. Den problematiska situationen med flickaborter
            är särskilt oroväckande i Kina, men även i flera muslimska kulturer
            ses flickor som mindre värda. I ett antal länder ”försvinner”
            nyfödda flickor för att de är oönskade. Indien har förbjudit diskriminering,
            men trots det betraktas kvinnor som mindre värda och i en folkräkning
            2011 beräknades antalet flickor till 918 per 1 000 pojkar. En
            förklaring till detta är att man genom ultra­ljud ser vilket kön
            ett foster har för att sedan abortera bort eventuella flickfoster.
            Det finns även extremfall där flickebarn har begravts levande.
            Sverigedemokraterna menar att dessa former av flickaborter och
            fall där flickebarn dödas bör uppmärksammas och aktivt motverkas.
          </p>
          <head type="h3" xml:id="i-HPiYFmoXapdsvFxXm7MTJt">
            Könsstympning
          </head>
          <p xml:id="i-TGKDScztmNTufxTDgJHRgH">
            Varje år könsstympas omkring 3,9 miljoner flickor världen över.
            Den grymma sedvänjan som har inneburit såväl trauma som bestående
            men för livet har praktiserats i mer än 2 000 år. Med den nuvarande
            utvecklingen beräknas antalet flickor som könsstympas varje år
            uppgå till 4,6 miljoner år 2030. De största grupperna är flickor
            och kvinnor från Somalia, Guinea, Djibouti, Mali, Eritrea, Etiopien,
            Egypten och Gambia. Enligt Unicef beräknas mer än 200 miljoner
            flickor och kvinnor som lever idag ha utsatts för någon form av
            könsstympning i de 30 länder i Afrika och Mellanöstern där sedvänjan
            är främst förekommande. Av dessa är 44 miljoner flickor under
            15 år. Kvinnlig könsstympning är ett allvarligt problem för flickor
            och kvinnor på grund av de medicinska riskerna med ingreppet och
            medför långsiktiga fysiska och känslomässiga komplikationer. Svår
            smärta, stress, infektioner och psykiska problem kan uppstå efter
            ingreppet, även kraftiga blödningar, infertilitet och till och
            med död. Ingreppet leder dessutom till att kvinnans sexualliv
            ofta blir mycket smärtsamt och svårt. Sverige bör verka för att
            uppmärksamma könsstympning där detta förekommer och arbeta för
            att få ett slut på denna gamla sedvänja.
          </p>
          <head type="h3" xml:id="i-4hhDWqWiZcR3rxYTAWEkLK">
            Tvångsäktenskap och arrangerade äktenskap
          </head>
          <p xml:id="i-PWmCQnP9miUbfgPQjfKNQs">
            I ett flertal länder med stark hederskultur har kvinnor ingen
            röst i frågor som borde vara deras ensak inklusive att få välja
            sin partner. Istället arrangeras äktenskapet och bestäms utan
            hänsyn till den enskilda kvinnans vilja eller synpunkter. Oftast
            används kvinnor som ett sätt att köpa sig in i en mer åtråvärd
            släkt, men ett äktenskap kan även vara en lösning vid en pågående
            släktfejd. En ogift kvinna som blivit våldtagen kan även giftas
            bort med våldtäktsmannen för att han ska kunna undgå straff eller
            för att familjen ska undgå skammen. Då parterna i ett arrangerat
            äktenskap kan vara utsatta för starka påtryckningar och förväntningar
            kan det vara svårt att urskilja om äktenskapet är ett tvångsäktenskap
            eller ett arrangerat äktenskap. Detta gör att det blir svårt att
            urskilja individens egna vilja. I vissa fall trolovas flickor
            i tidig ålder för att sedan giftas bort när de blivit äldre. När
            hon väl gifts bort ses hon ofta som en slav i den nya familjen.
            Många ungdomar går med på bortlovning eller äktenskap eftersom
            de inte hittar en annan lösning, är rädda eller inte vill mista
            sin familj. Tyvärr är det i hederskulturer svårare för kvinnor
            och unga flickor att komma ut och berätta om sin utsatthet och
            om våld från familjen eller partnern. Även en vuxen kvinna som
            är gift och har barn kan vara utsatt för stark kontroll av sin
            familj och det sociala trycket kan göra att hon därför stannar
            kvar i ett dåligt äktenskap. De problem som kan drabba kvinnor
            som utsatts för tvångsäktenskap är många. Sverigedemokraterna
            menar att tvångsäktenskap och andra inskränkningar i kvinnors
            grundläggande mänskliga rättigheter i främst de mest för­tryckande
            samhällena behöver uppmärksammas bredare och mer fokuserat i regeringens
            utrikespolitik. Detta kvinnoförtryck och avsaknad av grundläggande
            rättigheter behöver genomsyra de instruktioner som ges till relevanta
            svenska diplomater och representa­tioner i utlandet.
          </p>
        </div>
        <div type="motSignatures">
          <list>
            <item xml:id="i-7N7VmPDdSJtx6AhhGimtwh" who="i-7pp8o5KjbVfk6nNsz3e3FX">
              Rasmus Giertz (SD)
            </item>
            <item xml:id="i-Ef2B7kixc6i8eQjtF59Ber" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-QsK3CXFM8AsaAMEfUMFwBZ" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-XqDCRVPmB8x8KRfAKey1EU" who="i-TFG2PW7ay7mUZBy2GoJDbV">
              Mats Nordberg (SD)
            </item>
            <item xml:id="i-QJAe11957DD24fU5CwXcEc" who="i-TXWjMfPNdu6NddKf5hSeRx">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
