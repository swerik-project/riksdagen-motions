<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00424">
  <teiHeader>
    <fileDesc>
      <titleStmt>
        <title>Kvinnors rätt till pepparsprej</title>
        <author corresp="i-WJM6edqhGfBK1ijhNxfgoj">av Chatrine Pålsson Ahlgren (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnors rätt till pepparsprej</title>
          <idno type="rdwebb">GW02Ju424</idno>
          <rs type="number">Ju424</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju424/text</ref>
          <ref type="dokument_url_html">http://data.riksdagen.se/dokument/GW02Ju424</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju424</ref>
          <ref type="doc">http://data.riksdagen.se/fil/BE6762BD-3535-4820-BB6D-B4336BF3E1E0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson Ahlgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hc5idrVwmRAV9dXFSWbphd" type="signed"/>
        <correspContext corresp="i-Hc5idrVwmRAV9dXFSWbphd">
          <note type="signatory" corresp="i-WJM6edqhGfBK1ijhNxfgoj"/>
        </correspContext>
        <correspAction type="numbering" xml:id="i-9Shbv99Wax5skvC2siDxoT">
          <date when="2008-10-08"/>
        </correspAction>
        <correspAction type="submission" xml:id="i-Mmnmo6CAEdMjS5LTdJcVV9">
          <date when="2008-10-07"/>
        </correspAction>
        <correspAction type="transfer" xml:id="i-J8YN34gLtC3ZLe9nk73Eom">
          <date when="2008-10-06"/>
        </correspAction>
        <correspAction type="assigned" xml:id="i-MrDbcPTnSFkcRevhdyWgv6"/>
        <correspContext corresp="i-MrDbcPTnSFkcRevhdyWgv6">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QKxv28xqRgvjqmZQUTaN9F">
            Förslag till riksdagsbeslut
          </head>
          <p xml:id="i-U4pVwWyepX1hnY4LrggweE">
            Riksdagen tillkännager för regeringen som sin mening vad som
            anförs i motionen om våldsutsatta kvinnors rätt att inneha pepparsprej.
          </p>
        </div>
        <div type="motContent">
          <head type="h1" xml:id="i-RggZm8UXsiyR5M1UuuRFGQ">
            Kvinnan ofta sedd som både offer och förövare
          </head>
          <p xml:id="i-NwoquJfFHh173dFqntLSvi">
            Våld mot kvinnor är ett stort, allvarligt och ofta dolt problem.
            Fortfarande är det vanligt att skulden för våldet läggs på kvinnan
            själv på grund av hennes beteende, klädsel eller kroppsspråk.
            En kultur på skolgården där ett förråat, sexualiserat och nedsättande
            språkbruk på många håll har accepterats, ger signaler om att kvinnor
            har ett lägre värde än män. När kvinnor i domstolar får frågor
            om klädsel och bakgrund då en förövare ska fällas för övergrepp,
            sprids känslan av att övergreppet är kvinnans ansvar.
          </p>
          <p xml:id="i-PTLhQL55KynEmcYQkCU2FN">
            Våld som sker av nära anhörig är naturligtvis särskilt kränkande.
            Så kallat hedersrelaterat våld diskuteras alltför sällan och är
            tabubelagt. Ordval har varit mer diskuterat än själva problemet
            att familjemedlemmar, oftast kvinnor, berövats livet för att de
            valt en livsstil som inte överensstämt med familjens traditioner.
            Flera fall av hedersrelaterat våld visar att kunskapen kring detta
            är begränsad. Det är därför mycket positivt att regeringen har
            påbörjat ett gediget arbete mot hedersrelaterat våld.
          </p>
          <head type="h2" xml:id="i-CqXEtPtqTA7XPAMtwGGH6L">
            Pepparsprej som lagligt vapen
          </head>
          <p xml:id="i-JyvidFUNpNqxcBK4ZLRmFj">
            Mycket kan göras för att förebygga våld mot kvinnor istället
            för att bara agera reaktivt. De kvinnor som är utsatta för våld
            och hot skyddas i för liten utsträckning. Innan det blir tal om
            att ha möjlighet till eget självförsvar kan kvinnor vara tvungna
            att skaffa sig skyddad identitet, vilket är helt oacceptabelt.
          </p>
          <p xml:id="i-V83MNLxfcHoJAUoVHTkkFL">
            Alla kvinnor som varit utsatta för våld eller sexuella övergrepp
            bör ha rätt att inneha pepparsprej, vilket skulle bidra till en
            tryggare vardag för dem. Detta kräver en ändring i vapenlagen,
            förslag på en sådan ändring bör en utredning ge snarast. Det blir
            särskilt uppenbart efter de uppgifter som framkommit om att tulltjänstemän
            tolkar vapenlagen avseende pepparsprej olika.
          </p>
          <head type="h2" xml:id="i-3KgqfcoJd3UrMBeWS1KcYS">
            Skyddssprejer i olika former
          </head>
          <p xml:id="i-9DuFfXterSeJpY4EALNooY">
            Det finns flera olika typer av skyddssprej, tårgas som är det
            mest kända och andra så kallade pepparsprejer. Dessa pepparsprejer
            finns i sin tur i olika varianter och även i olika konsistenser.
            Det finns en bred enighet om att Oleoresin Capsicum (OC), som
            är ett extrakt från röd chilipeppar, är det lämpligaste extraktet
            att använda sig av. I utlandet har det dokumenterats dödsfall
            i samband med användande av OC-sprej men de anses ha berott på
            andra orsaker än själva sprejet. Dödsfallen har inte föranlett
            expertis att avråda från användandet av OC-sprej utan har istället
            föranlett en varning om att pepparsprej inte nödvändigtvis får
            de biverkningar man vanligtvis eftersträvar om personen i fråga
            är drog- eller alkoholpåverkad. Av de dödsfall man kunnat göra
            en grundligare analys av har inte orsaken i ett enda fall varit
            OC-sprej utan andra faktorer såsom drogpåverkan, allvarlig fetma
            eller sjukdom. Pepparsprej anses vara överlägset tårgas eftersom
            pepparsprej omedelbart oskadliggör en angripare.
          </p>
          <head type="h2" xml:id="i-LAGNxPx6kRR5TsbQQqLuNJ">
            Läget idag
          </head>
          <p xml:id="i-dE1GpjA7dfL4ubofNGQJS">
            Utsatta kvinnor kan idag få tillstånd enligt vapenlagen att inneha
            skyddssprej av någon form, antingen tårgas eller pepparsprej.
            Under 2001 och 2002 utfärdades tolv sådana tillstånd fördelade
            på fem av landets totalt 21 polismyndigheter. Sedan 2004 används
            pepparsprej i form av OC-sprej som hjälpmedel i polisverksamheten.
            Detta har lett till att polisingripanden har blivit säkrare och
            att poliserna upplever ökad trygghet. Framför allt kvinnliga poliser
            har gett uttryck för detta och att tillgång till pepparsprej till
            viss del eliminerat den skillnad som ofta finns i fysik mellan
            manlig gärningsman och kvinnlig polis. Kritik och anmälningar
            har förekommit mot poliser på grund av oaktsamt användande av
            OC-sprej. Det är självklart att pepparsprej ska användas med försiktighet
            och som en sista åtgärd, det får också poliser utbildning i. De
            fall av oaktsamhet som framkommit legitimerar inte att gå tillbaka
            till en ordning där pepparsprej inte ska användas som hjälpmedel
            av poliser.
          </p>
          <head type="h2" xml:id="i-TGFXRqQTfKwk5yC667rssQ">
            Giltigt lagrum
          </head>
          <p xml:id="i-EsYTVsNT5Zj7AgXfaxnA8m">
            Pepparsprej likställs i vapenlagen (1996:67) med skjutvapen.
            I vapenlagen 1 kap. 3 § punkt e står det: Vad som sägs om skjutvapen
            gäller också tårgasanordningar och andra till verkan och ändamål
            jämförliga anordningar. Rätten att inneha pepparsprej och andra
            skyddssprejer är reglerat i vapenförordningen (1996:70). I vapenförordningen
            2 kap. 5 § punkt 3 står det att behov att inneha skyddssprej endast
            kan komma ifråga om Tjänst eller annan särskild omständighet som
            medför ett synnerligt behov av anordningen för personligt skydd.
          </p>
          <p xml:id="i-5C1N5LPsuoeHYHshpNCAfd">
            Tillståndsgivningen är enligt Rikspolisstyrelsen mycket restriktiv,
            vilket blir extra tydligt med tanke på att skyddssprej likställs
            med skjutvapen. Man kan naturligtvis ifrågasätta huruvida pepparsprej
            ska likställas med andra vapen då man med skjutvapen lätt kan
            ta en människas liv medan man med pepparsprej istället tillfälligt
            reducerar en annan människas funktionsförmåga men inte ger bestående
            biverkningar.
          </p>
          <head type="h2" xml:id="i-XcaL83nPz1KqNTW8MKX4ri">
            Pepparsprej en sista utväg
          </head>
          <p xml:id="i-6nPhWFZc2Kx2pCL7xQcSnk">
            Utfärdande av tillstånd att inneha pepparsprej eller annan skyddssprej
            är uppenbart en sista utväg för att hjälpa en våldsutsatt kvinna.
            Rikspolisstyrelsen skriver i ett yttrande att ökat skalskydd runt
            den hotade kvinnans bostad, trygghetsväska, besöksförbud, spärrmarkering,
            kvarskrivning och byte av identitet i de flesta fall kan vara
            lämpliga åtgärder att vidta. När någon av dessa åtgärder inte
            anses tillräcklig eller ändamålsenlig kan skyddssprej i form av
            OC-sprej vara ett komplement.
          </p>
          <p xml:id="i-3BTn5z6ga77s1v5q6yyDGF">
            Det ska alltså mycket till för att en kvinna ska få tillstånd
            att inneha skyddssprej. Att byta en kvinnas identitet ska alltså
            prövas först och det oavsett vad den enskilda kvinnan själv önskar.
            Denna praxis kan verkligen ifrågasättas. Principen borde vara
            att fråga kvinnan vad hon själv önskar i den situation hon befinner
            sig. Önskar kvinnan pepparsprej för att hon upplever att det ökar
            hennes trygghet bör tillstånd att inneha det utfärdas.
          </p>
          <head type="h2" xml:id="i-cBEfVkUeZFhVk7Jj2qcTG">
            Brottsoffret främst
          </head>
          <p xml:id="i-KJZnDGdJ8FwnQ8QECXi2Re">
            Brottsofferperspektivet ska alltid stå i centrum. Alltför ofta
            glöms brottsoffret bort och diskussionen tar ofta sin utgångspunkt
            i gärningsmannen. Vi får aldrig glömma bort de kvinnor som lever
            i ständig skräck för att bli överfallna. Övergrepp kan ske både
            i och utanför hemmet och många kvinnor känner sig inte ens säkra
            i sina egna hem trots att besöksförbud har utfärdats. Det är ett
            oerhört ingrepp i integriteten att leva under skyddad identitet
            men det är ibland det enda som kvarstår för att möjliggöra ett
            så tryggt och skyddat liv som möjligt.
          </p>
          <p xml:id="i-KkaoeLd151UZxR27unk2WD">
            Man måste ifrågasätta om besöksförbud är det enda som kan användas
            mot en man som efter avtjänat fängelsestraff har extremt stor
            riskfaktor att återfalla i nytt partnervåld. Ska personen få röra
            sig fritt utan någon som helst kontroll i form av exempelvis fotboja?
            Siktet måste vara inställt på att skydda brottsoffret, i det här
            fallet kvinnan, från fortsatta övergrepp.
          </p>
          <p xml:id="i-CtRNyZD6yHSbRBuAQqg9N1">
            Kvinnor som har varit utsatta för våld bör själva få välja vilka
            åtgärder som ska sättas in för att göra deras vardag tryggare.
            Vapenlagen bör skilja på skjutvapen och skyddssprej eftersom de
            inte går att likställa och lagen måste vara skriven så att den
            tolkas som att våldsutsatta kvinnor ska ha rätt att inneha pepparsprej
            om de själva önskar. Självklart ska utbildning om hur och när
            pepparsprej ska och får användas ges, precis som det gör idag
            när tillstånd utfärdas.
          </p>
          <p xml:id="i-74qy4PbbDVXqUTPCBr5Mof">
            Förslag:
          </p>
          <list style="ul">
            <item xml:id="i-qLrjweKpegZXf3NTRE9gk">
              Ändra lagtexten så att pepparsprej inte likställs med skjutvapen.
            </item>
            <item xml:id="i-B6Wt7kxm3Qbi74MGZy1pCr">
              Att lagen för innehav av pepparsprej eller annan lämplig skyddssprej
              blir mindre restriktiv för våldsutsatta kvinnor.
            </item>
            <item xml:id="i-AYzPK45nTjvyUPDShnFzFU">
              Att principen ska vara att den kvinna som anses kapabel att hantera
              pepparsprej, själv ska få välja om hon vill inneha sådan.
            </item>
            <item xml:id="i-46b1VCXx3o6Zzo8gin4f55">
              Att bra utbildning ges till kvinnor som fått tillstånd om hur
              och när pepparsprej får och är lämpligt att använda.
            </item>
          </list>
        </div>
        <div type="motSignatures">
          <list>
            <item xml:id="i-4wGWr5tLLtw59bB1jgF8mX">
              Chatrine Pålsson Ahlgren (kd)
            </item>
          </list>
        </div>
      </div>
    </body>
  </text>
</TEI>
