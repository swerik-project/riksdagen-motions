<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00382">
  <teiHeader>
    <fileDesc>
      <titleStmt>
        <title>Riktvärden för flygbuller</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riktvärden för flygbuller</title>
          <idno type="rdwebb">GZ02C382</idno>
          <rs type="number">C382</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C382/text</ref>
          <ref type="dokument_url_html">http://data.riksdagen.se/dokument/GZ02C382</ref>
          <ref type="dokumentstatus_url_xml">http://data.riksdagen.se/dokumentstatus/GZ02C382</ref>
          <ref type="doc">http://data.riksdagen.se/fil/55E0D320-31C3-40E7-8477-FFCA77D5F411</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6iJiX4yMqfqJfZo3bnQ66T" type="signed"/>
        <correspContext corresp="i-6iJiX4yMqfqJfZo3bnQ66T">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-SS4MgL3HhkwCjKYAxgBPkd"/>
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-Px6bHUcuwwBsSCwBRWWx4d" type="numbering">
          <date when="2011-10-10"/>
        </correspAction>
        <correspAction xml:id="i-Np4RY4G5BFaFAFYJdtTJ5e" type="submission">
          <date when="2011-10-05"/>
        </correspAction>
        <correspAction xml:id="i-EkD9mncJsnAB9gCeAf4jsn" type="transfer">
          <date when="2011-10-05"/>
        </correspAction>
        <correspAction xml:id="i-AK6fTWnbc8EnuM3zDKemZY" type="assigned"/>
        <correspContext corresp="i-AK6fTWnbc8EnuM3zDKemZY">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5MQUSdfn8pw284qf3Lwa6J" type="motBody">
        <div xml:id="i-QA5v6bi9BNJyUykThwEjAK" type="motProposal" subtype="förslag">
          <head xml:id="i-4ZrJvMWRUxf7sHqUWBczPk">
            Förslag till riksdagsbeslut
          </head>
          <list xml:id="i-H9oRX1yXCCfsYthnei297o" style="ol">
            <item xml:id="i-HCdSsxpsTt6QXKDytDKCGw">
              Riksdagen tillkännager för regeringen som sin mening vad som
              anförs i motionen om flygbuller som inte hindrar angelägen stadsutveckling.
            </item>
            <item xml:id="i-PXbzuDcinBSHmX62MfPjir">
              Riksdagen tillkännager för regeringen som sin mening vad som
              anförs i motionen om behovet av åtgärder när Boverket och Naturvårdsverket
              i flygbullerfrågan motarbetar varandra på ett sätt som skadar
              rättssäkerheten för medborgare, kommuner och företag.
            </item>
          </list>
        </div>
        <div xml:id="i-UyvQmFU13VPfnV9JEMiDYP" type="motContent">
          <head xml:id="i-BBbnW7iLuRENQjBg3BkbtP" type="h1">
            Motivering
          </head>
          <p xml:id="i-3pmYdptCF8imYPDajRbpnt">
            Linköping är Sveriges första och största flygindustristad. Linköping
            är också en expansiv del av Fjärde storstadsregionen. Båda dessa
            förhållanden är viktiga för Linköping och för Östergötland. Det
            är dags att ändra de orimliga, statliga bullernormer för flygverksamhet
            som har skapat en helt onödig konflikt mellan flyget och staden.
          </p>
          <p xml:id="i-MZMwrCSD5xYJVAWRvkADFQ">
            År 2009 fastställde Boverket nya allmänna råd om lokalisering
            av bostäder i områden utsatta för flygbuller. Översynen av de
            allmänna råden kom till efter påtryckningar från bl a Linköpings
            kommun och länsstyrelsen i Östergötland, sedan det blivit uppenbart
            att rådande regelverk hämmar bebyggelseutvecklingen i Linköpings
            stad och dess omgivningar på ett oacceptabelt sätt. Det är glädjande
            att Boverket tagit fram konkreta och realistiska lösningar på
            detta problem, men beklagligt att Naturvårdsverket fortsätter
            att motarbeta angelägna förändringar.
          </p>
          <p xml:id="i-6MHNZkvUy4aqLqafACNKPV">
            Bakgrunden är att regeringen i 1996/97 års infrastrukturproposition
            (prop. 1996/97:53) angav riktvärden för acceptabelt buller från
            väg-, järnvägs- och flygtrafik i områden med bostadsbebyggelse.
            Dessa riktvärden är inte rättsligt bindande, men har i rättstillämpningen
            och i de statliga myndigheternas arbete kommit att få en mycket
            stark ställning vid prövning av var nya bostäder i potentiellt
            bullerstörda områden ska få uppföras. Riktvärdena säger att genomsnittligt
            utomhusbuller vid bostäder inte bör överstiga 55 dB(A) (i fortsättningen
            benämnt decibel), medan det inte bör förekomma enstaka bullertoppar
            utomhus vid bostäder på mer än 70 decibel.
          </p>
          <p xml:id="i-NyJxoQ6cD7fah2kjF8GWt">
            När ett Gripenplan startar, överstiger bullret 70 decibel inom
            ett stort område runt flygplanet och eftersom planet rör sig fort,
            sprids bullret över en stor yta. Det innebär att kortvariga bullertoppar
            på mer än 70 decibel förekommer över stora delar av Linköpings
            stadskärna och kringliggande landsbygd. I flera fall på senare
            år har länsrätten upphävt bygglov för bostäder i dessa områden
            (Tannefors, Bankekind m fl), med hänvisning till att riktvärdena
            för maximalt buller överskrids på de aktuella platserna. Byggloven
            har beviljats av Linköpings kommun och överklagats av Saab AB,
            eftersom Saab inte vill riskera att efter framtida miljötillståndsprövningar
            behöva begränsa sin verksamhet med hänvisning till flygbuller
            som överstiger riktvärdena kring nyuppförda bostäder. Detta innebär
            att möjligheterna att bygga nya bostäder i attraktiva lägen i
            och kring Linköping kraftigt beskärs.
          </p>
          <p xml:id="i-CtL1TNs6ZPoa7KHduVud5B">
            Den grundläggande kritiken mot tillämpningen av riktvärdena för
            bullertoppar är att de angriper ett problem som man kan ifrågasätta
            om det finns. Det som har störst betydelse för kvaliteten i boendet
            är nivån på den totala mängd buller man utsätts för, vilket bäst
            anges som ett genomsnittsmått. Att några få gånger per dag under
            några korta ögonblick bli överröstad av ett startande Gripenplan
            är inget stort problem. Det är en naturlig del av livet i en flygstad
            som Linköping. Av både Socialstyrelsens och Naturvårdsverkets
            remissyttranden över Boverkets förslag framgår att några entydiga
            forskningsresultat, när det gäller hur människor påverkas av enstaka
            bullertoppar, inte föreligger.
          </p>
          <p xml:id="i-H38frMSLwLMjNBSweVZeXp">
            Ett särskilt problem i sammanhanget är att riktvärdena i regeringens
            proposition från 1996 inte har infogats i någon lag eller förordning,
            utan enbart omnämns i propositionen och sedan har utgjort utgångspunkt
            för statliga myndigheters allmänna råd. Dessa allmänna råd är
            inte heller rättsligt bindande. Anledningen till att regeringen
            valde denna teknik torde vara just att man ville ge utrymme för
            flexibilitet och anpassning av bullerbedömningarna till omständigheterna
            i varje enskilt fall. Så har riktvärdena dock inte kommit att
            tillämpas, utan de har i rättspraxis och hos de statliga myndigheterna
            i hög grad använts som om de slagits fast i bindande lagstiftning.
            Den använda lagstiftningstekniken gör att det inte är helt tydligt
            hur man ska agera som lagstiftare, om man är missnöjd med det
            sätt på vilket riktvärdena tillämpas.
          </p>
          <p xml:id="i-X6LPHpQH73Dv5FLCJ4USWY">
            Det är tydligt att statens olika delar inte drar åt samma håll.
            Boverket har i sina nya allmänna råd uttryckt sig på ett sätt
            som skulle undanröja huvuddelen av de problem som Linköpings kommun
            och Saab brottas med. Boverket säger att man inte längre ska tillämpa
            riktvärdet för maxbuller från flyg och istället låta genomsnittliga
            bullernivåer vara avgörande, i kombination med att man begränsar
            antalet bullertoppar som får förekomma nattetid. Naturvårdsverket
            vidhåller dock att riktvärdet för maxbuller ska fortsätta att
            vara styrande. Det innebär att Boverkets allmänna råd angående
            flygbuller står i konflikt med Naturvårdsverkets allmänna råd
            om riktvärden för flygtrafikbuller. Det är en orimlig situation.
            Kommuner, företag och enskilda medborgare måste kunna få ett och
            samma svar från staten. De ska inte behöva vänta på att förvaltningsdomstolarna
            löser tvister om vilken statlig myndighet som har rätt. Linköpings
            kommun arbetar just nu med planärenden som rör över 2 000 bostäder
            och som direkt påverkas av hur den här frågan hanteras. Om ingen
            ändring kommer till stånd, riskerar det att allvarligt bromsa
            bebyggelseutvecklingen i Linköping.
          </p>
          <p xml:id="i-JFUqCGkujqgDKF22u9kFNw">
            Regeringen måste lösa den här konflikten mellan sina myndigheter
            och ta ställning för innehållet i Boverkets förslag. Regeringen
            kan exempelvis i en ny proposition till riksdagen och med stöd
            av Boverkets underlag lämna förslag till en revidering av de riktvärden
            för flygbuller som framgår av 1996/97 års proposition. Då får
            såväl domstolarna som de statliga myndigheterna en tydlig signal
            om vad som gäller, och det är vad som behövs.
          </p>
          <p xml:id="i-Wb4eE7WrXkQVEhyCYQXbDN">
            Gripenprojektet är av stort nationellt intresse. Att man i Linköping
            kan bygga tusentals nya bostäder är av stor betydelse för hela
            östgötaregionen. Det är orimligt att spela ut dessa båda intressen
            mot varandra. Regeringen och riksdagen måste lösa det allvarliga
            problem som uppstått. På så sätt kan Saab och Linköping fortsätta
            att utvecklas sida vid sida på det sätt som varit så framgångsrikt
            i över 60 år.
          </p>
          <p xml:id="i-4oavcZ7XP3MoVqRRyDuuSz">
            En liknande motion som denna behandlades av riksdagen under förra
            riksmötet. Civilutskottet kommenterade motionen på följande sätt
            i betänkande 2010/11:CU22:
          </p>
          <p xml:id="i-SMfpqzSxyJt4QuauoXJGGF">
            Som framgår av ovanstående bakgrund har Boverket utarbetat en
            handbok till ledning för kommunernas planering av bostadsområden
            som är utsatta för flygbuller. De tolkningsproblem avseende tillämpningen
            av riktvärden m.m. som tidigare kan ha förekommit i sammanhanget
            har uppmärksammats av Riksrevisionen och även föranlett vissa
            ställningstaganden och åtgärder från regeringens sida. Regeringen
            har också framhållit att man följer utvecklingen vad gäller bullerfrågorna
            nära och upprätthåller en dialog med berörda myndigheter i syfte
            att skapa tydlighet och transparens i styrningen (se bet. 2009/10:CU26
            s. 79). Utskottet kan konstatera att åtgärder redan har vidtagits
            av berörda myndigheter och regeringen när det gäller de frågor
            som föranlett motionen. Något tillkännagivande från riksdagen
            kan inte anses vara behövligt.
          </p>
          <p xml:id="i-76nsZuPAEkqmR78CmqF68C">
            Problemet är att de åtgärder som vidtagits inte har lett till
            någon förändring av verkligheten. Situationen för Linköpings kommun,
            Saab AB, de som vill bygga bostäder i centrala Linköping och de
            som vill bo i nya bostäder i Linköping är exakt densamma som när
            den förra motionen skrevs för ett år sedan. Boverkets allmänna
            råd står fortfarande mot Naturvårdsverkets allmänna råd. Linköpings
            kommun vill fortfarande utveckla sin stadskärna. Saab AB vill
            fortfarande inte riskera att en kommande miljöprövning av dess
            verksamhet innebär ytterligare begränsningar med anledning av
            ny bostadsbebyggelse.
          </p>
          <p xml:id="i-PHvgdnqrm8ybkZBEnc7yxX">
            Det är uppenbart att frågan juridiskt sett är komplicerad. Sverige
            har myndigheter som självständigt ska tillämpa gällande rätt och
            utfärda allmänna råd, och olika myndigheter har i uppdrag att
            bevaka olika intressen. Detta kan dock inte få innebära att medborgare,
            kommuner och företag drabbas av allvarliga olägenheter till följd
            av att statens olika delar ger olika besked. När Boverket och
            Naturvårdsverket som i flygbullerfrågan motarbetar varandra på
            ett sätt som skadar rättssäkerheten för medborgare, kommuner och
            företag är det angeläget att säkerställa att statens alla delar
            ger ett och samma besked.
          </p>
        </div>
        <div xml:id="i-8DiUsL6pxxGB119QSKUA5K" type="motSignatures">
          <list xml:id="i-9EfjvUePxczHjH1tbsihKQ">
            <item xml:id="i-6iBcdcc3wWT7Vc6Qp2qBgP" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-86pr7i1LKx1jvmZdx4moCV" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-LW56GqsdfNKmCG5KQUDU3R" who="i-N9Pi9YpD4nvtCEsVp2CGcX">
              Staffan Danielsson (C)
            </item>
            <item xml:id="i-E91qtX9ksbmSbZyRXvbjK1" who="i-SS4MgL3HhkwCjKYAxgBPkd">
              Karin Granbom Ellison (FP)
            </item>
            <item xml:id="i-PdjHfRBSM3DyXNXmwcGwc1" who="i-EFJ93MgPh6dJrzDB1Tt657">
              Yvonne Andersson (KD)
            </item>
            <item xml:id="i-FkZNuL77p3n3XooDjEF4iY" who="i-W6BJ44rcZjp5pD28NhHrCf">
              Gunnar Axén (M)
            </item>
            <item xml:id="i-9EJW736LDN5iTTY4E7i1hk" who="i-Q1WPoNtt1578KMfEZ5TLkK">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
