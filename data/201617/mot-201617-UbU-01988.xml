<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UbU-01988">
  <teiHeader>
    <fileDesc>
      <titleStmt>
        <title>För en likvärdig skola</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1988 av Jonas Sjöstedt m.fl. (V)</title>
          <idno type="rdwebb">H4021988</idno>
          <rs type="number">1988</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H4021988/text</ref>
          <ref type="dokument_url_html">http://data.riksdagen.se/dokument/H4021988</ref>
          <ref type="dokumentstatus_url_xml">http://data.riksdagen.se/dokumentstatus/H4021988</ref>
          <ref type="docx">http://data.riksdagen.se/fil/8579288B-52E4-4BEC-9825-55D756E39B33</ref>
          <ref type="pdf">http://data.riksdagen.se/fil/5462E7FF-6577-4419-BA19-7735215E5224</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-KdqWdK4oHpiqgLNnnvTseo" type="signed"/>
        <correspContext corresp="i-KdqWdK4oHpiqgLNnnvTseo">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction xml:id="i-GQZkdwfYszYrbYkyoxVW2v" type="submitted">
          <date when="2016-10-05"/>
          <time when="10:33:27"/>
        </correspAction>
        <correspAction xml:id="i-PSiFnMuAKm1JQxW1aVUE2d" type="reviewed">
          <date when="2016-10-05"/>
          <time when="11:44:52"/>
        </correspAction>
        <correspAction xml:id="i-Xr8EWNRPfTjyG3sMkV34NM" type="referred">
          <date when="2016-10-14"/>
        </correspAction>
        <correspAction xml:id="i-YWtmMEnhqszeD3trnmptsk" type="assigned">
          <date when="2018-05-03"/>
          <time when="16:41:36"/>
        </correspAction>
        <correspContext corresp="i-YWtmMEnhqszeD3trnmptsk">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-TPkXgKByHeaKSZjVh6uPgK" type="behandlas_i"/>
        <correspContext corresp="i-TPkXgKByHeaKSZjVh6uPgK">
          <ref type="uppgift">2016/17:UbU18</ref>
          <ref type="ref_dok_id">H401UbU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU18</ref>
          <ref type="ref_dok_titel">Skolväsendet - lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3tu5SVP2MqPbQd96FZFTp8" type="behandlas_i"/>
        <correspContext corresp="i-3tu5SVP2MqPbQd96FZFTp8">
          <ref type="uppgift">2016/17:UbU19</ref>
          <ref type="ref_dok_id">H401UbU19</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU19</ref>
          <ref type="ref_dok_titel">Skolväsendet - övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-T2e8UrMBfCZhpoG9eHYCF1" type="behandlas_i"/>
        <correspContext corresp="i-T2e8UrMBfCZhpoG9eHYCF1">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3UviW1UXrhby6B69717sxB" type="motHeader">
        <div xml:id="i-R8JoKBWq7oDwkvTVTmdZJb" type="motTitle">
          Motion till riksdagen 2016/17:1988 av Jonas Sjöstedt m.fl. (V)
          För en likvärdig skola
        </div>
      </div>
      <div xml:id="i-93aWiTGFQeEDSZWKguWJLg" type="motBody">
        <div xml:id="i-HPwCFVWBBTCJaxZv9jgLtC" type="TOC">
          <head xml:id="i-VQCEV9FtPYx2AoFSuw5ugy">
            Innehåll
          </head>
          <list xml:id="i-ThVqn9aTVmGDSwanJdREFT">
            <item xml:id="i-C4pCZpm9AYGdxx7rNuFY8B" style="indent-level: 1">
              Förslag till riksdagsbeslut
            </item>
            <item xml:id="i-VmnRS6CUtDwe83Jzya2gdZ" style="indent-level: 1">
              För en likvärdig skola
            </item>
            <item xml:id="i-FVkTuRQzxpEE84RAENPmYu" style="indent-level: 2">
              Vinstdrivande friskolor
            </item>
            <item xml:id="i-KWtq86L9tSjSbo9VAVhq5Y" style="indent-level: 2">
              Förändra det fria skolvalet i grundskolan
            </item>
            <item xml:id="i-3Vp7Nei127JZVfxztqJFgh" style="indent-level: 1">
              Nyanlända och flerspråkiga elever
            </item>
            <item xml:id="i-CAEuRZww1hfhJ2CE7gxeqQ" style="indent-level: 2">
              Nya regler för placering av elever i kommunala skolor
            </item>
            <item xml:id="i-4Xwn676QS6otRSRhbPtKHw" style="indent-level: 2">
              Förbättrad studiehandledning och stärkt modersmålsundervisning
            </item>
            <item xml:id="i-GRQxpjM2GztcdRaA2sQnXC" style="indent-level: 2">
              Ge fler med utländsk utbildning möjlighet att bli lärare
            </item>
          </list>
        </div>
        <div xml:id="i-E7WcadEdk2bcRXKYPf76me" type="motProposal" subtype="förslag">
          <head xml:id="i-UMEjosnhEVBUCk8f6E4q9n">
            Förslag till riksdagsbeslut
          </head>
          <list xml:id="i-DLW8efE4ketqaggZP1fFhz" style="ol">
            <item xml:id="i-9rE7Z1w4rftp313fnHnMXC">
              Riksdagen ställer sig bakom det som anförs i motionen om att
              skolplaceringar i grundskolan bör utgå från upptagningsområden
              där en elev placeras i en kommunal skola, och detta tillkännager
              riksdagen för regeringen.
            </item>
            <item xml:id="i-JPp3e2keYW4wbkbkmrBtni">
              Riksdagen ställer sig bakom det som anförs i motionen om att
              ge möjlighet att komma med alternativa önskemål vid skolplacering
              och tillkännager detta för regeringen.
            </item>
            <item xml:id="i-6cusPrVTnEoC1Xhpsqwdub">
              Riksdagen ställer sig bakom det som anförs i motionen om att
              möjligheten för friskolor att använda sig av kösystem vid antagning
              av elever bör tas bort och tillkännager detta för regeringen.
            </item>
            <item xml:id="i-LLNYhSx9eDV6rHK41hV5Pe">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag om nya regler
              för placering av elever i kommunala skolor i linje med vad som
              föreslagits i delbetänkandet av Utredningen om utbildning för
              nyanlända (SOU 2016:9), och detta tillkännager riksdagen för regeringen.
            </item>
            <item xml:id="i-2rWDb1o89Y1tuDbqryNv2z">
              Riksdagen ställer sig bakom det som anförs i motionen om att
              Skolverket bör ges i uppdrag att skyndsamt ta fram rekommendationer
              till skolhuvudmännen för att underlätta anställning av studiehandledare
              på modersmål och modersmålslärare, och detta tillkännager riksdagen
              för regeringen.
            </item>
            <item xml:id="i-VwVJSaUJF3y5QsDgrPg8ib">
              Riksdagen ställer sig bakom det som anförs i motionen om att
              regeringen bör genomföra de förordningsändringar som krävs för
              att öka möjligheterna att komplettera en utländsk avslutad utbildning
              och tillkännager detta för regeringen.
            </item>
          </list>
        </div>
        <div xml:id="i-JLf6UUL7pNv22czVrF35mZ" type="motContent">
          <head xml:id="i-Ju5bJbjKaYetMLA24ZfmNL" type="h1">
            För en likvärdig skola
          </head>
          <p xml:id="i-6BqHNabfTq4B4exKrWZsgQ">
            Rätten till utbildning förutsätter att skolan är tillgänglig
            för alla, att det finns väl utbildade lärare och andra resurser
            som behövs för att ge utbildningen en god kvalitet. Denna rättighet
            får inte begränsas till att ha rätten att genomgå utbildning.
            Rätten till utbildning måste också garantera att alla kan tillgodogöra
            sig undervisningen. Därför talar vi om rätten till kunskap.
          </p>
          <p xml:id="i-YPgxaGYMqouTeGx6LP932k">
            Svenska elever har formellt redan denna rätt. Men i praktiken
            brister den svenska skolan betänkligt i sitt ansvar att se till
            att varje elev får tillräckliga kunskaper och färdigheter. Omkring
            en fjärdedel av eleverna lämnar i dag grundskolan utan att uppnå
            godkänt i ett eller flera ämnen. Alla elevers rätt till kunskap
            har i praktiken blivit en rättighet för tre fjärdedelar. Internationella
            mätningar som kunskapsutvärderingen PISA visar, även om dessa
            mätningars betydelse ofta överdrivs, på faktiska kunskapstapp
            hos svenska elever de senaste åren.
          </p>
          <p xml:id="i-FHcJxNoX7RmZLVQVhWYXo2">
            Fortfarande finns skillnader i elevers kunskaper som grundar
            sig i socioekonomiska olikheter. Barn kommer till förskolan och
            skolan med olika förutsättningar.
          </p>
          <p xml:id="i-TewLLJzXit6ekoUnNfBmn1">
            Olika bakgrund eller funktionsvariationer kan göra att det krävs
            olika arbetssätt för att nå målen. Skillnaderna i skolresultat
            visar att skolan fortfarande inte kompenserar tillräckligt för
            sociala skillnader eller andra bakgrundsfaktorer för eleverna.
            Undervisningen anpassas helt enkelt inte till alla elever. Elevers
            olika bakgrund gör att de delvis får olika behov. Dessa olika
            behov måste tillfredsställas i långt större utsträckning än vad
            som är fallet i dag. Här spelar bra och välutbildade lärare med
            goda arbetsvillkor en central roll.
          </p>
          <p xml:id="i-2TPNVYwctEYsz97zojageX">
            Fram till tidigt 1990-tal var resultaten i den svenska skolan
            i flera ämnen bland de bästa i världen, och bra även på övriga
            områden. Även om det alltid har funnits skillnader i förutsättningar
            och resultat beroende på socioekonomiska faktorer, så var skillnaderna
            i resultat mellan skolor inte i något land så små som här.
          </p>
          <p xml:id="i-WxTfhuLoq9X9otFuHJgF6m">
            Sedan dess har skolan genomgått stora förändringar. Kommunaliseringen,
            det fria skolvalet i grundskolan och experimentet med vinstdrivna
            skolor har ändrat förutsättningarna radikalt. Det uttalade syftet
            med reformerna var att decentralisera och effektivisera. Men i
            dag kan konstateras att den svenska skolan försämrats både vad
            gäller elevernas resultat, skolornas likvärdighet och lärarnas
            arbetssituation och status. Samtidigt läcker miljarder av de skattepengar
            som skulle gå till utbildning i stället till vinstutdelningar
            i stora skolkoncerner. ”Olönsamma” skolor begärs i konkurs vilket
            tvingar eleverna att plötsligt byta skola.
          </p>
          <p xml:id="i-W5PQqt4vZKa9W1ku99aLPL">
            På statlig nivå har det ställts upp höga mål om en likvärdig
            skola som garanterar barn och unga en god utbildning. Men staten
            har i alltför hög grad lämnat ifrån sig makten och verktygen för
            att genomföra förbättringar i skolan. Dels till de många kommunala
            huvudmännen, vilket försvårar samordningen och styrningen, och
            dels till marknaden – vilket till stor del är den direkta orsaken
            till flera av de stora problem som behöver åtgärdas.
          </p>
          <p xml:id="i-Wv7LteDK7uYbEtJ7nTT7dv">
            Detta förhållande vill Vänsterpartiet förändra. Vi vill skapa
            en skola för alla också i praktiken. För att komma dit är vi övertygade
            om att det är nödvändigt att ersätta vinstintresset och det segregerande,
            s.k. fria skolvalet med en nationellt likvärdig och sammanhållen
            skola där staten har huvudansvaret för skolväsendet. I stället
            för att som i dag detaljstyra de som verkligen kan skolan: lärarna
            och skolledarna, ska de ges förutsättningarna och förtroendet
            att självständigt genomföra de mål som politiken sätter upp.
          </p>
          <p xml:id="i-JG7CseV2Qt6hjtxjbBMXU4">
            Det finns alltså mycket som behöver förändras i den svenska skolan,
            samtidigt som skolan har ett behov av arbetsro och välförankrade
            och väl utredda reformer.
          </p>
          <head xml:id="i-Jr7yuBVp8GtT3BaJnB1hJu" type="h2">
            Vinstdrivande friskolor
          </head>
          <p xml:id="i-NdxoS6qHSk4WDxaMoG16uo">
            Företrädare för de fristående skolorna brukar hävda att aktiebolag
            är den bästa driftsformen när nya skolor ska etableras, eftersom
            det är en välprövad företagsform med klara regler. Dock är det
            främst den lämpligaste driftsformen för att maximera vinsten,
            begränsa inflytandet för elever och anställda samt försvåra allmänhetens
            insyn i verksamheten. Möjligheten för fristående skolor att vara
            vinstdrivande tillsammans med ett av de mest generösa bidragssystemen
            i världen har gjort det svenska skolväsendet till en lukrativ
            bransch. Vänsterpartiet anser att skolans mål ska vara att ge
            eleverna den bästa kunskapen – inte att generera vinst till privata
            bolag.
          </p>
          <p xml:id="i-VPZ1byc5CW7cAzjjtkGJcd">
            Lagstiftningen i andra länder är betydligt mindre generös mot
            privata vinstintressen inom utbildningssektorn. I en del länder
            är visserligen alla bolagsformer tillåtna för de fristående skolorna,
            men det finns ett krav på att alla offentliga medel ska komma
            eleverna till godo. Det finns inget annat land i världen där aktiebolag
            och riskkapitalbolag kan göra så stora vinster på att bedriva
            utbildningsverksamheter med offentliga medel. I Danmark är det
            t.ex. förbjudet att driva skolor i form av aktiebolag, just med
            tanke på möjligheten till vinstutdelning, och det är endast icke
            vinstdrivande stiftelser som får vara huvudman. Dessutom får en
            enskild huvudman inte driva fler än en skola.
          </p>
          <p xml:id="i-9gPNWJsKKbZ1BvaqLqNnu">
            Vinstjakten är en av anledningarna till att skolan blir allt
            mindre likvärdig. Privata skolor etablerar sig där de har bäst
            marknadsutsikter, med andra ord i områden där befolkningen har
            hög utbildning och goda inkomster. Dessutom har privata skolor
            ett intresse av att driva upp elevernas betyg med förhoppningen
            om att locka till sig fler elever, vilket leder till betygsinflation
            och ökad skolsegregation. Offentligt drivna skolor är däremot
            skyldiga att erbjuda alla elever utbildning, även barn med särskilda
            behov och barn vars tidigare skolor har försatts i konkurs.
          </p>
          <p xml:id="i-J9THZFg21z56YLcrZhxxBr">
            Vinstintresset innebär också ett resursslöseri. Dels genom att
            vinster plockas ut från den skolpeng som egentligen är till för
            undervisningen – dessa vinster har ofta förts ut ur landet till
            skatteparadis – dels genom att de ökande skillnaderna mellan skolor
            har skapat ett stort behov av kontroll och granskning.
          </p>
          <p xml:id="i-Hgt3EzUjF8oy433348LnJA">
            Vänsterpartiet anser att demokratiskt fattade beslut och behovsbedömning
            bör vara grunden för nyetablering av skolor, så att inte skattemedel
            slösas bort på överetablering. Skattemedel ska enbart kunna användas
            till den verksamhet de är avsedda för, och det ska inte finnas
            incitament att bedriva verksamheten på annat sätt eller med andra
            mål än alla elevers lika rätt till kunskap. För en likvärdig utbildning
            behövs ett slut på vinstintresset inom skolväsendet.
          </p>
          <p xml:id="i-9Yjv6eD9qSMXkrQwyGZ1o4">
            Vänsterpartiet och regeringen är överens om att vinstjakten som
            incitament ska bort från välfärdssektorn. Vår gemensamma utgångspunkt
            är att behoven i skola, vård och omsorg gör att det inte finns
            utrymme för vinstutdelning av skattemedel till aktieägarna om
            verksamheten utförs av ett bolag. Detta är en omfattande process
            som måste ske i flera steg. En utredare skall lämna förslag dels
            kring hur reglerna för offentliga medel för driften av skattefinansierad
            välfärd skall utformas så att medlen kommer brukarna till godo
            och överskotten som huvudregel återförs till verksamheten, dels
            beskriva vilken påverkan en sådan reglering får för brukare, anställda
            och existerande aktörer och hur de senare kan ges stöd och anpassa
            sin verksamhet till sådana nya förhållanden. Skattemedel ska gå
            till just den verksamhet de är avsedda för. Vänsterpartiet och
            regeringen är också överens om att ge kommunerna avgörandet över
            nyetableringen av skolor med vinstsyfte.
          </p>
          <head xml:id="i-PTjL53GNwkVcr7cLzLyzs5" type="h2">
            Förändra det fria skolvalet i grundskolan
          </head>
          <p xml:id="i-TccQ2KQTKJCGCPPMnk1KfA">
            Skillnaderna mellan olika skolors resultat har fördubblats sedan
            slutet på 1990-talet. Betydelsen av vilken skola eleven går i
            har alltså ökat dramatiskt. Det finns indikationer på att betydelsen
            av elevers socioekonomiska bakgrund för skolresultaten ökar. Det
            fria skolvalet i grundskolan har bidragit till att elever med
            hög studiemotivation och engagerade föräldrar samlas i skolor
            där det finns många andra studiemotiverade elever. Konsekvensen
            blir att skolsegregationen ökar eftersom elevers resultat påverkas
            av skolkamrater och av lärarnas förväntningar på dem. Denna uppdelning
            följer ett tydligt klassmönster.
          </p>
          <p xml:id="i-V5aFmwimgbmpeb49XEXcjo">
            Enligt skollagen 1 kap. 9 § ska ”utbildningen inom skolväsendet
            vara likvärdig inom varje skolform och inom fritidshemmet oavsett
            var i landet den anordnas”. En likvärdig skola betyder att alla
            elever ska ha lika tillgång till utbildning, lika kvalitet på
            utbildningen och att skolan ska kompensera för elevers olika förutsättningar.
            Med andra ord ska alla elever ges möjlighet till goda studieresultat
            oavsett social bakgrund och vilken skola man går i.
          </p>
          <p xml:id="i-ShMk6APxSaX5MGFmtKUayf">
            Enligt flera rapporter från bl.a. Skolverket och Organisationen
            för ekonomiskt samarbete och utveckling (OECD) har dock kunskapsskillnaderna
            mellan skolor ökat drastiskt. Skolverket skriver i rapporten Likvärdig
            utbildning i svensk grundskola? (2012) att mellanskolsvariationen,
            det mått som används för att beskriva hur mycket resultaten skiljer
            sig mellan olika skolor, har från en (i ett internationellt perspektiv)
            låg nivå mer än fördubblats sedan slutet av 1990-talet. I samma
            rapport skriver Skolverket att betydelsen av elevens socioekonomiska
            bakgrund för resultat är fortsatt stor och det finns indikationer
            på att betydelsen har ökat under senare år.
          </p>
          <p xml:id="i-GRbTwS8TvkhSzqNNBC6JW7">
            Även Institutet för arbetsmarknads- och utbildningspolitisk utvärdering
            (IFAU) har konstaterat att skillnaderna mellan resultaten på olika
            skolor ökar och att detta till stor del beror på att elever sorteras
            på olika skolor. I rapporten Skolsegregation och skolval (2015:5)
            menar de att den ökande boendesegregationen är huvudförklaringen
            till den stora skolsegregationen, men även att skolvalet har bidragit
            till att resultatskillnaderna mellan skolor ökar.
          </p>
          <p xml:id="i-SeVQSsEajjYMUjusHgNfNR">
            Skolkommissionen konstaterar i sitt delbetänkande (SOU 2016:38)
            att de ökade resultatskillnaderna mellan skolor, som beror på
            att elever med likartad familjebakgrund i högre utsträckning än
            tidigare tenderar att samlas i samma skolor, är mycket oroande.
            De skriver vidare att ”en segregerad skola kan leda till långsiktiga
            negativa effekter för samhället, gällande t.ex. tolerans och social
            sammanhållning”.
          </p>
          <p xml:id="i-7mFTJzWigEdfj5CJ9z8AVx">
            Skolpolitiken måste ha som tydlig utgångspunkt att alla elever
            ska ges likvärdiga förutsättningar för lärande, inte bara på pappret
            utan också i praktiken. Skolvalet som det ser ut i dag leder åt
            helt fel håll. Principen om att skolan ska vara en plats där elever
            med olika bakgrund och erfarenheter kan mötas blir alltmer avlägsen.
            Vänsterpartiet anser att alla barn oavsett bostadsort ska garanteras
            en bra skola före ett helt fritt skolval.
          </p>
          <p xml:id="i-EPUHp9BFiWYHFV7zKeduSv">
            Skolvalet måste därför förändras. Genom ett omvänt perspektiv
            på skolplaceringar och genom att friskolornas möjligheter att
            använda sig av segregerande antagningsregler tas bort, kan en
            modell som leder till mer likvärdiga förutsättningar för skolor
            och elever skapas.
          </p>
          <p xml:id="i-8s3C3WNJ2CM38BRDN7zsrK">
            För att skapa bättre förutsättningar för likvärdig undervisning
            och ett effektivt utnyttjande av skolans resurser bör skolplaceringar
            i grundskolan utgå från upptagningsområden där en elev placeras
            i en kommunal skola. Upptagningsområdena bör baseras på att en
            elev ska gå i en skola nära hemmet men bör även ta hänsyn till
            eventuell boendesegregation och sträva efter en sammansättning
            av elever från olika socioekonomisk bakgrund. Vad som här anförts
            om att skolplaceringar i grundskolan bör utgå från upptagningsområden
            där en elev placeras i en kommunal skola bör riksdagen ställa
            sig bakom och tillkännage för regeringen.
          </p>
          <p xml:id="i-TLdkQXH9cpDNRPY9gzKMaV">
            Efter att en skolplacering meddelats bör det dock även ges möjlighet
            för föräldrar och elever att komma med alternativa önskemål. Ett
            sådant önskemål ska motiveras särskilt. Skäl för annan placering
            kan t.ex. vara att en skola har en särskild inriktning, särskild
            pedagogik, sociala skäl eller att det handlar om en friskola som
            ligger närmare hemmet än vad den kommunala skolan gör. Det kan
            också handla om att en elev har en funktionsvariation och kan
            få bättre stöd vid en viss skola. Vid konkurrens om en plats bör
            platsen tilldelas en elev som bor inom samma upptagningsområde
            som skolan ligger i och i andra hand enligt en strikt närhetsprincip.
            Vad som här anförts om att ge möjlighet att komma med alternativa
            önskemål vid skolplacering bör riksdagen ställa sig bakom och
            tillkännage för regeringen.
          </p>
          <p xml:id="i-EYYDKuSrWXQgEUT4jccdB4">
            För att skolvalets segregerande effekter ska upphöra måste alltså
            de antagningsregler som gäller för friskolor förändras. Framförallt
            är det den flitigt använda möjligheten att använda köer för antagning
            som har de stora segregerande effekterna. I många fall kan flera
            års kötid krävas för antagning, något som kraftigt snedvrider
            konkurrensen om platserna till fördel för elever som kommer från
            socioekonomiskt starkare hem. Elever födda i Sverige får dessutom
            en fördel gentemot utlandsfödda elever. Möjligheten för friskolor
            att använda sig av kösystem vid antagning av elever bör tas bort.
            Detta bör riksdagen ställa sig bakom och ge regeringen till känna.
          </p>
          <head xml:id="i-UDoAuLE5bcA91kPdBHat8M" type="h1">
            Nyanlända och flerspråkiga elever
          </head>
          <p xml:id="i-Usuj5VetXuZMaG6HGXyMnU">
            Andelen elever som är födda i ett annat land eller som har ett
            annat modersmål än svenska ökar. För dessa elever blir den ökande
            skolsegregationen ofta väldigt påtaglig. Den svenska skolans tilltagande
            segregering följer ett klassmönster som även har etniska perspektiv.
            Det är vanligt förekommande att föräldrar till elever med etniskt
            svensk bakgrund väljer bort skolor där många elever har utländsk
            bakgrund. Nyanlända elever tenderar också att koncentreras till
            vissa kommuner och vissa skolor. Åtgärder för att bryta såväl
            boendesegregationen som skolsegregationen är nödvändiga. Skolans
            resurser behöver också fördelas annorlunda jämfört med i dag,
            där de skolor som har störst behov av resurser också ska få det.
          </p>
          <p xml:id="i-WC2GsJqjc5u1sQSae1CJJw">
            För att skolan ska kunna ge nyanlända och flerspråkiga elever
            de kunskaper de har rätt till behöver det alltså vidtas flera
            övergripande åtgärder inom skolpolitiken, men det kan även genomföras
            förbättringar i de insatser som särskilt riktas till dessa elever.
          </p>
          <head xml:id="i-QknczJHqxF3LqwWzJ5Zir3" type="h2">
            Nya regler för placering av elever i kommunala skolor
          </head>
          <p xml:id="i-Vbe49jgWrwiubu7d8JPyaG">
            Nyanlända elever och elever som varit Sverige i en kort tid kan
            i alltför hög grad koncentreras till vissa skolor. Delvis beror
            detta på att friskolorna sällan har tagit emot dessa elever, beroende
            på att friskolorna framförallt antar elever genom kösystem där
            köerna ibland kan vara långa. En lagändring är nu på gång som
            kommer att innebära ett tillfälligt undantag från friskolornas
            antagningsregler, som gör att de friskolor som vill kommer att
            kunna anta en viss andel nyanlända elever. Vänsterpartiet välkomnar
            detta undantag, även om vi egentligen skulle vilja se större förändringar
            i friskolornas antagningsregler.
          </p>
          <p xml:id="i-WxYaKYzRWdMLkPsWTW9cLq">
            Förslaget om undantaget i friskolornas köregler presenterades
            i det delbetänkande som utredningen om utbildning för nyanlända
            släppte tidigare i år (2016:9). Delbetänkandet innehöll även ett
            förslag om hur placeringsreglerna skulle förändras för kommunala
            skolor för att åstadkomma en jämnare fördelning av eleverna. Detta
            förslag har ännu inte resulterat i någon proposition från regeringen.
          </p>
          <p xml:id="i-PLobK4LbSTg9dF6jUiHW7R">
            I delbetänkandet föreslås att i grundskolan och grundsärskolan
            ska en kommun få göra undantag från bestämmelserna om placering
            enligt vårdnadshavarnas önskemål och elevers berättigade krav
            på en placering nära hemmet om det finns särskilda skäl med hänsyn
            till kommunens mottagande av nyanlända elever eller andra elever
            som varit bosatta i landet en kortare tid. Motsvarande förslag
            när det gäller elever som varit bosatta i landet en kortare tid,
            lades även gällande förskoleklassen.
          </p>
          <p xml:id="i-Tpsg3HxGmEW8MVKKWxKXZB">
            Vänsterpartiet anser att utredningens förslag skulle skapa bättre
            förutsättningar för kommunerna att planera sin verksamhet effektivt
            och öka möjligheterna att erbjuda eleverna en likvärdig utbildning.
            Dessa syften bör vara överordnade såväl önskemål om skolplacering
            som närhetsprincipen. Regeringen bör därför återkomma till riksdagen
            med förslag om nya regler för placering av elever i kommunala
            skolor i linje med vad som föreslagits i delbetänkandet av utredningen
            om utbildning för nyanlända (SOU 2016:9). Detta bör riksdagen
            ställa sig bakom och tillkännage för regeringen.
          </p>
          <head xml:id="i-LBvngVT3X61HbTckwb4zAp" type="h2">
            Förbättrad studiehandledning och stärkt modersmålsundervisning
          </head>
          <p xml:id="i-88EZNuxkVWMuteZ692Kuq9">
            Att en elev ännu inte behärskar svenska fullständigt får inte
            leda till att hen halkar efter i skolan. Därför är rätten till
            studiehandledning oerhört viktig. Om en elev har svårt att tillgodogöra
            sig undervisning p.g.a. ett annat modersmål än svenska så har
            eleven rätt till studiehandledning på modersmålet. Det kan t.ex.
            handla om att få hjälp med matten på det språk som talas i hemmet.
          </p>
          <p xml:id="i-JKxt4aWakMp5MAk91HTMNE">
            Det finns dock ett stort glapp mellan denna tydliga rättighetslagstiftning
            och hur verkligheten ser ut. Enligt Skolinspektionens granskningar
            så finns det många skolor som inte ens känner till studiehandledning
            som stödform. Skolinspektionen har också konstaterat att vid skolor
            som ändå erbjuder studiehandledning så utgår den inte alltid från
            elevens behov, utan mer från skolans rutiner. I en särskild rapport
            om utbildningen för nyanlända elever skriver man att ”särskilt
            stöd genom studiehandledning på modersmålet inte ges i tillräcklig
            kvantitet och kvalitet för att ge stöd för de nyanlända elevernas
            kunskapsutveckling”.
          </p>
          <p xml:id="i-YHvpoxXpNACQh5qnP49a7J">
            Det har även konstaterats av Skolinspektionen att många huvudmän
            har en väldigt snäv bild av vad studiehandledning innebär. Studiehandledningen
            sköts i hög grad av modersmålslärare som inte alltid har särskilda
            kunskaper i de ämnen som handledningen omfattar.
          </p>
          <p xml:id="i-WhnrmhtoUsdykcXyZgapj1">
            En viktig utgångspunkt för all inlärning utgörs av goda kunskaper
            i modersmålet. Därför måste modersmålsundervisningen stärkas.
            Vi ska möjliggöra flerspråkighet tidigt i åldrarna eftersom det
            har betydelse för den personliga identiteten och för den intellektuella
            och emotionella utvecklingen.
          </p>
          <p xml:id="i-FpJvmuCVj9ociJCXVqF1Yf">
            Lärande är starkt förknippat med modersmålet och att befästa
            kunskaper i det egna språket är en väg till att lära också på
            svenska. Ämnet har därför det viktiga uppdraget att stödja eleverna
            i deras kunskapsutveckling. Därför är det viktigt att fortsätta
            stärka modersmålsundervisningen.
          </p>
          <p xml:id="i-KZ2VCqb5Q2Msfc9JVjmizK">
            Det finns en stor outnyttjad resurs i Sverige i form av människor
            som talar samma språk som de nyanlända eleverna och som har goda
            kunskaper inom olika områden och kan vara en tillgång vid studiehandledning,
            även om de inte är utbildade lärare. Skolverket bör därför ges
            i uppdrag att skyndsamt ta fram rekommendationer till skolhuvudmännen
            för att underlätta anställning av studiehandledare på modersmål
            och modersmålslärare. Detta bör riksdagen ställa sig bakom och
            tillkännage för regeringen.
          </p>
          <head xml:id="i-WMHa6qpq7rUxd9xBtzadFN" type="h2">
            Ge fler med utländsk utbildning möjlighet att bli lärare
          </head>
          <p xml:id="i-WyAZ11hPRbrSVt1AYWcSAf">
            Sverige har en skriande brist på lärare och flera åtgärder vidtas
            redan för att skapa nya vägar in i läraryrket. Det finns här en
            stor potential att ta tillvara de kunskaper som personer med utländsk
            akademisk utbildning bär med sig. En effektivare validering och
            rättvis bedömning av utländsk utbildning är helt nödvändiga. Här
            har Vänsterpartiet medverkat till att Universitets- och högskolerådets
            resurser för bedömning av utländsk utbildning har utökats.
          </p>
          <p xml:id="i-263mrw8uRf32UmVpkmQu5v">
            Utredningen om utbildning för nyanlända presenterar i sitt slutbetänkande
            (SOU 2016:35) ett förslag om hur personer som har en utländsk
            akademisk examen ska få förbättrade möjligheter att komplettera
            sin utbildning för att söka sig till läraryrket. Det handlar framförallt
            om att tillåta en större omfattning av den kompletterande utbildningen
            än vad som för närvarande är tillåtet, 150 istället för 120 högskolepoäng,
            samt att kravet på antalet högskolepoäng för examensarbetet får
            understigas om ett examensarbete finns i den utländska utbildningen.
            Regeringen bör genomföra de förordningsändringar som krävs för
            att öka möjligheterna att komplettera en utländsk avslutad utbildning.
            Detta bör riksdagen ställa sig bakom och tillkännage för regeringen.
          </p>
        </div>
        <div xml:id="i-X7rGp9bDFAWka2M3ujHUPz" type="motSignatures">
          <list xml:id="i-HvfAT5H1eJao7uqzoE6EqV">
            <item xml:id="i-4ehzgLV2TbLWbpnvyMu6J4">
              Jonas Sjöstedt (V)
            </item>
            <item xml:id="i-HhqKEZaKX7f4Nrd1QTKGcw">
              Jens Holm (V)
            </item>
            <item xml:id="i-BEEec1nLw2irPwGLPjufrh">
              Maj Karlsson (V)
            </item>
            <item xml:id="i-4j8gpZBHMukhR1Wf7MDXZG">
              Karin Rågsjö (V)
            </item>
            <item xml:id="i-TjkQEovH5dgcLBMaPfpPxB">
              Linda Snecker (V)
            </item>
            <item xml:id="i-QokzvHunzwd1fny4yMm69k">
              Mia Sydow Mölleby (V)
            </item>
            <item xml:id="i-LHedsarQACsZfXw7mBq6ML">
              Daniel Riazat (V)
            </item>
          </list>
        </div>
      </div>
    </body>
  </text>
</TEI>
