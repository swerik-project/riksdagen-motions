<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UbU-01466">
  <teiHeader>
    <fileDesc>
      <titleStmt>
        <title>Lagstiftning om bemannade skolbibliotek</title>
        <author corresp="i-PAgTpr3nkZRPEoiqjPKQAf">av Amanda Lind m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1466 av Amanda Lind m.fl. (MP)</title>
          <idno type="rdwebb">HA021466</idno>
          <rs type="number">1466</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HA021466/text</ref>
          <ref type="dokument_url_html">https://data.riksdagen.se/dokument/HA021466</ref>
          <ref type="dokumentstatus_url_xml">https://data.riksdagen.se/dokumentstatus/HA021466</ref>
          <ref type="pdf">https://data.riksdagen.se/fil/95899111-E4AB-4511-92E7-8988C391CE9C</ref>
          <ref type="docx">https://data.riksdagen.se/fil/67FABD9E-C080-4748-BA11-CFB1745546C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-JDd3G3miMyra3Ja6NFaSon</idno>
            <name>Marielle Lahti</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XSnuDBHTtWXrXVybtzD9Qx</idno>
            <name>Nicklas Attefjord</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Qp9FsVBtiwFpsa4yUGKTc1" type="signed"/>
        <correspContext corresp="i-Qp9FsVBtiwFpsa4yUGKTc1">
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-JDd3G3miMyra3Ja6NFaSon"/>
          <note type="signatory" corresp="i-XSnuDBHTtWXrXVybtzD9Qx"/>
        </correspContext>
        <correspAction type="submitted" xml:id="i-58GRzG7nhkowVC4KNg97nz">
          <date when="2022-11-22"/>
          <time when="17:14:24"/>
        </correspAction>
        <correspAction type="reviewed" xml:id="i-L2yp2P7ztNt8gaoYZJWuyJ">
          <date when="2022-11-23"/>
          <time when="09:45:45"/>
        </correspAction>
        <correspAction type="referred" xml:id="i-S5p4jHZP2Qy66Fs4cq4wvM">
          <date when="2022-12-01"/>
        </correspAction>
        <correspAction type="assigned" xml:id="i-8cmRKbyvra55wAGahtAAn6">
          <date when="2023-09-20"/>
          <time when="13:12:35"/>
        </correspAction>
        <correspContext corresp="i-8cmRKbyvra55wAGahtAAn6">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-6WvNYJkPijA7i3BUMK6HzC"/>
        <correspContext corresp="i-6WvNYJkPijA7i3BUMK6HzC">
          <ref type="uppgift">2022/23:UbU6</ref>
          <ref type="ref_dok_id">HA01UbU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU6</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1466 av Amanda Lind m.fl. (MP) Lagstiftning om bemannade skolbibliotek</div>
      </div>
      <div type="motBody">
        <div type="motProposal" subtype="förslag">
          <head xml:id="i-Js7M2aKBTzqH8FFk4KQ4Xm">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-TMKjBTf53kFHQA9dgNuNxN">
              Riksdagen ställer sig bakom det som anförs i motionen om att
              lagstifta om bemannade skolbibliotek och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-6XwzZaoCDXKpoB4UabCk7X">
            Barns läsning behöver fortsätta prioriteras
          </head>
          <p xml:id="i-SH3ZrKMQ7U5hU1UjCvyd8t">
            Vi har en längre tid kunnat följa hur ungas läsande minskat och
            hur barns läsförmåga blivit allt sämre. Det är djupt oroväckande.
            Läsningen är en grund för lärande och bildning, den stimulerar
            fantasin och ger möjlighet till nya perspektiv och världar. Att
            kunna tillgodogöra sig texter är en grundpelare för deltagande
            i samhället och samhälls­debatten. Läsningens betydelse för vår
            demokrati och för vår framtid kan därför inte överskattas.
          </p>
          <p xml:id="i-MCmu7kBaJsLyAnYdcmCuJJ">
            Miljöpartiet har under åren i regering drivit på hårt för att
            stärka barns läsning. Vi införde en läsa-skriva-räkna-garanti
            för att säkra att inget barn går igenom lågstadiet utan att skolan
            vidtagit åtgärder om problem med läsningen finns. Vi har genomfört
            ett stort paket för läsfrämjande med tidiga läsinsatser för små
            barn och deras föräldrar och böcker till förskolan. Vi har inrättat
            ett läsråd och stärkt folkbiblioteken runt om i landet. Läsdelegationens
            förslag är nu nästan helt genomförda.
          </p>
          <p xml:id="i-QyRkUKqrwHr1QFbBjXAHTB">
            Lärare, bibliotekarier, föreningar och föräldrar har ansträngt
            sig för att vända trenden med att unga läser allt mindre och vi
            har kunnat se positiva tecken. Under 2021 har läsning av tryckta
            böcker ökat med sex procentenheter inom gruppen 16–29-åringar
            jämfört med året innan. Det är glädjande, men vi har långt kvar
            tills vi kan tala om vi har lyckats. En negativ signal i samma
            undersökning är att andelen föräldrar som läser högt för sina
            barn minskar. Fortsatt politiskt fokus på det läsfrämjande arbetet
            krävs och reformen om bemannade skolbibliotek är ett av de viktigaste
            nästa stegen.
          </p>
          <head type="h1" xml:id="i-Kg8UDdw2SaJ1JmqWEfsqEX">
            Bemannade skolbibliotek bidrar till läsning och lärande
          </head>
          <p xml:id="i-WF5G8GJ34owNwvnHyKnGvV">
            Vi vet att det krävs mer läsning än vad som idag är möjligt i
            klassrummen för att träna upp läskondition nog för att kunna läsa
            för att lära. Därför är skolbiblioteken och dess bibliotekarier
            så viktiga. Idag ser tillgången till bemannade skolbibliotek dessvärre
            mycket olika ut för Sveriges elever. Skolinspektionens granskning
            av i vilken utsträck­ning skolor använder skolbiblioteken som
            en pedagogisk resurs för att främja elevers lärande har visat
            att en majoritet av de granskade skolorna inte i tillräcklig omfattning
            tar vara på de möjligheter ett välfunger­ande skolbibliotek kan
            utgöra. Ett bibliotek är så mycket mer än bara hyllor med böck­er.
            En bibliotekarie har med sin kompetens helt andra möjligheter
            att stimulera till läsning och kan dessutom vara en tillgång för
            hela skolverksamheten.
          </p>
          <head type="h1" xml:id="i-8zSZ4osEVMg59qDa3M1jXw">
            Skolbibliotekens viktiga roll för medie- och informationskunnighet
          </head>
          <p xml:id="i-GLiRF4quzA1DyvHMwQZhRe">
            Utöver läsningen har skolbiblioteken en annan central uppgift
            för att rusta eleverna att bli aktiva deltagare i demokratin –
            nämligen medie- och informationskunskapen (MIK). MIK handlar om
            att lotsa eleverna i vilken information som man kan lita på och
            inte, skillnaden mellan vetenskap och konspirationsteorier, mellan
            åsikter och fakta. Att denna förmåga är helt central för demokratins
            framtid är något som blir allt tydligare i vår tid av alternativa
            fakta, påverkansoperationer och trollfabriker.
          </p>
          <head type="h1" xml:id="i-KD8qMvntUKCaLJcEHSA1gr">
            Förslagen i SOU 2021:3, Skolbibliotek för bildning och utbildning,
            har remitterats
          </head>
          <p xml:id="i-QzSGEkJgH8vKfuj1crNQdE">
            Miljöpartiet i regering var starkt pådrivande bakom att en utredning
            om bemannade skol­bibliotek tillsattes. Den färdiga utredningen,
            Skolbibliotek för bildning och utbildning, SOU 2021:3, har remitterats
            och har nu legat på bordet i över ett år, utan att något hänt.
          </p>
          <p xml:id="i-dF3pDHpgbTPDJLU9TBKdz">
            Miljöpartiet såg till att pengar finns i 2022 års budget för
            att påbörja arbetet, men S‑regeringen la aldrig fram någon proposition
            och frågan har lyst med sin frånvaro under valrörelsen. I Tidöavtalet
            är en av de tydligaste kulturpolitiska prioriteringarna att inrätta
            en kulturkanon, men om målet är att fler barn och unga ska ta
            del av litteratur och läsa mer krävs annat än topplistor. Då behövs
            reformer som gör skillnad för att öka jämlikheten och tillgången
            till litteratur och läsning för alla barn. Skolbiblioteken nämns
            förvisso i Tidöavtalet, men i en passus kring tydligare kvalitetsreglering
            och utan att peka ut att de ska vara bemannade, något som är helt
            centralt för att reformen ska få önskad effekt. I regeringens
            budget för 2023 står ingenting om skolbiblioteken. Det är beklagligt.
          </p>
          <p xml:id="i-QxtQdPVAdDhEDy6jUFNNMn">
            Vi i Miljöpartiet anser att säkerställa en likvärdig tillgång
            till bemannade skol­bibliotek är en av såväl kultur- som utbildningspolitikens
            viktigaste uppgifter och före­slår därför riksdagen att ställa
            sig bakom det som anförs i motionen om att lagstifta om bemannade
            skolbibliotek och tillkännage detta för regeringen.
          </p>
          <p xml:id="i-BZrnDSqmf1MqUfTf15dKB2">
            Vidare följer några av de viktigaste förslagen från skolbiblioteksutredningen,
            som vi särskilt vill lyfta:
          </p>
          <head type="h1" xml:id="i-KrNjr9oh3wemGmEyiXyKs9">
            Förtydliga i skollagen vad som avses med ett skolbibliotek och
            att de ska vara bemannade
          </head>
          <p xml:id="i-98sGZJdvi4SjtUZaScQmd9">
            Skolbiblioteksutredningen föreslår att skollagen ska definiera
            att skolbibliotek ska vara en gemensam och ordnad resurs med ett
            utbud av digitala och analoga medier som ska präglas av allsidighet
            och kvalitet och ställas till elevernas och lärarnas förfogande.
            Idag saknas reglering i skollagen av syftet med skolbibliotek.
            Utredningen föreslår att skol­lagen ska tydliggöra att syftet
            med skolbiblioteket är att främja elevernas läsande och medie-
            och informationskunnighet. Vidare ska det framgå av skollagen
            att skolbibliotek ska vara bemannade. Huvudmannen ska sträva efter
            att i första hand anställa personal som har en examen inom biblioteks-
            och informationsvetenskap.
          </p>
          <p xml:id="i-Nsoobkz4E1co43EQSAR2GC">
            Detta är avgörande förslag då de skapar ett tydligt ramverk för
            skolbiblioteken och vad som kan anses vara ett ändamålsenligt
            sådant, dess syfte samt slår fast att de ska bemannas med utbildad
            personal. Definitionerna behöver vara så tydliga som möjligt,
            för att undvika godtycke samt svårigheter i såväl tillämpning
            som uppföljning och för att uppnå önskad effekt – att varje elev
            ska ha tillgång till ett bemannat skolbibliotek.
          </p>
          <head type="h1" xml:id="i-AEp6NFgExnQ33PCiQMAyeY">
            Integrera skolbiblioteksverksamheten i undervisningen samt tydliggör
            i läroplanerna att rektor har ansvar för att samarbetsformer utvecklas
            mellan skolbibliotekarier och lärare
          </head>
          <p xml:id="i-4WiAENeZF6yA4vs3J17BXN">
            Målet med förslaget är att skapa goda förutsättningar för skolbiblioteksverksamheten,
            med god samverkan och förståelse mellan skolbibliotekarier och
            lärare och deras olika kompetenser. Utredningen slår fast att
            när skolbibliotekarier samarbetar med lärare för att främja läsandet
            och medie- och informationskunnigheten kan skolbiblioteks­verksam­heten
            få särskilt stor betydelse för elevers bildning och utbildning.
            För detta är rektors ledarskap viktigt. Därtill föreslås att varje
            skolhuvudman ska anta skolbiblioteksplaner för sin verksamhet.
          </p>
          <head type="h1" xml:id="i-ABTpkd4UbbMR7ftB5jZy45">
            Flexibilitet bör finnas för mindre skolenheter eller om en skola
            ligger i direkt närhet av ett folkbibliotek. Skolor i glesbygd
            ska ges lika möjligheter till bemannade skolbibliotek
          </head>
          <p xml:id="i-JEhEhrwLJ8sxcVTV1n9zZ9">
            Skolbiblioteket ska i första hand finnas på den egna skolenheten.
            Enligt skolbiblioteks­utredningen kan skolbiblioteksverksamheten,
            om det finns särskilda skäl, istället organiseras genom att skolan
            samverkar med ett folkbibliotek eller med ett skolbibliotek på
            en annan skolenhet. Det gäller om biblioteket ligger i skolans
            direkta närhet eller om skolan har få elever. För Miljöpartiet
            är det viktigt att denna undantagsskrivning finns och att den
            utformas så att den uppnår sitt syfte. I glesbygd, där avstånden
            är en stor faktor, behöver tillräckliga resurser skjutas till
            för att lagstiftningen ska kunna tillämpas.
          </p>
          <p xml:id="i-SUpSj1cpjq6GfiEk4j8xjn">
            Det är viktigt att sådan samverkan, enligt utredningens förslag,
            regleras i en skriftlig överenskommelse som tydliggör uppdrag
            och ansvar.
          </p>
          <head type="h1" xml:id="i-PGim4gnaUTNBwBBmBwva1s">
            Främja kompetensen inom skolbiblioteken
          </head>
          <p xml:id="i-QT66uEjENrM6tTdNbeCp4s">
            Skolbiblioteksutredningen föreslår att regeringen ska utöka antalet
            utbildningsplatser inom biblioteks- och informationsvetenskap.
            Det råder idag brist på utbildade skol­bibliotekarier och därför
            är detta ett viktigt förslag att ta fasta på. Med de övriga för­slagen
            i utredningen som syftar till att stärka skolbiblioteken samt
            skolbibliotekariernas roll är vi övertygade om att även attraktivitet
            till bibliotekarieyrket kommer att stärkas, vilket också är en
            faktor för kompetensförsörjningen.
          </p>
          <head type="h1" xml:id="i-UgCozqrq4r7MNEYhQbvs7V">
            Uppdrag till Skolverket om allmänna råd
          </head>
          <p xml:id="i-TRqkLSth41QzYzoB7rSeLR">
            Utredningen föreslår att uppdra åt Skolverket att ta fram allmänna
            råd om skolbibliotek, hur man bör organisera och styra verksamheten
            så att den blir ändamålsenlig. Det är viktigt att skolhuvudmännen
            får stöd för att utifrån de olika förutsättningar som finns i
            landets skolor se till att de bemannade skolbibliotekens syfte
            uppnås: att varje elev har tillgång till ett bibliotek med kompetenta
            medarbetare som bidrar till att främja lusten att läsa och förmågan
            att söka, hitta och värdera information i ett intensivt informations­flöde.
          </p>
        </div>
        <div type="motSignatures">
          <list>
            <item xml:id="i-HYYpRCvUEn341QkCTk23U8" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-FA9UX1gkm1DrhD1otxBo2R" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-NRJN3cvCianAiP54bCMVHM" who="i-X9jqcGenibr5tWEbnZgddm">
              Annika Hirvonen (MP)
            </item>
            <item xml:id="i-37hAZJM9PQVrwQ4B2dFW93" who="i-JDd3G3miMyra3Ja6NFaSon">
              Marielle Lahti (MP)
            </item>
            <item xml:id="i-8KHyUtsZfuFCYdLkrhfvSd" who="i-XSnuDBHTtWXrXVybtzD9Qx">
              Nicklas Attefjord (MP)
            </item>
          </list>
        </div>
      </div>
    </body>
  </text>
</TEI>
