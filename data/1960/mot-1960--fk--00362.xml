<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__362/mot_1960__fk__362-001.pdf"/>
      <fw xml:id="i-Y5JHhgew9QknVi7iGKHZTf">
        Motioner i Första kammaren, nr 362 år 1960 3
      </fw>
      <div type="motHeader" xml:id="i-Ve3tdNxkoH1sSqUhjhFgwY">
        <div type="motTitle" xml:id="i-4uXimSkVjijJAXBCGU11gZ"/>
        <div type="motSubmissionInfo" xml:id="i-SwWRbiSjvpURdBSufdq79m"/>
      </div>
      <div type="motBody" xml:id="i-WfnKKVDS4RWUP43omnk7Z">
        <div xml:id="i-3vPLS89k6E2nyuqPksSQg4">
          <p xml:id="i-E6vpMEwQAn4vEe2fdZoaUr">
            Nr 362
          </p>
          <p xml:id="i-M6dJBCLdvy9v1i1XVv5qKL">
            Av herr Hanson, Per-Olof, om försäljning till allmänheten av
            aktier i statsägda företag, m. m.
          </p>
          <p xml:id="i-HJsD12BdHi8yEcPtr75S1m">
            Staten som företagare Det råder ingen tvekan om att den svenska
            staten är en betydande och mångsidig egendomsägare. Man behöver
            bara erinra sig sådana områden som försvarsväsendet, kommunikationerna,
            skogsskötseln och kraftpro- duktionen, för att man skall få klart
            för sig, att staten själv äger en stor del av den svenska nationalegendomen.
            All statens egendom är emellertid icke i företagsekonomisk mening
            in- komstbringande. Den egendom, som finns inom t. ex. försvarsväsendet,
            lämnar sålunda i stort sett ingen avkastning utan kräver tvärtom
            årliga ekonomiska bidrag för förvaltning och underhåll. Å andra
            sidan förslår inkomsterna av t. ex. den statliga kraftproduktionen
            väl till att täcka ut- gifterna för drift och underhåll samt till
            normal förräntning av det av staten tillskjutna kapitalet. Då
            man har att göra med statlig egendom, som åtminstone i princip
            är räntabel och som förvaltas skild i organisatoriskt avseende
            från statens övriga förvaltning, kan man tala om statliga företag,
            och den verksamhet dessa representerar kan benämnas statlig affärsverk-
            samhet. De statliga företagen är av två olika typer: affärsdrivande
            ämbetsverk och av staten helt eller delvis kontrollerade aktiebolag.
            Av de nämnda före- tagsformerna kom affärsverksformen först till
            användning. Den kan sägas ha sina rötter ända från 1600-talet,
            medan bolagsformens användning som statlig företagsform i huvudsak
            kan förbindas med de sista årtiondena. De största affärsdrivande
            verken och deras av staten tillskjutna fond- kapital redovisas
            i följande tablå:
          </p>
          <p xml:id="i-FmoU9sDHg9kTwSj1qjjy8u">
            Verk Fondkapital (1 000 kr.) Domänverket ...sc smsa: css es ms
            cd grand 451 417 (1956) Statens vattenfallsverk .............sss.s.c.
            oe 2835 260 (1957) Statens järnvägar .....ssssmssrers rer r reser
            ra 1 854 767 (1957) Postverket .....ssossosssssirs reser rr rr
            rs rss ss 103 604 (1957) Televerket ......ssssosssrerer sr re
            rer ser trees 1431 320 (1957)
          </p>
          <p xml:id="i-T3DvRvXEKqVVkmmCTqRNRu">
            De statskontrollerade aktiebolagen kan uppdelas i helstatliga
            och halv- statliga. Båda kategorierna har dessutom i vissa fall
            dotterbolag. I följande tablå redovisas de viktigaste hel- och
            halvstatliga aktiebolagen jämte deras aktiekapital:
          </p>
          <p xml:id="i-Fj7qfFgnk38KqjUbVFCSeb">
            2 Bihang till riksdagens protokoll 1960. 3 saml. Nr 357—369
          </p>
          <pb facs="riksdagen-motions-pdf/data/1960/mot_1960__fk__362/mot_1960__fk__362-002.pdf"/>
          <fw xml:id="i-YYg2oFp7wD432NkrpN1Xxs">
            4 Motioner i Första kammaren, nr 362 år 1960
          </fw>
          <p xml:id="i-FSaRhBb57SURhG1MSEfKvH">
            Bolag Aktiekapital (1000 kr.) Totalt Statens andel AB Aerotransport
            .....sssosso0o00.00o0.... 30 000 530 AB Atomenergi ....ssoososmsmsssssss
            ass 14 000 dT IX AB Kattstrupeforsen .................. 4 500
            JD IK AB Landtransport .....ssososss0s000.n. 600 47,8 I AB Nordisk
            biltjänst .................. 175 48 I AB Statens skogsindustrier
            ........... 79 000 100 AB Statsgruvor ....sssosossssosssss eos
            10 000 100 AB Svenska godscentraler ............. 6 000 49,8 9
            AB Svenska tobaksmonopolet ...... .-..-. 30000 97 AB Svensk torvförädling
            .............. 5 000 100 9 AB Tipstjänst ......sssssooc00oo0.
            so... 45 100 AB Trafikrestauranger ................ 300 100 9
            AB Vin- &amp; spritcentralen .............. 15 000 9 AB Umeforsen
            ....sssoosssssssssss sena 1500 50 Bergeforsens Kraft AB ....sso000000oo.a
            5 400 60 I GBD Biltrafik AB .ssoooooso0s0so oas na 5 000 100 Luossavaara-Kiirunavaara
            AB (LKAB) ... 500 000 96 I Motala ströms kraft AB ...............
            2347 100 Norrbottens järnverk AB .......... .... 300 000 100 IX
            Nya system AB ...ssossosssssssoo 0 rnr 500 100 Stockholm-Rimbo
            järnvägs AB ......... 3 750 100 Svenska lastbil AB ...soooooooos0
            ooo sn. 1 000 100 Svenska penninglotteriet AB ........... 100
            100 Svenska rederi AB Öresund ............. 1 600 100 Svenska
            skifferolje AB ................ 23 000 100 Sveriges centrala restaurang
            AB ........ 5 000 99 I Sveriges kreditbank ...................
            60 000 100 2 7
          </p>
          <p xml:id="i-XkozDw7a2A8hdb5Wi4qWHY">
            Sveriges radio AB ...ssooossososs.o vo... 1 080 —
          </p>
          <p xml:id="i-8NnThxBLXhhyxoUQgi5io7">
            Utöver de bolag som upptagits i tablån finns som nämnts ett antal
            dotter- bolag, som hör under vissa av de i tablån upptagna bolagen.
            Vidare har några hel- och halvstatliga bolag uteslutits på grund
            av att deras verksam- het är av relativt begränsad omfattning.
            Sammanlagt torde man kunna räkna med att staten äger eller på
            annat sätt kontrollerar ett 100-tal svens- ka aktiebolag.
          </p>
          <p xml:id="i-7pt4tvkgDAnWMeLgx13yus">
            Problemen kring förvaltningen av statens företag Oavsett vilken
            principiell uppfattning man har om statligt företagande finner
            man — inte minst ur statsfinansiell synpunkt — det angeläget att
            de statliga företag som existerar drivs så rationellt som möjligt.
            Förutsätt-
          </p>
          <pb facs="riksdagen-motions-pdf/data/1960/mot_1960__fk__362/mot_1960__fk__362-003.pdf"/>
          <fw xml:id="i-Qp2U9v7RV6xW83exUro61C">
            Motioner i Första kammaren, nr 362 år 1960 5
          </fw>
          <p xml:id="i-5XWXj3b9sH2jEogPAgojn7">
            ningarna härför har i stor utsträckning ansetts sammanhänga med
            den organisationsform som valts för den berörda verksamheten.
            Den affärs- mässiga effektiviteten bör emellertid icke vara ensamt
            avgörande för de statliga företagens organisatoriska betingelser.
            Man kommer nämligen icke förbi, att det är staten som är ägare
            och att särskilda konstitutionella reg- ler gäller för statens
            samlade verksamhet samt att dessa reglers vidmakt- hållande i
            sin tur får anses vara en grundförutsättning för vårt demokra-
            tiska statsskick. Kravet på hög affärsmässig effektivitet i statsföre-
            tagens verksamhet kan bli svårt att förena med de grunder för
            demokra- tiens sätt att fungera, som finns nedlagda i vår författning.
            Problemet att mot bakgrunden av de nyss angivna utgångspunkterna
            skapa en lämplig organisationsform för de statliga företagens
            verksam- het har i flertalet länder, där sådana företag finns,
            visat sig vara svårlöst. Inte heller i Sverige har man kommit
            fram till någon definitiv lösning, trots att problemet stått på
            dagordningen under praktiskt taget hela den tid statliga företag
            funnits i vårt land. Då våra första statliga företag — postverket,
            televerket, statens järnvägar och domänverket — skapades, valde
            man att organisera dem som ämbetsverk, ehuru de i ekonomiska av-
            seenden successivt erhöll en friare ställning än förvaltningen
            i övrigt. Så sent som år 1909, då statens vattenfallsverk tillkom,
            förfor man på samma sätt. Starka röster höjdes emellertid vid
            detta tillfälle för att man så långt som möjligt skulle anpassa
            förvaltningen av statens kraftverk till vad som gällde för enskilda
            företag av motsvarande karaktär. Det är måhända till följd härav
            som statens vattenfallsverk i många sammanhang ansetts ha kommit
            ett steg längre på vägen än de övriga mot en friare organisations-
            form. Vid 1911 års budgetreform, då de nu nämnda statsföretagen
            fick sin officiella status som affärsdrivande verk, inrangerades
            emellertid statens vattenfallsverk formellt bland dessa. 1911
            års budgetreform innebar ett erkännande av de existerande statliga
            företagens speciella ställning i förhållande till statens övriga
            förvaltning. Den kan emellertid också sägas utgöra slutet på en
            epok av organisatorisk utveckling. De därefter tillkomna statliga
            företagen har med ett par i detta sammanhang betydelselösa undantag
            organiserats som aktiebolag. På senare tid har också omvandling
            av vissa affärsdrivande verk till aktie- bolag vid några tillfällen
            ifrågasatts.
          </p>
          <p xml:id="i-32E6kKbhCGrwYCsi2e94ka">
            Motiven för valet av aktiebolagsformen som organisationsform
            för statlig verksamhet
          </p>
          <p xml:id="i-MWExiZeWVfrwUh2kus6rY8">
            Man kan konstatera, att det föreligger en klar tendens att organisera
            statlig ekonomisk verksamhet i den från det enskilda näringslivet
            hämtade aktiebolagsformen. Detta sammanhänger främst med att aktiebolags-
            formen ansetts ge företagsledningen större möjligheter till ett
            affärsmäs-
          </p>
          <pb facs="riksdagen-motions-pdf/data/1960/mot_1960__fk__362/mot_1960__fk__362-004.pdf"/>
          <fw xml:id="i-iSr6CWwT6UwZXF6XV8R1M">
            6 Motioner i Första kammaren, nr 362 år 1960
          </fw>
          <p xml:id="i-TB1kAHZQZ3xsUSxiehgNMr">
            sigt handlande än formen som affärsdrivande verk kunnat medge.
            Feno- menet är en följd av ställningstaganden i varje särskilt
            fall, och den gene- rella debatt om de statliga företagsformerna
            som samtidigt pågått har inte direkt lett till att man i något
            fall föredragit den ena formen framför den andra. På senare tid
            har man emellertid satt i gång utredningar som syftar till en
            mera noggrann bedömning från principiella synpunkter. Några generella
            ställningstaganden till bolagsformens ändamålsenlighet som statlig
            företagsform kan således knappast sägas ha förekommit. Om man
            närmare vill undersöka orsakerna till valet av aktiebolagsformen,
            är man därför i första hand hänvisad till de utredningar som gjorts
            före in- rättandet av de nuvarande statliga aktiebolagen eller
            vid större omorgani- sationer av dessa. Av särskilt intresse är
            de överväganden som gjordes innan man inrättade det första helstatliga
            aktiebolaget, AB Svenska tobaksmonopolet. I proposi- tionen sades
            bl. a. att åtskilliga olägenheter var förenade med statsdrift
            av en stor industri. Staten kunde i sin verksamhet inte tillämpa
            lika fria former som den enskilde näringsutövaren och knappast
            lika smidigt som denne anpassa sig efter konsumenternas krav.
            Vidare ifrågasatte man om det var lämpligt att staten inträdde
            som ensam arbetsgivare inom en stor industrigren med risk för
            att mot sin vilja som part dras in i sociala stridig- heter. Dessa
            olägenheter skulle, menade man, kunna undvikas, om man an- vände
            aktiebolagsformen, som även medgav deltagande av enskilda intres-
            senter. Det skulle vara av betydelse från kapitalanskaffningssynpunkt,
            och man skulle till statens bästa kunna utnyttja det privata initiativet
            och det personliga affärsintresset. Liknande synpunkter har i
            varierande grad spelat in vid tillkomsten av de senare inrättade
            bolagen, men ofta har man inte gjort några mera nog- granna överväganden
            rörande bolagsformens ändamålsenlighet. I flera fall har statliga
            aktiebolag tillkommit genom förvärv från enskilda ägare, och det
            har då tett sig naturligt att verksamheten fått fortsätta i den
            gamla organisationsformen. Även då statliga aktiebolag tillkommit
            genom om- organisation av äldre aktiebolag har liknande synpunkter
            spelat in. De möjligheter till ekonomiskt samarbete mellan staten
            och enskilda som aktiebolagsformen medger har varit av avgörande
            betydelse vid de flesta halvstatliga bolagens tillkomst. Generellt
            kan emellertid sägas att önske- målet om enskildas deltagande
            från kapitalanskaffningssynpunkt numera spelar mindre roll än
            tidigare. Även om vid relativt sent datum betydande kapitalinsatser
            gjorts av enskilda vid tillkomsten av vissa bolag, exempel- vis
            AB Atomenergi och AB Aerotransport, bör den största betydelsen
            nu- mera tillmätas aktiebolagsformens möjlighet att medge deltagande
            av bre- dare intresseinriktningar även vid relativt ringa aktieinnehav.
          </p>
          <p xml:id="i-VZXRDZjnGmB7xth8qRNmiX">
            Detta blir särskilt tydligt när man studerar aktiespridningen
            hos sådana
          </p>
          <pb facs="riksdagen-motions-pdf/data/1960/mot_1960__fk__362/mot_1960__fk__362-005.pdf"/>
          <fw xml:id="i-VjdHvxRrpiFzsHjBEme5Zp">
            Motioner i Första kammaren, nr 362 år 1960 T
          </fw>
          <p xml:id="i-DVaqDGJTAz48A1xX13xZCf">
            halvstatliga bolag som AB Atomenergi, Sveriges radio AB och de
            kung- liga teatrarna. Men även hos vissa bolag som nu betecknas
            som helstatliga kan man skönja en liknande utveckling. De enskilda
            aktieägarna i AB Svenska tobaksmonopolet fick sålunda från början
            en betydande del av bo- lagets aktiekapital. Numera ägs endast
            tre procent av bolagets aktiekapital av enskilda, men dessa aktier
            har upplåtits till de enskilda aktieägarna på ett sådant sätt
            att de tillförsäkrats företagets skötsel. En motsvarande ordning
            har införts i några andra av de helstatliga bolagen utan att detta
            — annat än i undantagsfall — kan sägas ha spelat någon roll vid
            valet av företagsform för de nuvarande helstatliga bolagen. Då
            AB Industrikredit bildades, förordades emellertid aktiebolagsformen
            bl. a. därför att den gav möjligheter till privat deltagande,
            vilket ansågs värdefullt då det gällde att tillföra rörelsen sakkunskap
            och undvika intressekonflikter. Ett annat mera organisatoriskt
            skäl för aktiebolagsformen anfördes i fråga om vissa dotterbolag
            till de affärsdrivande verken. Trots att dotter- bolagens verksamhet
            har visst samband med verkens samlade rörelse, har man ansett
            det lämpligt att göra en åtskillnad och därför valt aktiebolags-
            formen. AB Trafikrestauranger och AB Statens skogsindustrier är
            goda exempel på detta. Man kan således knappast säga att det vid
            något statligt bolags tillkomst gjorts mera inträngande analyser
            av bolagsformens ändamålsenlighet jäm- fört med andra alternativ.
            Belysande är den förklaring som gavs av 1948 års budgetutredning:
            ”Att statlig verksamhet utövas i bolagsform samman- hänger med
            att verksamheten oftast av praktiska skäl anses på ett för staten
            fördelaktigare sätt kunna omhänderhavas av ett bolag än av en
            stat- lig myndighet.” Även om mera djupgående utredningar inte
            har förekommit då staten valt aktiebolagsformen för en viss gren
            av sin verksamhet, så har inte frå- gan om de olika organisationsformernas
            ändamålsenlighet för statlig affärsverksamhet ansetts betydelselös.
            Frågan har tvärtom uppmärksam- mats praktiskt taget så länge sådan
            verksamhet förekommit, men debatten har inte resulterat i några
            bestämda slutsatser om de krav som en organisa- tionsform för
            statlig verksamhet bör uppfylla. Detta sammanhänger — i stort
            sett — med svårigheten att avgränsa de rent affärsmässiga synpunk-
            terna från de mera samhällsbetonade. Ur såväl konstitutionella
            som statsfinansiella synpunkter är det emeller- tid angeläget
            att de antydda problemen löses. Vill man uppnå en sådan lös- ning
            måste man uppenbarligen utgå från hur de organisatoriska relationer-
            na mellan statsmakterna och de statliga bolagen är beskaffade
            och hur de fungerar. Detta område har tidigare för flertalet varit
            föga känt. Genom den avhandling som nyligen publicerats av fil.
            dr Rune Tersman (Stats-
          </p>
          <pb facs="riksdagen-motions-pdf/data/1960/mot_1960__fk__362/mot_1960__fk__362-006.pdf"/>
          <fw xml:id="i-8m7zGJxEAKhXzuKvDN412C">
            8 Motioner i Första kammaren, nr 362 år 1960
          </fw>
          <p xml:id="i-9k6oquKYzdLjfYzoC19vk6">
            makterna och de statliga aktiebolagen, Stockholm 1959) torde
            det emeller- tid nu vara möjligt att komma fram till en uppfattning
            om hur dessa rela- tioner bör vara för att motsvara rimliga krav
            på konstitutionell rättssäker- het och affärsmässig effektivitet
            i de berörda företagens verksamhet.
          </p>
          <p xml:id="i-SWU1RHkCjf2PhuhtJXhGuK">
            2e statliga bolagens speciella ställning Då staten valt aktiebolagsformen
            för en viss del av sin verksamhet, inne- bär detta — till skillnad
            från vad som gäller beträffande de affärsdrivande verken — att
            ett särskilt rättssubjekt av i främsta rummet privaträttslig natur
            skapats, vars handlingsområde i första hand begränsas av aktie-
            bolagslagen och därtill anslutande författningar. I sistnämnda
            avseende skiljer sig det statliga aktiebolaget icke från det privatägda.
            Det förhål- landet att staten äger eller eljest kontrollerar ett
            aktiebolag innebär emel- lertid dessutom, att man måste uppställa
            frågan huruvida ifrågavarande bolag är utövare av offentligrättsliga
            funktioner och, om så är fallet, under- söka hur ett sådant förhållande
            särskilt inverkar på bolagets ställning. Även om man besvarar
            frågan huruvida de statliga bolagen kan anses vara utövare av
            offentligrättsliga funktioner jakande, torde det ej vara möjligt
            att erhålla någon fullständig klarhet beträffande det sålunda
            kon- staterade förhållandets rättsliga följder. Ingenting talar
            dock bestämt emot den gängse uppfattningen, att de statliga bolagen
            måste anses ligga helt utom de särskilda för förvaltningen i allmänhet
            gällande rättsreglernas tillämpningsområde. Några prejudicerande
            domstolsutslag, som bekräftar densamma, existerar dock veterligen
            icke. En viss försiktighet krävs där- för, då man uttalar ett
            bestämt omdöme i denna fråga. Klart är dock, att några för de
            statliga aktiebolagen i gemen gällande speciella rättsregler icke
            finns. De statliga bolagens verksamhet grundas sålunda i första
            hand på lagen den 14 september 1944 om aktiebolag. Undantag härifrån
            utgör endast Sveriges kreditbank, vars verksamhet grundar sig
            på lagen den 31 mars 1955 om bankrörelse, och AB Industrikredit,
            som förutom på aktiebolags- lagen även grundar sig på lagen den
            14 juni 1946 om hypoteksaktiebolag. Till nämnda lagar kommer för
            statliga liksom för enskilda aktiebolag en mängd anslutande författningar
            av olika slag, bland vilka återfinns bok- föringslagen och skatteförfattningarna.
            Vidare finns för varje bolag en i enlighet med aktiebolagslagens
            bestämmelser antagen bolagsordning. Slut- ligen bör framhållas
            att såväl enskilda som statliga aktiebolag utan åtskill- nad är
            underkastade viss tillsyn från statliga myndigheters sida till
            följd av stadganden i de nyss nämnda lagarna. Däremot anses de
            statliga bolagen icke vara underkastade de förvalt- ningsrättsliga
            föreskrifter, som gäller för statens förvaltning i övrigt. Ej
            heller är de utan vidare skyldiga att åtlyda av Kungl. Maj:t eller
            annan
          </p>
          <pb facs="riksdagen-motions-pdf/data/1960/mot_1960__fk__362/mot_1960__fk__362-007.pdf"/>
          <fw xml:id="i-F4U6n5BtY1p8v4CHAjoAeb">
            Motioner i Första kammaren, nr 362 år 1960 9
          </fw>
          <p xml:id="i-DAhdDf8wHQ35X67DoZ9MEz">
            myndighet utfärdade direktiv rörande verksamheten eller underkasta
            sig kontroll från dessas sida i större utsträckning än vad som
            gäller för en- skilda aktiebolag. En annan följd av de statliga
            bolagens juridiskt fristå- ende ställning har vidare ansetts vara,
            att de icke är underkastade grund- lagarnas speciella stadganden
            rörande förvaltningen och sålunda icke heller den kontroll, som
            riksdagen genom sina särskilda kontrollorgan utövar över förvaltningen.
            Å andra sidan anses de statliga bolagen, såsom tidigare framhållits,
            vara utövare av offentlig förvaltning, och det är uppenbart, att
            en förutsättning härför är att statsmakterna på något sätt kan
            göra sitt inflytande gällande rörande bolagens förvaltning och
            verksamhet. Möjligheterna härtill skif- tar emellertid beträffande
            såväl art som omfattning och bör därför stu- deras särskilt för
            varje bolag. Härvid bör beaktas det inflytande staten förutom
            i egenskap av aktieägare kan erhålla på grund av lagstiftning
            samt lån och regelbundna finansiella bidrag.
          </p>
          <p xml:id="i-GXja9prQCFRrgaf4naf7ZC">
            Relationerna mellan statsmakterna och de statliga aktiebolagen
          </p>
          <p xml:id="i-6sfbC3w2JW4Hpz4is3qWas">
            Liksom en enskild aktieägare har staten i första hand att göra
            sitt in- flytande gällande på bolagsstämman. Tillvägagångssättet
            är härvid i en del fall att Kungl. Maj:t utser en departementschef
            att utöva rösträtten för statens aktier på bolagsstämman i ett
            visst bolag. Som regel utser de- partementschefen emellertid i
            sin tur en underställd departementstjänste- man att fullgöra uppdraget.
            I andra fall utses statens ombud av en verks- styrelse. För båda
            alternativen gäller att ombudet endast får muntliga in- struktioner,
            vilka strängt är begränsade till de formellt nödvändiga be- sluten
            om ansvarsfrihet och vinstutdelning samt om val av styrelse och
            revisorer. Frånvaron av skriftliga instruktioner för ombudets
            handlande och de muntliga instruktionernas begränsade räckvidd
            gör det knappast förvånan- de att bolagsstämman i de statliga
            bolagen i regel framstår som en ute- slutande formell institution.
            Ur rättslig synpunkt måste frånvaron av skriftliga instruktioner
            förefalla betänklig, eftersom följden blir oklarhet om ombudets
            ansvar i förhållande till uppdragsgivaren-staten. Någon möj- lighet
            till i författningen förutsatt konstitutionell granskning från
            riks- dagens sida synes det tillämpade förfarandet i realiteten
            ej erbjuda. Då bolagsstämman i de statliga bolagen i regel framstår
            som en ren formalitet är det givet att det statliga inflytandet
            måste utövas på andra vägar. Därvid bör i första hand uppmärksammas
            lagstiftning, finansiella bidrag samt vederbörande departementschefs
            relationer till de på bolags- stämman valda styrelseledamöterna
            och revisorerna. Beträffande statens möjligheter att genom lagstiftning
            påverka de stat- liga bolagens verksamhet bör först uppmärksammas
            att de statliga bolagen
          </p>
          <pb facs="riksdagen-motions-pdf/data/1960/mot_1960__fk__362/mot_1960__fk__362-008.pdf"/>
          <fw xml:id="i-7Q2wsVv4x5onXQvdc2m3H8">
            10 Motioner i Första kammaren, nr 362 år 1960
          </fw>
          <p xml:id="i-6Lm6QgDWRCzyL3BmpfpyYy">
            genom sin rättsligt fristående ställning icke är underkastade
            de förvalt- ningsrättsliga föreskrifterna för statens förvaltning
            i allmänhet, såsom statens allmänna avlöningsreglemente och upphandlingsförordningen.
            I den mån man genom lagstiftning vill skapa stående riktlinjer
            för deras verksamhet måste detta ske på samma sätt som om det
            gäller ett enskilt bolag, d. v. s. genom gemensamt av Kungl. Maj:t
            och riksdagen stiftade lagar. De lagar av detta slag som för närvarande
            finns är av två typer — dels sådana som reglerar alia aktiebolags
            verksamhet såsom aktiebolags- lagen, bokföringslagen m. fl., dels
            speciallagstiftning som endast berör holag, som arbetar inom ett
            visst i lagen angivet område. Exempel på den sistnämnda typen
            är rusdrycksförsäljningsförordningen, som bl. a. reglerar den
            verksamhet, som bedrivs av AB Vin- &amp; spritcentralen, Nya system
            AB och Sveriges centrala restaurang AB. I dessa och vissa andra
            fall har de i lagen angivna riktlinjerna för bolagens verksamhet
            kompletterats genom avtal mellan staten och respektive bolag.
            Även om det sålunda existerar en viss speciallagstiftning, som
            äger till- lämpning för några av bolagen, måste man som allmänt
            omdöme anföra, att de statliga bolagen ej av ägaren-staten är
            bundna av skrivna riktlinjer i sin verksamhet i större utsträckning
            än vad som gäller för enskilda så- dana. I detta avseende skiljer
            sig de statliga bolagen på ett påtagligt sätt från statens förvaltning
            i övrigt inklusive de affärsdrivande verken. I den debatt som
            förts om omorganisation av vissa av de senare till aktiebolag
            har också detta förhållande varit ett av huvudargumenten.
          </p>
          <p xml:id="i-WwFeY5Y2JeRnf1FnWmrS3S">
            Vid statens meddelande av finansiella bidrag till bolagen torde
            i allmän- het inte större skillnader råda mellan bolagens och
            den statliga förvalt- ningens ställning. Bolagen skall i princip
            liksom verken komma in med sina anslagsäskanden, som sedan i vanlig
            ordning behandlas av riksdagen. Resultatet blir i sinom tid ett
            beslut om aktieteckning, lån samt bidrag utan återbetalningsskyldighet,
            som effektueras av statskontoret eller statlig borgen. I vissa
            fall — särskilt då det gäller finansiellt svaga bolag — blir bolagens
            användning av de beslutade medlen liksom deras övriga finansiella
            transaktioner föremål för en fortlöpande uppmärksamhet från vederböran-
            de departement. Ur konstitutionell synpunkt är givetvis offentligheten
            och riksdagens medverkan vid statens meddelande av finansiella
            bidrag till bolagen for- mellt oantastliga. Däremot har man uppenbarligen,
            i den mån en kontroll leder till att bolagsstyrelsernas beslut
            påverkas under hand, i enskilda fall att göra med ministerstyrelse,
            som torde vara oförenlig med vårt nuvaran- de statsskick. Frågan
            om statens relationer till styrelserna i de statliga bolagen kan
            emellertid behandlas ur något vidare perspektiv. I och för sig
            är det natur- ligt att en bolagsstyrelse då och då kommer i ett
            läge, då man önskar träda
          </p>
          <pb facs="riksdagen-motions-pdf/data/1960/mot_1960__fk__362/mot_1960__fk__362-009.pdf"/>
          <fw xml:id="i-Fi8SgZCKi93b4tpcgn3k25">
            Motioner i Första kammaren, nr 362 år 1960 11
          </fw>
          <p xml:id="i-5jhenkU5znRiMRSmEKLbaV">
            i närmare kontakt med bolagets ägare eller huvuddelägare. På
            grund av bolagsstämmans sätt att fungera i de statliga bolagen
            är det knappast för- vånande att chefen för det departement eller
            i vissa fall det verk, varunder bolaget närmast hör, blir den
            som i realiteten anses representera ägaren- staten. I den mån
            en departementschef vid ett sådant tillfälle genomdriver att styrelsen
            fattar beslut i en viss fråga på ett annat sätt, än den eljest
            skulle ha gjort, uppstår givetvis en situation vars konstitutionellt
            betänk- liga karaktär nyss berörts. Att situationer av detta slag
            då och då uppstår är ingen hemlighet. Det är vidare tydligt att
            varje enskild departementschefs inställning till hur relationerna
            till de statliga bolagens styrelser bör vara beskaffade liksom
            styrelsernas förmåga att hävda sin självständighet är av stor
            betydelse. I det sammanhanget tilldrar sig onekligen de principer
            enligt vilka styrelse- ledamöter utses i de statliga bolagen intresse.
            Det förhållandet att chefen för det departement eller det verk,
            varunder ett statligt bolag närmast hör, mer eller mindre fortlöpande
            intar en stark ställning i förhållande till bolaget gör, att de
            på bolagsstämman efter de- partementschefens eller verkschefens
            anvisningar valda revisorernas funk- tion blir något egenartad.
            Vad som emellertid framför allt blivit föremål för diskussion
            beträffande revisionen av statens bolag är det förhållandet, att
            varken Kungl. Maj:ts eller riksdagens ordinarie revisionsorgan
            på grund av bolagens rättsligt fristående ställning fått befatta
            sig med de- samma. Särskilt frånvaron av möjligheter för riksdagens
            revisorer att granska bolagen har ansetts betänklig. Man har anfört,
            att då riksdagen får medverka genom att anskaffa medel till bolagens
            verksamhet bör den också liksom beträffande statens förvaltning
            i övrigt ha rätt att kontrollera hur medlen används.
          </p>
          <p xml:id="i-G1RHrzBjckHzjy7m6b3rm9">
            Slutsatser och förslag
          </p>
          <p xml:id="i-6d5AQ8SkFrvxczDoiAQ7N5">
            Om man sammanfattningsvis vill söka komma fram till en bedömning
            av aktiebolagsformens användbarhet som statlig förvaltningsform
            utifrån de två tidigare angivna utgångspunkterna — kravet på affärsmässig
            effek- tivitet i bolagens verksamhet och önskan att vidmakthålla
            de i författ- ningen nedlagda principerna för vår demokratis sätt
            att fungera — kan man till en början konstatera, att aktiebolagsformen
            i och för sig skapar organisatoriska förutsättningar för affärsmässig
            effektivitet genom den handlingsfrihet, som företagsledningen
            i ett bolag formellt åtnjuter. Aktie- bolagsformen innebär emellertid
            icke någon garanti härför. I realiteten — vilket också i viss
            utsträckning skett — kan företagsledningens handlings- frihet
            inskränkas högst väsentligt. Huruvida man verkligen uppnår det
            önskvärda måttet av affärsmässig effektivitet i verksamheten samman-
          </p>
          <pb facs="riksdagen-motions-pdf/data/1960/mot_1960__fk__362/mot_1960__fk__362-010.pdf"/>
          <fw xml:id="i-F5Wwm9JqZEAULjw1tFRZpu">
            12 Motioner i Första kammaren, nr 362 år 1960
          </fw>
          <p xml:id="i-TTpwVW6WGovjDCB3wiGuZi">
            hänger givetvis också med det sätt, på vilket företagsledningen
            begagnar den handlingsfrihet den åtnjuter. De konstitutionella
            betänkligheterna mot aktiebolagsformens använd- ning som statlig
            förvaltningsform är emellertid icke obetydliga, åtmins- tone om
            man utgår från att vårt nuvarande statsskick i allt väsentligt
            skall äga bestånd. Om man även i fortsättningen önskar använda
            sig av aktie- bolagsformen för statlig verksamhet, borde det vara
            ett rimligt krav att man skapar konstitutionellt oantastliga former
            för vederbörande departe- mentschefs funktion som företrädare
            för ägaren-staten. Likaså framstår kravet på att riksdagens revisorer
            skall äga granska bolagen som vägande med tanke på de stora kapitalinsatser
            som staten gjort och även i fram- tiden kan antas komma att få
            göra. Man bör enligt min mening utgå från att företagsdrift icke
            är att be- trakta som en huvuduppgift för staten. Vårt statsskick
            är tillkommet med tanke på statens huvudsakliga uppgift, och det
            konstitutionella rättssäker- hetskravet intar därför i vår författning
            en så framträdande plats. Det är därför från dessa utgångspunkter
            i hög grad angeläget att skapa ända- målsenliga former för riksdagens
            medbestämmanderätt och inflytande i de avseenden statliga aktiebolag
            anses utöva offentligrättsliga funktioner. Jag föreslår att riksdagen
            i skrivelse till Kungl. Maj:t måtte anhålla att den pågående utredningen
            om de statliga företagsformerna måtte beakta dessa tankegångar.
            Det bör tillfogas att dessa problem enligt vad erfarenheten visat
            har växt i betydelse särskilt starkt under det senaste årtiondet.
            En lika angelägen uppgift är att utreda i vad mån staten med dess
            växan- de uppgifter på sina traditionella områden — såsom försvar,
            rättsväsende, undervisning, socialvård etc. — skall kvarstå som
            ensam ägare av rent affärsinriktade företag. För bolag, vilkas
            verksamhet till övervägande delen är rent affärsinrik- tad och
            för vilka kravet på affärsmässig effektivitet till följd därav
            gör sig särskilt starkt gällande, synes slutsatsen närmast bli,
            att man liksom i vissa andra länder bör överväga möjligheten att
            försälja statens aktier eller del därav till enskilda. I fråga
            om LKAB har vi från folkpartiets sida aktualiserat förslag om
            försäljning av viss del av statens aktieinnehav. En försäljning
            av statens aktier i de statliga bolagen ter sig emellertid motiverad
            även ur andra synpunkter än de nyss nämnda. Målsättningen för
            de statliga företagens verksamhet är i stor utsträckning såväl
            före- tagsekonomisk som samhällsekonomisk och social. Det är uppenbart
            att dessa målsättningar i många fall blir svåra att hålla åtskilda.
            Svårigheter- na härmed gör sig särskilt märkbara i investeringspolitiken.
            Om en investe- ring är företagsekonomiskt motiverad måste den
            vara räntabel. är den samhällsekonomiskt eller socialt motiverad
            behöver däremot detta krav kanske inte alltid upprätthållas. Man
            har emellertid alltid anledning kräva
          </p>
          <pb facs="riksdagen-motions-pdf/data/1960/mot_1960__fk__362/mot_1960__fk__362-011.pdf"/>
          <fw xml:id="i-RBuLwR9xPdLPpcXDASsbXS">
            Motioner i Första kammaren, nr 362 år 1960 13
          </fw>
          <p xml:id="i-EhPsJa2mLvCDAMJcgp7oRV">
            en redovisning av investeringens verkliga kostnad och innebörd.
            Det vill synas som man nu har möjlighet att undvika detta genom
            att underlåta att hålla isär de skilda målsättningarna för de
            statliga företagens verk- samhet. Resultatet kan bli att en icke
            helt företagsekonomiskt motiverad investering utåt får framstå
            som mindre kostsam och mera räntabel än vad den i själva verket
            är. Det förda resonemanget leder till slutsatsen att en försäljning
            av statens aktier kan ifrågasättas, inte endast för bolag som
            till övervägande delen har en affärsinriktad målsättning för sin
            verksamhet, utan även för bolag, vari ”blandade” målsättningar
            förekommer. I de senare fallen får man an- tagligen komplettera
            överlåtelsen med någon form av avtal mellan staten och bolaget
            om att det senare även i framtiden skall för statens räkning ombesörja
            viss icke affärsmässigt motiverad verksamhet. Att bolaget i ett
            sådant läge kommer att kräva ersättning för kostnaderna till dessas
            verk- liga belopp säger sig självt, och en följd härav skulle
            givetvis bli att dessa redovisades öppet på samma sätt som statens
            övriga utgifter. Tydligt är att det förda resonemanget också kan
            äga tillämpning även beträffande de affärsdrivande verken: t.
            ex. statens vattenfallsverk, tele- verket samt i viss mån domänverket.
            En ombildning av verk av detta slag till aktiebolag i samband
            med en på lämpligt sätt begränsad försäljning av aktier till allmänheten
            skulle kunna leda till att organisatoriska förutsätt- ningar för
            en affärsmässigt effektivare verksamhet skapades. Angelägen- heten
            härav har i många fall framhållits, senast i samband med att förslag
            framställdes om statens vattenfallsverks ombildning till aktiebolag.
            Av det föregående framgår att en sådan ombildning ur rena effektivitetssyn-
            punkter kan förefalla motiverad men att invädningar ur andra synpunkter
            kan göras. Det finns emellertid också statsfinansiella aspekter
            på en försäljning av statens företag. Två karakteristiska drag
            i de senaste årens ekonomiska utveckling i vårt land är de stora
            statliga upplåningsbehoven och bristen på sparande. Ett sätt att
            underlätta för staten att täcka sitt lånebehov på ett långfristigt
            sätt och samtidigt få en ökning av den stora allmänhetens frivilliga
            sparande är att på avbetalning till försäljning bjuda ut en be-
            tydande del av statens aktier i de större statliga företagen.
            Givetvis uppstår åtskilliga problem som behöver utredas ytterligare
            om man skall söka förverkliga de här skisserade tankegångarna
            om försälj- ning av vissa statliga bolag och affärsdrivande verk
            till enskilda. Bland dessa märks frågan om vem som skall få förvärva
            aktier i de försålda före- tagen samt till vilket värde ifrågavarande
            företag skall överlåtas. Pro- blemen är emellertid inte olösliga,
            därom ger utländska erfarenheter en klar anvisning. Under hänvisning
            till vad som ovan anförts hemställer jag,
          </p>
          <pb facs="riksdagen-motions-pdf/data/1960/mot_1960__fk__362/mot_1960__fk__362-012.pdf"/>
          <p xml:id="i-2gsqkJwRmy6xGpZAwwJTJh">
            14
          </p>
          <fw xml:id="i-KuQr153vwio4KpWCU2DNE5">
            Motioner i Första kammaren, nr 362 år 1960
          </fw>
          <p xml:id="i-K21vBwo5ZN833TN8dpERzS">
            att riksdagen i skrivelse till Kungl. Maj:t måtte dels anhålla
            att pågående utredning om de statliga före- tagsformerna måtte
            beakta vad ovan anförts angående de statliga aktiebolagens ställning
            i konstitutionellt hän- seende i syfte att skapa ändamålsenliga
            former för riks- dagens medbestämmanderätt och inflytande i de
            avseenden statliga aktiebolag anses utöva offentligrättsliga funk-
            tioner, dels begära utredning angående möjligheterna och lämp-
          </p>
          <p xml:id="i-KPX4oZtijAhNT3K567yzd1">
            "liga former för en försäljning av aktier till allmänheten i
          </p>
          <p xml:id="i-4GTx5C2fNGdVraQWcKgq9C">
            statligt ägda företag, såväl affärsverk som aktiebolag, var-
            vid möjligheten att ombilda nuvarande statliga affärsverk — i
            första hand televerket, statens vattenfallsverk och domänverket
            — till aktiebolag beaktas samt sådana former för aktieförsäljningen
            tillskapas som kan vara ägnade att öka det långfristiga personliga
            sparandet hos allmänheten.
          </p>
          <p xml:id="i-LHqTFGLm4YYqqjKGVm23ji">
            Stockholm den 27 januari 1960
          </p>
          <p xml:id="i-E6Pw4eQfzKTeN44fQV4mKT">
            Per-Olof Hanson
          </p>
        </div>
      </div>
    </body>
  </text>
</TEI>
