<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0248/mot_200102_MJ_0248-0001.pdf"/>
      <div type="motHeader" xml:id="i-PKStEuCMTVHnZk7KnygSa">
        <div type="motTitle" xml:id="i-CBeVxNemZbwhp63BDyAZuN"/>
        <div type="motSubmissionInfo" xml:id="i-L3muEYvqG2SBsnKQPX8e14"/>
      </div>
      <div type="motBody" xml:id="i-R5pDWaQToYAXhrGYdsQGd1">
        <div xml:id="i-CKvBzNdUVopeCw8Frg6ihh">
          <p xml:id="i-SGiKwoJRd73vPmdh6trfdk">
            2001/02 mnr: MJ248 pnr: m1550
          </p>
          <p xml:id="i-QiS1Penmvu7qsK6TzgJSAt">
            Motion till riksdagen 2001/02:MJ248
          </p>
          <p xml:id="i-BVw1xqgaH9ChrjToay8q1N">
            av Ola Karlsson och Per-Samuel Nisser (m)
          </p>
          <p xml:id="i-TpYcVG2DqGHfNMj24TNhne">
            Skyddsjakt på rovdjur
          </p>
          <p xml:id="i-SdcjgXrj4JqFsFPUGWSJep">
            Förslag till riksdagsbeslut
          </p>
          <p xml:id="i-PMUALfwT6QHx9KpupUWXGQ">
            1. Riksdagen tillkännager för regeringen som sin mening vad som
            anförs i motionen om nationella miniminivåer respektive etappmål
            för stammarna av björn, lo och varg. 2. Riksdagen tillkännager
            för regeringen som sin mening vad som anförs i motionen om skyddsjakt.
            3. Riksdagen tillkännager för regeringen som sin mening vad som
            anförs i motionen om ersättning för skada och skadeförebyggande
            arbete. 4. Riksdagen tillkännager för regeringen som sin mening
            vad som anförs i motionen om villkoren för att kunna bo och verka
            på landsbygd.
          </p>
          <p xml:id="i-JcaxcDBpPdDC1wfHGeyvQF">
            Motivering
          </p>
          <p xml:id="i-TcCqVbFDV5yfXcWtmJhQoe">
            Det finns och skall finnas plats för de stora rovdjuren att leva
            i Sverige. Men det är viktigt att rovdjursstammarna utvecklas
            på ett sådant sätt att inte möjligheterna att bo och verka på
            landsbygden skadas. Därför är det nödvändigt att lokala förhållanden
            hela tiden beaktas, att möjligheter ges att skjuta undan djur
            som vållar skada samt att skador och skadeförebyggande arbete
            ersätts. Nationella miniminivåer och etappmål bör avskaffas för
            arterna björn, varg och lo. Nationella mål leder lätt till att
            lokala problem blir svåra att hantera så länge målen inte uppnåtts
            nationellt. Det kan gälla oacceptabla skador i form av rivna tamdjur
            till följd av antingen alltför stor koncentration av rovdjur eller
            att vissa enstaka individer fått smak på tamdjur, och lärt sig
            att tamdjur är ett snabbt och enkelt sätt att skaffa sig föda.
            I stället bör regionala eller lokala myndigheter ges möjlighet
            att besluta om skyddsjakt och andra åtgärder när lokala problem
            uppstår. En sådan möjlighet att delegera beslut till länsstyrelsen
            bör därför gälla alla rovdjur. Det måste finnas möjlighet att
            skjuta undan rovdjur när dessa vållar stora lokala problem, oavsett
            hur många individer det finns totalt i landet. Det måste
          </p>
          <pb facs="riksdagen-motions-pdf/data/200102/mot_200102_MJ_0248/mot_200102_MJ_0248-0002.pdf"/>
          <p xml:id="i-HoZfMyisxF7nXg34KmAHGF">
            2001/02:MJ248
          </p>
          <p xml:id="i-K8EPmZuJSJhW4DTmMBaKqd">
            dessutom finnas möjligheter för en djurägare att skydda och försvara
            egna djur när dessa anfalls av rovdjur. Det vore oacceptabelt
            att tvinga djurägare att åse hur djur rivs och skadas utan möjlighet
            att ingripa. I en sådan skyddsjakt bör ingå möjligheten att förfölja
            och skjuta även efter ett direkt angrepp. När det gäller ersättning
            för skador är det naturligt att alla skador, även om de inte är
            hänförliga till näringsverksamhet, berättigar till ersättning
            under förutsättning att rimliga skadeförebyggande åtgärder vidtagits.
            Det framstår som orimligt att t.ex. en riven ridhäst inte ger
            rätt till ersättning. Även bikupor som raseras av björn bör ersättas.
            Det är vidare oacceptabelt att rätt till ersättning bara skall
            gälla om det finns medel anslaget till det egna länet. Ett rivet
            får, nöt eller häst bör ersättas med samma belopp oavsett län
            och oavsett om fler skador har skett i samma län. Hänsyn måste
            även tas till det merarbete som kan uppstå till följd av att djur
            skrämts ut ur inhägnader med omfattande reparationer och ihopsamlingsarbete
            som följd. Ersättning bör även lämnas till skadeförebyggande arbete
            som t.ex. elstängsel. Även personskador bör ersättas fullt ut.
            Det finns en uppenbar risk att ett ersättningssystem som upplevs
            som orättvist och byråkratiskt i stället leder till att några
            tar lagen i egna händer i form av SGT (skjut, gräv och tig). Det
            öppna landskapet i mellan- och skogsbygderna är till stor del
            beroende av djurhållning. Minskas marginalerna ytterligare till
            följd av rovdjursangrepp och därmed döda, skadade och ivägskrämda
            tamdjur kan det i stora områden bli ointressant med djurhållning.
            Det är också viktigt att det finns möjlighet att hålla djur för
            hobbyverksamhet som ridhäst, några får eller höns. Inte minst
            möjligheten att kunna jaga med hund är en viktig aspekt för många
            landsbygdsboende. Hänsyn till de boende på landsbygden måste därför
            väga synnerligen tungt när effekterna av rovdjurspolitiken utvärderas.
          </p>
          <p xml:id="i-R3X1WUM6fm4F1B2bewcdaa">
            Stockholm den 1 oktober 2001
          </p>
          <p xml:id="i-V8xMfmLm2z5yFdAGBxZpNE">
            Ola Karlsson (m) Per-Samuel Nisser (m)
          </p>
        </div>
      </div>
    </body>
  </text>
</TEI>
