<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-03808">
  <teiHeader>
    <fileDesc>
      <titleStmt>
        <title>Apotek och läkemedel</title>
        <author corresp="i-6ceKG6oPX1kT6SHqK6JSnq">av Clara Aranda m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3808 av Clara Aranda m.fl. (SD)</title>
          <idno type="rdwebb">H9023808</idno>
          <rs type="number">3808</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9023808/text</ref>
          <ref type="dokument_url_html">http://data.riksdagen.se/dokument/H9023808</ref>
          <ref type="dokumentstatus_url_xml">http://data.riksdagen.se/dokumentstatus/H9023808</ref>
          <ref type="docx">http://data.riksdagen.se/fil/E7342ADB-3CA3-48AC-B59F-2D12614E5B94</ref>
          <ref type="pdf">http://data.riksdagen.se/fil/87E9A65A-F634-458A-B10E-60CA41798D98</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Tapper Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-F2cZewDqyn1GwNJzq5wbUg" type="signed"/>
        <correspContext corresp="i-F2cZewDqyn1GwNJzq5wbUg">
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-YMY1gwKfUakvKPP3ogvT7m"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction xml:id="i-5K6d4cBuAd8trW7TryLrJS" type="submitted">
          <date when="2021-10-05"/>
          <time when="13:51:26"/>
        </correspAction>
        <correspAction xml:id="i-zWcVHgB8Kb5DsZacjp5pa" type="reviewed">
          <date when="2021-10-05"/>
          <time when="17:15:35"/>
        </correspAction>
        <correspAction xml:id="i-7Ysn6o8BzuL7QcN3GBQP4t" type="referred">
          <date when="2021-10-14"/>
        </correspAction>
        <correspAction xml:id="i-CBqohXpiH4iX2LUJDd5MoH" type="assigned">
          <date when="2022-06-14"/>
          <time when="13:53:31"/>
        </correspAction>
        <correspContext corresp="i-CBqohXpiH4iX2LUJDd5MoH">
          <ref type="assignedTo">Socialutskottet</ref>
        </correspContext>
        <correspAction xml:id="i-KksQ9pnmXoX9XDFrtrhVG3" type="behandlas_i"/>
        <correspContext corresp="i-KksQ9pnmXoX9XDFrtrhVG3">
          <ref type="uppgift">2021/22:SoU11</ref>
          <ref type="ref_dok_id">H901SoU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU11</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8cHjvCz6fesrttPZi2aNjc" type="behandlas_i"/>
        <correspContext corresp="i-8cHjvCz6fesrttPZi2aNjc">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VpbCxY9hhaa9gwgLCSrswB" type="behandlas_i"/>
        <correspContext corresp="i-VpbCxY9hhaa9gwgLCSrswB">
          <ref type="uppgift">2021/22:SoU16</ref>
          <ref type="ref_dok_id">H901SoU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU16</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EDNRhzHJdjicdGcJZzTbSX" type="behandlas_i"/>
        <correspContext corresp="i-EDNRhzHJdjicdGcJZzTbSX">
          <ref type="uppgift">2021/22:SoU15</ref>
          <ref type="ref_dok_id">H901SoU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU15</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HySC5EbA9kwHuURUk5X2RH" type="motHeader">
        <div xml:id="i-TbgQ8sEV5jj2RYRZFCcQSK" type="motTitle">
          Motion till riksdagen 2021/22:3808 av Clara Aranda m.fl. (SD)
          Apotek och läkemedel
        </div>
      </div>
      <div xml:id="i-7CiiKd8ggH4bRVFAo2uPCx" type="motBody">
        <div xml:id="i-Eo7ae2SpUz5WPogfRpRCXb" type="motProposal" subtype="förslag">
          <head xml:id="i-b8fLoJgq9673CBnEE9LTR">
            Förslag till riksdagsbeslut
          </head>
          <list xml:id="i-Xw4cBR75cVvWXQBEayLTo7" style="ol">
            <item xml:id="i-JodbXPQAsXq4g3uJfZQ52o">
              Riksdagen ställer sig bakom det som anförs i motionen om att
              se över apotekens befogenheter att utföra enklare laboratorieverksamhet
              och tillkännager detta för regeringen.
            </item>
            <item xml:id="i-3NBRWiZ6x7oM1vf7rJyp8H">
              Riksdagen ställer sig bakom det som anförs i motionen om att
              apotekens roll som aktör i vårdkedjan bör utökas och förstärkas
              och tillkännager detta för regeringen.
            </item>
            <item xml:id="i-KFfxQyYbSnUqK4qoxeg9Z2">
              Riksdagen ställer sig bakom det som anförs i motionen om att
              se över om kylvaror ska inkluderas i returrätten och tillkännager
              detta för regeringen.
            </item>
            <item xml:id="i-PPwDvSkciQY5FLbRB8iuxP">
              Riksdagen ställer sig bakom det som anförs i motionen om miljöprövning
              av läkemedel och tillkännager detta för regeringen.
            </item>
            <item xml:id="i-CopYgaQkf6xScrFFqcEcbh">
              Riksdagen ställer sig bakom det som anförs i motionen om att
              utreda möjligheten att till viss del distribuera Läkemedelsboken
              i tryckt form och tillkännager detta för regeringen.
            </item>
            <item xml:id="i-Rgfmh9uDq9Twn9je8m1T5w">
              Riksdagen ställer sig bakom det som anförs i motionen om att
              snarast kartlägga och hantera orsakerna till det ökade antalet
              restnoteringar för läkemedel och tillkännager detta för regeringen.
            </item>
            <item xml:id="i-EdGxmTkpq7QiX8ZHCDoJ5Y">
              Riksdagen ställer sig bakom det som anförs i motionen om att
              tillsätta en utredning för att genomföra en översyn av svensk
              läkemedelsförsörjning och vilka utmaningar Sverige står inför
              och tillkännager detta för regeringen.
            </item>
            <item xml:id="i-PP6FcsJEDK35eCoUUvYujn">
              Riksdagen ställer sig bakom det som anförs i motionen om att
              antalet patent och kliniska prövningar måste stimuleras och tillkännager
              detta för regeringen.
            </item>
            <item xml:id="i-KZmhW6STk6d7niygdZbp4t">
              Riksdagen ställer sig bakom det som anförs i motionen om att
              den medicinska forskningen ska stärkas och tillkännager detta
              för regeringen.
            </item>
            <item xml:id="i-R4t2GV1NsZRCvsJBXodpYN">
              Riksdagen ställer sig bakom det som anförs i motionen om att
              utreda möjligheten till vaccintillverkning i statlig regi och
              tillkännager detta för regeringen.
            </item>
            <item xml:id="i-M9sh564XPuTNYQuZ9VzJJv">
              Riksdagen ställer sig bakom det som anförs i motionen om att
              se över den lagstiftning som omfattar regionernas beredskap vad
              gäller läkemedel och medicinsk utrustning och tillkännager detta
              för regeringen.
            </item>
            <item xml:id="i-47fbKKyS1k9GFUtWXQXnsG">
              Riksdagen ställer sig bakom det som anförs i motionen om att
              upprätta ett tydligt statligt ansvar för nationell samordning
              av hälso- och sjukvårdens beredskap och tillkännager detta för
              regeringen.
            </item>
            <item xml:id="i-7vbZrThwcJZfsFvJk3LGJo">
              Riksdagen ställer sig bakom det som anförs i motionen om att
              få till strukturer för att de nationella myndigheterna ska bli
              bättre på att stödja regionerna i arbetet för en stärkt beredskap
              och tillkännager detta för regeringen.
            </item>
            <item xml:id="i-CSEMVfz1eDLFPTAoFi8Vbx">
              Riksdagen ställer sig bakom det som anförs i motionen om att
              verka för att skapa ett långsiktigt system med riktade resurser
              för att möjliggöra en kvalitativ och jämlik beredskap i hela landet
              och tillkännager detta för regeringen.
            </item>
            <item xml:id="i-V1DPzguww3A5ZjEQMqkBf7">
              Riksdagen ställer sig bakom det som anförs i motionen om att
              tillsätta en utredning med syfte att granska och utvärdera den
              bristfälliga beredskap som har exponerats under covid-19-pandemin
              och tillkännager detta för regeringen.
            </item>
            <item xml:id="i-7LnAur3dpB16hcQ3istaYX">
              Riksdagen ställer sig bakom det som anförs i motionen om att
              ge Myndigheten för samhällsskydd och beredskap och Socialstyrelsen
              i uppdrag att gemensamt ta fram en rikstäckande plan för upprättandet
              av beredskapslager i händelse av samhällskris utifrån hälso- och
              sjukvårdens totala behov och tillkännager detta för regeringen.
            </item>
            <item xml:id="i-JNPMhWNhrSXr5VfDvhSNC6">
              Riksdagen ställer sig bakom det som anförs i motionen om att
              tillsätta en nationell samordnare med ansvar för den nationella
              beredskapen inför samhällskriser och tillkännager detta för regeringen.
            </item>
            <item xml:id="i-2XDdYXfnPdJsUKpzmYT775">
              Riksdagen ställer sig bakom det som anförs i motionen om att
              Läkemedelsverket ska ansvara för att godkänna medicintekniska
              implantat och tillkännager detta för regeringen.
            </item>
            <item xml:id="i-5R6ys1vjDLz1jS5A3b9Htk">
              Riksdagen ställer sig bakom det som anförs i motionen om att
              regelverk för kliniska studier av medicintekniska produkter ska
              omprövas och tillkännager detta för regeringen.
            </item>
          </list>
        </div>
        <div xml:id="i-PeKFn4mC3wVBB7yoRzuWvE" type="motContent">
          <head xml:id="i-Gyi9qKeirCaY1Xc7SNYPHw" type="h1">
            Motivering
          </head>
          <p xml:id="i-FF573ntmfTPPPCHGCXnkAZ">
            År 2009 genomfördes en omreglering av apoteksmarknaden, varefter
            apotekstätheten och tillgängligheten har ökat.
          </p>
          <p xml:id="i-G1biBZZSd3fFZEAqbupdQR">
            Sverigedemokraterna ser positivt på det faktum att fler har givits
            möjlighet att starta och driva egna apotek, och vi värnar apoteksbranschens
            tillgång till en säker, trygg och välfungerande läkemedelsförsörjning.
          </p>
          <p xml:id="i-4dYgMX2dsEviXQarWKZ6Qk">
            Apoteken har högutbildad personal och vi anser att den många
            gånger utgör en underutnyttjad resurs inom hälso- och sjukvården.
            Patienter från hälso- och sjukvården träffar ibland apotekspersonal
            oftare än vårdpersonal. Sverigedemokraterna anser därför att apoteken
            bör få möjlighet att utföra enklare laboratorieverksamhet, såsom
            blodtrycksmätningar, blodsockerkontroller och allergitester, men
            också att de ska kunna erbjuda hälsofrämjande samtal, råd samt
            utbildning för att hjälpa personer med vikten, att sluta röka,
            hantera stress och/eller minska sin alkoholkonsumtion. Apotekens
            roll i vårdkedjan bör därför utökas och förstärkas för att avlasta
            både primärvården och akuten.
          </p>
          <head xml:id="i-WzyXqnJqKEKc6Huw9QGauJ" type="h1">
            Effektiv och säker hantering av kylvaror
          </head>
          <p xml:id="i-KXcHZNNBHBsjy5d97yF1Xz">
            Idag inkluderas inte apotekens kylvaror i returrätten, vilket
            gör att om inte någon kund köper det beställda läkemedlet måste
            apoteken antingen returnera eller kassera dessa varor. Det kan
            vara så att en kund beställer hem ett läkemedel som inte finns
            på lager men ändå går till ett annat apotek för att hämta ut det.
            Det enskilda apoteket får då stå för hela risken. Eftersom medicin
            kan vara oerhört kostsamt kan en enda beställning orsaka konkurs
            för ett mindre apotek. Vi anser därför att detta måste ses över.
          </p>
          <head xml:id="i-A8DBERWDwAju2r2KN3kqhc" type="h1">
            Läkemedel och miljön
          </head>
          <p xml:id="i-Hcb6TtY5vMVx4xA9V6oxC7">
            Läkemedel utgörs av molekyler som är designade för att ha biologisk
            effekt. Som sådana kan de potentiellt ge effekter i naturen när
            de släpps ut. Många läkemedelssubstanser är också så pass stabila
            att de passerar igenom människokroppen oförändrade eller i en
            annan biologiskt aktiv form. Detta gäller inte minst receptfria
            läkemedel. Ett aktuellt exempel är de stora utsläpp som görs av
            molekylen diklofenak, som ingår i smärtlindrande läkemedel, men
            även hormonpreparat såsom p piller. Dessa har påvisats ha negativa
            effekter på fåglar, och höga förekomster i svenska vattendrag
            har likaså kunnat påvisas av en svensk forskargrupp. Forskargruppens
            fynd aktualiserar frågan om huruvida en miljöprövning bör ske,
            åtminstone av receptfria läkemedel. Läkemedlens viktigaste funktion,
            att rädda liv och förbättra människors hälsa, ska givetvis väga
            tyngst, men givet utvecklingen av utsläpp och risker för miljön
            måste prövningar övervägas. En sådan prövning skulle kunna påskynda
            utvecklingen av medicinskt likvärdiga preparat med lägre miljöeffekter,
            samt alternativa behandlingsmetoder. Sverigedemokraterna vill
            därför att en utredning tillsätts för att se på hur en miljöprövning
            skulle kunna utformas. Detta som en del i godkännandeprocessen
            för läkemedel och som vägledning vid förskrivning.
          </p>
          <head xml:id="i-AUfXzTNStAsyoQAihye2Ws" type="h1">
            Läkemedelsboken
          </head>
          <p xml:id="i-6Dm7VhmEgY3ysvoi63xDTf">
            Läkemedelsboken är numera helt digital och finns både på webben
            och som egen nedladdningsbar applikation. Efterfrågan på Läkemedelsboken
            i tryckt form är inte lika stor då det digitala alternativet är
            mer behändigt. Samtidigt måste man säkerställa att den här typen
            av viktig information inte enbart går att ta del av genom digitala
            plattformar. Det kan både begränsa och samtidigt öka vår sårbarhet.
            Med anledning av detta vill vi se över möjligheten att Läkemedelsboken
            även fortsättningsvis ska finnas tillgänglig i tryckt form, om
            än i begränsad och beställningsbar upplaga.
          </p>
          <head xml:id="i-8QhGnimwRM3bXTJZYFDbNF" type="h1">
            Tillgång till läkemedel och vaccin
          </head>
          <p xml:id="i-GakEUP37HuQpeuLmJGgzqy">
            Brist på läkemedel, så kallade restnoteringar, är mycket problematiskt
            och kan innebära svåra konsekvenser för sjuka människor som är
            i behov av medicin. Restnoterade läkemedel är inte enbart ett
            svenskt problem utan något som också förekommer globalt. Det är
            ett komplext område att hantera eftersom hela läkemedelskedjan
            måste fungera, från tillverkning, till att patienten får sitt
            läkemedel. Sverigedemokraterna ser mycket allvarligt på förekomsten
            av restnoterade läkemedel och menar att restnoteringar i högsta
            möjliga mån måste förebyggas med effektiva och genomtänkta åtgärder.
            Vi vill därför tillsätta en utredning som ser över svensk läkemedelsförsörjning
            och som kartlägger vilka utmaningar vi står inför. Vi anser likaså
            att Sverige behöver bli en starkare aktör inom läkemedelsindustrin,
            för att stärka vår självständighet. Forskningen är en avgörande
            komponent i det sammanhanget, och behöver därför stimuleras.
          </p>
          <p xml:id="i-C8Suc8DgM4fzKG3B1rSsFu">
            När det gäller vaccin vid stora smittutbrott, har vi pandemivaccingarantier
            som innebär att vi betalar stora summor pengar för en garanti
            om vaccin när behov finns. Tidigare har det funnits planer på
            statlig vaccintillverkning. Tyvärr finns inga liknande ambitioner
            idag. Egen tillverkning av vaccin kan komma att bli billigare
            att finansiera för staten, jämfört med kostnader för att reservera
            produktionskapacitet hos internationella producenter. Vaccinmarknaden
            kan idag liknas vid ett monopol som tillhör ett fåtal producenter
            i världen. En statlig vaccintillverkning har inte bara ekonomiska
            fördelar utan även säkerhetsmässiga. Under covid-19-pandemin har
            vi fått erfara att kontrakt och avtal kan förlora sitt egentliga
            värde när en kris infinner sig. Av den anledningen finns det goda
            skäl att återigen utreda frågan om statlig tillverkning av vaccin.
          </p>
          <head xml:id="i-DafZMNX6NNYsLRuMk8is2T" type="h1">
            Beredskapslager för läkemedel och medicinsk utrustning
          </head>
          <p xml:id="i-FpLxbYtAsNCV4yQz2fhY3s">
            Det är i huvudsak regionerna som ansvarar för beredskapen inom
            hälso- och sjukvården. Landets regioner ska enligt lagen kunna
            hantera krissituationer i fred. Ansvaret innebär således att det
            ska finnas beredskapslager av både utrustning och läkemedel. Dock
            är lagstiftningen otydlig gällande vilken typ av beredskap som
            förväntas och hur lång tid regionerna ska väntas klara sig på
            sina befintliga beredskapslager.
          </p>
          <p xml:id="i-M5yobTpkHq15Awev9ogeQn">
            Statlig finansiering av den regionala beredskapen och beredskapslager
            är en mycket angelägen fråga. Idag brottas både regioner och kommuner
            med kraftiga ekonomiska underskott, vilket innebär att man har
            svårt att klara den dagliga verksamheten. Av den anledningen finns
            det i många fall inte svängrum att finansiera en tillförlitlig
            beredskap.
          </p>
          <p xml:id="i-XU8S6ebYbumR2xbHkwM71Y">
            Sverigedemokraterna anser att den nuvarande lagstiftningen måste
            ses över, då det finns behov av tydligare formuleringar i lagtexten.
            Lagstiftningen gällande regionernas beredskap ska vara tvingande.
            Samtidigt ska det finnas ett tydligt statligt ansvar vad gäller
            nationell samordning och stöd från nationella myndigheter. Det
            är också angeläget att få till ett långsiktigt system för riktade
            resurser avseende att bygga upp en kvalitativ och jämlik beredskap
            i hela landet.
          </p>
          <p xml:id="i-CwVmSzswJXaijgcJcvtUMA">
            Den bristfälliga beredskapen i regionerna måste även granskas
            grundligt när covid-19-pandemin har lagt sig, för att vi ska kunna
            utvärdera och ta lärdom inför framtida beslut.
          </p>
          <p xml:id="i-YRm8SuYXLxJSPENEnq7fXT">
            På sikt behöver ett utökat statligt ansvar för hälso- och sjukvården
            utredas närmare. Tills vidare krävs dock omedelbara åtgärder för
            att bygga upp den svenska beredskapen, som sedan kan övergå till
            en samordnad nationell beredskap. Vi vill av den anledningen ge
            Myndigheten för samhällsskydd och beredskap (MSB) och Socialstyrelsen
            i uppdrag att gemensamt ta fram en rikstäckande plan för upprättandet
            av beredskapslager i händelse av kris eller pandemi, utifrån hälso-
            och sjukvårdens totala behov. Vi föreslår även att en nationell
            samordnare med ansvar för den nationella beredskapen ska tillsättas.
          </p>
          <head xml:id="i-Jh1JpUgYmcWLvXxFamGn3n" type="h1">
            Kvalitetssäkrad myndighetskontroll av implantat
          </head>
          <p xml:id="i-L7zQznQqZpkE3fKqiKFkAA">
            Idag finns det ingen statlig myndighet som säkerställer kvaliteten
            på implantat innan de opereras in. Detta till skillnad från läkemedel,
            som ska godkännas genom myndighetskontroll. Pacemakern är exempelvis
            en medicinteknisk produkt som CE-märks, vilket därmed betyder
            att hanteringen sker på samma sätt som för andra tekniska produkter.
            Kravet på studier innan produkten lanseras är alltså betydligt
            högre för läkemedel än för medicintekniska produkter.
          </p>
          <p xml:id="i-YY8myQEdRGgSyP6QNKoNS">
            De senaste tio åren har det inkommit över 3 700 anmälningar gällande
            dödsfall och skador som misstänks ha orsakats av medicintekniska
            högriskprodukter. Utöver det har det inkommit över 5 000 anmälningar
            om risk för att en skada kan uppkomma. Trots att en ny lag gällande
            medicintekniska produkter infördes i år finns det fortfarande
            en del kvar att önska av lagstiftningen. Med den nya lagstiftningen
            kvarstår CE-märkningen av medicintekniska produkter, vilket fortsättningsvis
            innebär att man granskar livsuppehållande tekniska produkter,
            såsom exempelvis pacemaker, på samma sätt som man kontrollerar
            leksaker.
          </p>
          <p xml:id="i-Pfn3DJQ96tU6hmgkkEBwgt">
            Förslag från kommissionen om att EU:s läkemedelsverk skulle förhandsgranska
            medicintekniska produkter, mötte stort motstånd från branschen.
            Därmed har man valt att behålla ett system som istället kan innebära
            stora risker för väldigt många patienter.
          </p>
          <p xml:id="i-5pQFWNF5thyEA4yYSWA7tn">
            Utöver detta krävs det att kvaliteten på kliniska studier säkerställs.
            Farliga medicintekniska produkter måste granskas utifrån ett tydligt
            regelverk, där man exempelvis kan definiera likvärdiga produkter
            och särskilda befogenheter vid granskning. Det finns därmed goda
            skäl att på nationell nivå omarbeta befintliga ramverk och strukturer
            för att kunna garantera en bedömning av medicintekniska produkter
            som hanteras med samma säkerhet som för läkemedel.
          </p>
        </div>
        <div xml:id="i-9fTBgEMcFgGycRBuY6oi3E" type="signatureBlock">
          <list xml:id="i-FAoHPRYQZqZHHnMoEoAJdG">
            <item xml:id="i-PHnMnjmHM6LrfVmL2vUfXJ" type="signature">
              Clara Aranda (SD)
            </item>
            <item xml:id="i-FC4rw5eH4QwmjJU6JHmtyk" type="signature">
              Per Ramhorn (SD)
            </item>
            <item xml:id="i-Jc8mWFuFAAEgM9tJCQNxCo" type="signature">
              Carina Ståhl Herrstedt (SD)
            </item>
            <item xml:id="i-FckUMo5EUUt2AJ8HQz9dc" type="signature">
              Christina Tapper Östberg (SD)
            </item>
            <item xml:id="i-SZKuQ6VWMAcfVwFp3KHZCM" type="signature">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
