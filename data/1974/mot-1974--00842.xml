<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00842">
  <teiHeader>
    <fileDesc>
      <titleStmt>
        <title>om tillsättande av en delegation för havsresurser.</title>
        <author>av herr Ullsten m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om tillsättande av en delegation för havsresurser.</title>
          <idno type="rdwebb">FX02842</idno>
          <rs type="number">842</rs>
          <ref type="dokument_url_text">http://data.riksdagen.se/dokument/FX02842/text</ref>
          <ref type="dokument_url_html">http://data.riksdagen.se/dokument/FX02842</ref>
          <ref type="dokumentstatus_url_xml">http://data.riksdagen.se/dokumentstatus/FX02842</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7qtYWUtj4DcybcpVLk8Cgs" type="signed"/>
        <correspContext corresp="i-7qtYWUtj4DcybcpVLk8Cgs">
          <note type="signatory" corresp="i-4uJEFdvmwfbMmozZhv5XDY"/>
          <note type="signatory" corresp="i-HZV5H2PBrEbNREbjvh2nWq"/>
          <note type="signatory" corresp="i-8aNTXCV4f9MdU7Dz15ZXyB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__842/mot_1974__842-001.pdf"/>
      <fw xml:id="i-U4CkVbmLfuqdECaU3Gpnw9">
        Mot. 1974:842 13
      </fw>
      <div type="motHeader" xml:id="i-A8rFhMjQjE9Uh1X1yyzwQ2">
        <div type="motTitle" xml:id="i-PVRtUj4mhc99NbVFZJkvAs"/>
        <div type="motSubmissionInfo" xml:id="i-JCaBLEPQSzobGKSZReUPM8"/>
      </div>
      <div type="motBody" xml:id="i-9jna6dJSgdiwAbW8dh4mfc">
        <div xml:id="i-38mPhiu3vrJhNQ7mLQVqt1">
          <p xml:id="i-2kNaQDTQkP7yXDu461nQfu">
            Nr 842
          </p>
          <p xml:id="i-8CyfkhoKqKKMp4WRqpwFXa">
            av herr Ullsten m. fl. om tillsättande av en delegation för havsresurser.
          </p>
          <p xml:id="i-PQTHasLmt5xzagnQahUfSG">
            I havsresursutredningens direktiv av den 28 juni 1968 anfördes
            bl. a.:
          </p>
          <p xml:id="i-VhRvSKexuo1SBiNHrHhDxR">
            Ett flertal länder har redan stora havsforskningsprogram och
            bedriver omfattande havsexploatering — — —. Många av de traditionellt
            utnyttjade råvarutillgångarna på land har blivit knappa till följd
            av exploatering samtidigt som efterfrågan ökar snabbt. Modern
            teknik har gjort det möjligt i en helt annan utsträckning än tidigare
            att arbeta till havs för att där utvinna resurser — — —
          </p>
          <p xml:id="i-XFCSPYJE3MYxScZuHC94XW">
            Betänkandet, kallat ”Utnyttjande och skydd av havet” överlämnades
            till industriministern i juni 1972 (SOU 1972:43). En sammanställning
            av remissyttrandena publicerades av industridepartementet i maj
            1973. Utredningen spänner över ett mycket brett ämnesområde som
            till stor del aldrig tidigare behandlats, och remissvaren är till
            följd av detta av en skiftande karaktär. I stort kan sägas, att
            utredningen sett havet ur två huvudsynvinklar — havet som råvarutillgång
            — (livsmedel, mineraler m. m.) och havet som miljö. Titeln täcker
            dessa aspekter — vi skall utnyttja havets rikedomar men vi skall
            också skydda havet från ytterligare nedsmutsning och förgiftning.
            För att detta skall kunna ske krävs ökade resurser och en samordning
            av inom landet befintliga organ som sysslar med havsfrågor. Utredningen
            har därför föreslagit bildande av en Delegation för havsresur-
            ser. Det övervägande antalet remissinstanser har yttrat sig positivt
            om förslaget om en samordningsdelegation. Bland de många remissinstanser
            som helt stöder utredningens förslag kan nämnas LO, Sveriges industri-
            förbund, Sveriges redareförening, AB Atomenergi, Boliden AB och
            naturvetenskapliga forskningsrådet.
          </p>
          <p xml:id="i-HKrtHu6HenhbGobXisa7vW">
            Internationella aspekter
          </p>
          <p xml:id="i-NLPSuphn6hutEom3ksSpfc">
            Sedan utredningen tillsattes har en mycket kraftig utveckling
            skett inom havsforsknings- och havsexploateringsområdet i de flesta
            industri- länder. I Europa har främst Frankrike varit ett föregångsland
            och genom det nationella ledningsorganet Centre National pour
            P'Exploitation des Océans (CNEXO) lyckats samordna och effektivisera
            den tidigare splittrade franska havsforskningen. CNEXO har arbetat
            fram ett stort nationellt havsforskningsprogram och deltar i flera
            internationella pro- gram. I Skandinavien har Norge gjort en mycket
            stor satsning som främst är
          </p>
          <pb facs="riksdagen-motions-pdf/data/1974/mot_1974__842/mot_1974__842-002.pdf"/>
          <fw xml:id="i-CgKBLFgVwxN6jFhdhQiWV3">
            Mot. 1974:842 14
          </fw>
          <p xml:id="i-AtgsnKSwScDRR7jAFiAo8G">
            inriktad på oljeutvinning men även omfattar andra grenar av havsforsk-
            ning. Såväl i Frankrike som i Norge har industrin fått nya och
            lönande arbetsfält i den omfattande teknik som behövs vid utvinningen
            av havets rikedomar. Sverige står fortfarande utanför alla internationella
            satsningar på havet och kan vid deltagandet i FN-utskott, expertmöten
            med strandägarstater vid Östersjön m. m. inte visa upp en samlad
            svensk syn på havsfrågor. Det finns helt enkelt inte någon sådan,
            och det händer att svenska delegater framför helt motsatta uppfattningar
            vid internationella konferenser.
          </p>
          <p xml:id="i-N5UEXGPFVVfR8CbJF88o22">
            Vad kan havet ge oss?
          </p>
          <p xml:id="i-8nUPQx4LihzMeE7MxoLVoW">
            Sverige är den största strandägaren vid Östersjön, och den del
            av dess botten som vi har dispositionsrätt och därmed även ansvar
            för har avsevärda dimensioner. Ansvaret innebär skyldighet att
            — i samarbete med övriga strandstater — skydda havsmiljön från
            nedsmutsning och förgiftning, och det innebär också att vi på
            ett riktigt sätt skall ta till vara de resurser som utan tvivel
            finns. Sverige har mycket stora tillgångar i Östersjöns botten,
            som vi har både rätt och skyldighet att utnyttja — den aktuella
            energi- och råvarubristen borde vara en nyttig påminnelse. Vilka
            rikedomar som finns i Östersjön kan vi bara få reda på genom en
            effektiv och samordnad havsforskning. Prospektering efter olja
            och gas pågår i OPAB:s regi och nya borrhål kommer att borras
            i Östersjöns botten. Petro-Swede AB är inriktat på en satsning
            i Nordsjön där sannolikt ännu oupptäckta rika oljefält finns.
            Sand- och grusprospektering pågår i olika delar av Östersjön,
            och behovet av denna vara ökar — om Öresundsbron realiseras kommer
            t. ex. enorma mängder sand att behöva tas från den södra delen
            av Öresund. Kablar av olika slag läggs ut på havsbotten och måste
            för att skyddas spolas ned i själva botten. Planering pågår för
            utläggning av en pipeline för gas mellan Finland och Sverige.
            Järn, ädla metaller och mineral av olika slag finns med stor sannolikhet
            under Östersjöns botten. Fisket är viktigt och kommer att bli
            än viktigare i framtiden, naturliga fiskodlingar och fångstmetoder
            som ger maximal utdelning men ändå skyddar återväxten måste arbetas
            fram. Havets och skärgårdens betydelse för rekreation och fritid
            ökar år från år. Östersjön är en arkeologisk guldgruva med bevarade
            skeppsvrak från vikingatid och framåt, som måste kartläggas och
            skyddas. Samtidigt som dessa resurser tillvaratas, är det nödvändigt
            att noga kontrollera att Östersjön och Nordsjön som miljö inte
            utsätts för irreparabla skador. Varken oljeborrning eller grusgrävning
            på havsbotten är utan sina allvarliga risker. Giftigt avfall eller
            rester efter förolyckade fartyg med farlig last har effekter av
            många skilda slag på djur, växter, människor, byggnadsverk, fiskredskap,
            båtmotorer m. m. och kan därför ofta inte behandlas sektionsvis,
            utan måste tas i ett större sammanhang. Ett nationellt program
            för tillvaratagande av havets naturresurser och
          </p>
          <pb facs="riksdagen-motions-pdf/data/1974/mot_1974__842/mot_1974__842-003.pdf"/>
          <fw xml:id="i-HafAYUPfZBdqgAg9eRNdg3">
            Mot. 1974:842 15
          </fw>
          <p xml:id="i-AnrzoeuTWWhgp4pnehQEi5">
            skydd av miljön är nödvändigt liksom en samordning av de olika
            aktiviteterna.
          </p>
          <p xml:id="i-J1VMdN473Wm97TACTgoieq">
            Varför behövs en samordning av svensk havsforskning?
          </p>
          <p xml:id="i-R3oXVZhqFaYqEmDDo8YniN">
            Den svenska havsforskningen är starkt splittrad på ett stort
            antal myndigheter, verk och institutioner. Revirtänkandet är utpräglat
            och samarbete förekommer icke, resurserna hos de olika institutionerna
            m.m. är små, någon gemensam målsättning finns inte. Ändå har vi
            internationellt framstående forskare, t.ex. inom fysisk och kemisk
            oceanografi, marin biologi, marin geologi och navalmedicin. Marinens
            dykeriverksamhet står ännu så länge på en god internationell standard
            men kämpar mot de krympande anslagen. Utredningen liksom alla
            remissinstanser har förutsatt att marinens erfarenheter inom dykeri-
            och undervattensteknisk verksamhet skall tillvaratas för civila
            havsforsknings- projekt. Det är önskvärt att den fortsatta utvecklingen
            av marinens resurser på detta område planeras så att materielen
            och personalen även kan användas för förutsedda behov inom havsresursforskningen.
            Den civila dykeriverksamhet som finns i vårt land är begränsad
            till små djup. Marinen däremot har för att i första hand kunna
            undsätta sjunkna ubåtar satsat åtskilligt på att utveckla dykerimetoder
            för allt större djup. Ubåtsbärgningsfartyget ”Belos” och dess
            dykare har därför kunnat användas för TV-spaning på havsbottnen
            och dykningar, t. ex. vid ett helikopterhaveri för några år sedan.
            En närliggande teknik kan användas för en rad undersökningar av
            havsbottnen. Marinen har fått beställa en räddningsubåt, som kan
            väntas öka möjligheterna till insatser på större djup. Ett nytt
            dykericentrum för marinen har projekterats till Berga, och ett
            sådant skulle avsevärt kunna effektivisera utbildning och utveckling
            av dykerimetoder för olika djup. Får detta centrum uppgifter även
            utanför dem som försvaret har direkt behov av, bör detta få påverka
            institutionens utformning redan på projekteringsstadiet. Det finns
            starka skäl att anta att Sverige bör satsa dykeri- och annan undervattensverksamhet
            utöver ramen för vad som är direkt behövligt för marinens eget
            behov. Det är då hög tid att dessa större ambitioner får vara
            med vid dimensioneringen och inriktningen av förestående anläggningar.
            Får denna verksamhet större omfattning och bör den till följd
            därav delvis finansieras vid sidan av försvarsanslagen, kan ifrågasättas
            om inte verksamheten bör organiseras efter annan modell, t. ex.
            som försvarets hundskola, vilken ”säljer tjänster” till såväl
            försvaret som civila avnämare. I så fall borde finnas en särskild
            styrelse med företrädare för olika intressenter. Frågan bör aktualiseras
            därest man i en framtid finner att uppgifterna inom havsresursforskningens
            och havsresursutnyttjandets ram i omfång börjar bli lika betydande
            som uppgifterna inom ubåts- räddning och olika typer av tung och
            lätt dykeriverksamhet inom försvaret (minjaktdykare, attackdykare,
            röjningsdykare, rekognoserings- dykare).
          </p>
          <pb facs="riksdagen-motions-pdf/data/1974/mot_1974__842/mot_1974__842-004.pdf"/>
          <fw xml:id="i-RgJCMVcVARn7QvvjXomsWn">
            Mot. 1974:842 16
          </fw>
          <p xml:id="i-12gQSq2sodEriV6Axe4Z2q">
            Havsrättskonferensen
          </p>
          <p xml:id="i-YNZemFcANTYyrd44AZNJLu">
            Sverige har självfallet ett direkt behov av att kunna nyttja
            olika former av havsresurser i Bottenhavet, Östersjön och utanför
            Västkusten — hur stora arealer och i vilka former blir delvis
            beroende av internationella beslut. Men Sverige bör dessutom i
            ett vidare perspektiv söka påverka de regler som avgör hur mycket
            nationalstater får göra anspråk på av havets resurser. Är det
            tänkbart att låta FN eller något annat internationellt organ förvalta
            större havsområden eller åtminstone reglera utnyttjandet av dem?
            Det här är viktiga frågor som behandlas vid s. k. havsrättskonferenser.
            En stor sådan börjar sitt egentliga arbete innevarande år. Det
            är angeläget att Sveriges uppträdande vid denna och följande konferenser
            utgår inte bara från önskemål i våra närvatten utan också från
            en genomtänkt politik i större sammanhang. Det vore önskvärt att
            principiella frågor — t. ex. frågan om Gotland och andra öar skall
            påverka territorialvatten jämfört med fastlandet — redovisades
            inför riksdagen innan svenska delegationer vid havsrättskonferenser
            agerade och kompromissade. I takt med att de tekniska möjligheterna
            att utnyttja havens resurser ökar torde de juridiska och politiska
            tvistefrågorna om hav och havsbotten öka. Inget svenskt verk är
            sammanhållande i dessa frågor. Det talar starkt för att den föreslagna
            delegationen snarast inrättas, eftersom uppgifterna för den synes
            betydande. Om vi inte på ett avgörande sätt ökar våra insatser
            kommer Sverige snart att vara ett u-land på havsforskningens område.
            En annan allvarlig konsekvens, som frånvaron av ett samordnings-
            och styrorgan innebär, är att vi därmed också saknar möjlighet
            att gentemot utlandet företräda den samlade svenska havsforskningen.
            Genomförandet av ett nationellt program kräver vidare ett planerings-
            och samordningsorgan. Utan ett sådant kan det omfattande kunnande
            som finns inom verk, forskningsinstitutioner, marin och näringsliv
            inte tillvaratas på ett effektivt sätt. Om däremot resurserna
            samordnas kan Sverige ännu spela en roll inom havsforskning. Det
            kommer att ge en mångfaldig återbäring både i fråga om miljö och
            delaktighet i havets många tillgångar. Vi kan inte leva utan ett
            rent hav och kan snart inte klara oss utan att utnyttja dess stora
            tillgångar i råvaror. Ett politiskt ställningstagande, som grundar
            sig på havsresursutredningens förslag och remissyttrandena, måste
            tas inom en nära framtid. En samordning av alla forskningsresurser
            och industriella resurser är nödvändig. Ett riksdagsbeslut om
            en målsätt- ning i stort för havets skydd och utnyttjande brådskar
            och är nödvändigt.
          </p>
          <pb facs="riksdagen-motions-pdf/data/1974/mot_1974__842/mot_1974__842-005.pdf"/>
          <fw xml:id="i-CNgoMC128zPtX1P3Rs3R17">
            Mot. 1974:842 17
          </fw>
          <p xml:id="i-LxFZG9pRsxE35XU6tmumRS">
            Hemställan
          </p>
          <p xml:id="i-8ZGczJiN6n9E9kHT2A9HC3">
            Med hänvisning till vad som anförts hemställer vi att riksdagen
            hos Kungl. Maj:t begär att förslag om inrättande av en svensk
            delegation för havsresurser snarast föreläggs riks-
          </p>
          <p xml:id="i-GLm1SYDbHdW525Ehn1krGn">
            dagen. Stockholm den 21 januari 1974
          </p>
          <p xml:id="i-6894FuKs32UYAV27es9btv">
            OLA ULLSTEN (fp) KERSTIN ANÉR (fp) PER AHLMARK (fp)
          </p>
          <pb facs="riksdagen-motions-pdf/data/1974/mot_1974__842/mot_1974__842-006.pdf"/>
        </div>
      </div>
    </body>
  </text>
</TEI>
