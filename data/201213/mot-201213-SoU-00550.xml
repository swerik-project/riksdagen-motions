<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00550">
  <teiHeader>
    <fileDesc>
      <titleStmt>
        <title>Nationell handlingsplan för de mest utsatta barnen</title>
        <author corresp="i-LKQKWG3JJUBFg12z1vrFwt">av Jennie Nilsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell handlingsplan för de mest utsatta barnen</title>
          <idno type="rdwebb">H002So550</idno>
          <rs type="number">So550</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So550/text</ref>
          <ref type="dokument_url_html">http://data.riksdagen.se/dokument/H002So550</ref>
          <ref type="dokumentstatus_url_xml">http://data.riksdagen.se/dokumentstatus/H002So550</ref>
          <ref type="doc">http://data.riksdagen.se/fil/E728C4B2-731C-48C0-AF89-BAF71D2F3269</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8dwS8W3D99uekhRiNF44dU" type="signed"/>
        <correspContext corresp="i-8dwS8W3D99uekhRiNF44dU">
          <note type="signatory" corresp="i-LKQKWG3JJUBFg12z1vrFwt"/>
        </correspContext>
        <correspAction xml:id="i-8g4FbxpvWfFK7bpzofbNTY" type="numbering">
          <date when="2012-10-09"/>
        </correspAction>
        <correspAction xml:id="i-PdfbNGevv9HSSPWPKpAtQf" type="submission">
          <date when="2012-10-04"/>
        </correspAction>
        <correspAction xml:id="i-JvkKiJ5awoW27gX4UtU7Hg" type="transfer">
          <date when="2012-10-01"/>
        </correspAction>
        <correspAction xml:id="i-4xzfKnd8dxgPRtXVk1ZYbv" type="assigned"/>
        <correspContext corresp="i-4xzfKnd8dxgPRtXVk1ZYbv">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-95aoqhNvECF9b4qto3RiFW" type="motHeader"/>
      <div xml:id="i-MwJ8ZA83wXpUmkFkDMqCcE" type="motBody">
        <div xml:id="i-7PnGrN338kUZTfQkerGQrf" type="motProposal" subtype="förslag">
          <head xml:id="i-PjfCubGsW7pUMGm8U8FsmW">
            Förslag till riksdagsbeslut
          </head>
          <list xml:id="i-RCK8JGP9xm23bzdq2WxRTZ" style="ol">
            <item xml:id="i-PcJU7yqrZdEkVALxKtXpSm">
              Riksdagen tillkännager för regeringen som sin mening vad som
              anförs i motionen om barn som lever i ekonomiskt utsatta familjer.
              1
            </item>
            <item xml:id="i-ENSwQyjc6BUsMA5qCAu7F">
              Riksdagen tillkännager för regeringen som sin mening vad som
              anförs i motionen om att göra barnkonventionen till svensk lag.
            </item>
          </list>
          <p xml:id="i-C6HGtckHuksoTC8vYj8Zzr">
            1 Yrkande 1 hänvisat till SfU.
          </p>
        </div>
        <div xml:id="i-VDMBdc7HyeyJCbMzzhjBP3" type="motContent">
          <head xml:id="i-Utk4odLfFYJBxyvDuyjGH" type="h1">
            Motivering
          </head>
          <p xml:id="i-PcF3kimKipKszME3EdbWe8">
            Det finns många barn som lever i familjer med mycket knapp ekonomi
            och där familjen har svårt att få pengarna att räcka till. Dessa
            barn har samma rätt som alla andra barn till ett gott liv. Därför
            är den generella välfärden så viktig i vårt land.
          </p>
          <p xml:id="i-Jvd2yKUhrn45XpMUeFv4qk">
            Barnfattigdom är utmanande och kräver både generella och riktade
            insatser. En uppväxtmiljö med goda bostäder och ekonomisk stabilitet
            minskar stressen och gör vardagslivet lugnare för både barn och
            deras föräldrar.
          </p>
          <p xml:id="i-41enuQcjYSWR1CLQbifVX4">
            Bostadsbidragen är en av de mest träffsäkra stödformerna till
            ekonomiskt svaga hushåll och förbättrar därmed förutsättningarna
            för barn i ekonomiskt utsatta familjer att växa upp under goda
            boendeförhållanden. Därför är bostadsbidragen ett viktigt familjepolitiskt
            instrument.
          </p>
          <p xml:id="i-PBepfEzRVr7uW8puSdiKyy">
            Att försöka förebygga segregerade bostadsområden är ett annat
            viktigt område. Att människor med olika bakgrund, inkomster och
            förutsättningar bor och verkar i samma område är inte minst viktigt
            för barnen. Det är en hörnsten i det generella välfärdsbygget
            och skapar i sig mer lika och rättvisa förutsättningar i skolan
            och i samhällslivet.
          </p>
          <p xml:id="i-QHVbBS5cocHeKHMRJKmqSY">
            Att som den borgerliga regeringen sälja ut allmännyttan, för
            att ombilda den till bostadsrätter, är ett steg i fel riktning.
            Risken för att det långsiktigt innebär att endast familjer med
            god ekonomi har råd att bo kvar i det som då blir en bostadsrättsförening
            är uppenbar. Kopplat till ambitionen att införa marknadshyror
            ser vi nu en medveten politik mot ett mer segregerat samhälle.
            Det är inte förenligt med en generell välfärdspolitik, och det
            kommer att slå hårt mot de barn som lever i ekonomiskt utsatta
            familjer.
          </p>
          <p xml:id="i-BSack7bZwHvEZzHXJwBY5m">
            Den borgerliga regeringens ekonomiska politik har på ett systematiskt
            sätt ökat klyftorna i samhället genom enorma skattesänkningar
            för de allra rikaste. Detta drabbar många barn som lever i ekonomiskt
            utsatta familjer hårt, och risken är stor att de kommer att öka
            i antal.
          </p>
          <p xml:id="i-EPjNi6WWD8SV3rA7guX61E">
            Såväl Rädda Barnens som Socialstyrelsens rapporter om barnfattigdomen
            i Sverige visar på behovet av att analysera förändringar i trygghetssystemen
            ur ett barnperspektiv, så att de inte får diskriminerande effekter.
            Rätten till skälig levnadsstandard är fundamental och många gånger
            en förutsättning för ett värdigt liv.
          </p>
          <p xml:id="i-AFxQ6DfPXryCJwiXJcxgvE">
            Den allra viktigaste åtgärden för att bekämpa barnfattigdomen
            är en aktiv arbetsmarknadspolitik med fler arbetande föräldrar.
            Gemensamt för många barn, som lever i fattiga familjer, är att
            de har föräldrar som antingen saknar jobb eller jobbar deltid.
            Många familjer är därför beroende av försörjningsstöd, och föräldrarna
            står ofta långt från arbetsmarknaden. Det kräver utbildning och
            andra åtgärder för höjd kompetens för att göra det möjligt för
            dem att söka arbete. Rätt att arbeta heltid är en annan förutsättning
            för självförsörjning. Även barnomsorg på obekväm arbetstid gör
            det möjligt för ensamstående föräldrar att arbeta heltid.
          </p>
          <p xml:id="i-6BDHDqMBUGr142oGFBBbFF">
            Minskade sociala och ekonomiska klyftor är det mest verkningsfulla
            sättet att förbättra barns villkor och att skapa likvärdiga förutsättningar.
            Ett steg i rätt riktning är att Sverige erkänner barnkonventionen
            som lag och ger den företräde framför nationell lagstiftning.
            Enligt dagens modell har svensk lag företräde om det föreligger
            konflikt mellan lagen och barnkonventionen. Flera andra länder
            i vår närhet bl.a. våra grannländer Finland och Norge har gjort
            barnkonventionen till lag. Det har medfört att barnkonventionens
            krav har kunnat hävdas mot andra intressen.
          </p>
          <p xml:id="i-RND3CVWdWJmvByMQatC8Hg">
            Ett rimligt krav är därför att regeringen analyserar effekterna
            av sin politik ur ett barnperspektiv och att man upprättar en
            nationell handlingsplan med syfte att värna och stärka de mest
            utsatta barnen. En sådan handlingsplan bör innefatta åtgärder
            med sikte på en aktiv arbetsmarknads- och utbildningspolitik,
            rätt till arbete på heltid, ökad rätt till barnomsorg på obekväm
            tid, förstärkta trygghetssystem samt specifika satsningar på ekonomiskt
            utsatta barnfamiljer. Andra viktiga insatser är resursfördelning
            utifrån elevernas behov, satsning på kultur- och musikskolan,
            ökade möjligheter till skuldsanering och sociala investeringar
            på kommunal nivå.
          </p>
        </div>
        <div xml:id="i-Be9vi2smLoTrS7DXXoceaX" type="signatureBlock">
          <list xml:id="i-VQSF4ZPVz5ELsMEjU8GQYi">
            <item xml:id="i-xBWfcwptX9y4hEidQcGm3" who="i-LKQKWG3JJUBFg12z1vrFwt" type="signature">
              Jennie Nilsson (S)
            </item>
          </list>
        </div>
      </div>
    </body>
  </text>
</TEI>
