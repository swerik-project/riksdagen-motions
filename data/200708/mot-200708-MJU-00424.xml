<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00424">
  <teiHeader>
    <fileDesc>
      <titleStmt>
        <title>Biogasmackar</title>
        <author corresp="i-Vo3YjbvPDcwbepLXUMMiDZ">av Per Åsling (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biogasmackar</title>
          <idno type="rdwebb">GV02MJ424</idno>
          <rs type="number">MJ424</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ424/text</ref>
          <ref type="dokument_url_html">http://data.riksdagen.se/dokument/GV02MJ424</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ424</ref>
          <ref type="doc">http://data.riksdagen.se/fil/28693576-4EBB-4615-AA72-E32141349584</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-24q3AZZA4yhzXXERsVpiGo" type="signed"/>
        <correspContext corresp="i-24q3AZZA4yhzXXERsVpiGo">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction type="referral" xml:id="i-KuDKWW6BMZXxqoM4LBmUDp">
          <date when="2007-10-16"/>
        </correspAction>
        <correspAction type="dismissal" xml:id="i-6jbbfmNuvgJg8nsTckoGjz">
          <date when="2007-10-16"/>
        </correspAction>
        <correspAction type="numbering" xml:id="i-N8d4p852q6JLuULCvUBG1h">
          <date when="2007-10-08"/>
        </correspAction>
        <correspAction type="submission" xml:id="i-AFcjfJBE7UUpgnmvkEMmAG">
          <date when="2007-10-05"/>
        </correspAction>
        <correspAction type="transfer" xml:id="i-EYdLr6DwDHXFoBVfYFJBK4">
          <date when="2007-10-04"/>
        </correspAction>
        <correspAction type="assigned" xml:id="i-WvGSuoWD42ekJuNRdb2EyV"/>
        <correspContext corresp="i-WvGSuoWD42ekJuNRdb2EyV">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BN62HoCmreFqbKYQWj4MQn">
            Förslag till riksdagsbeslut
          </head>
          <p xml:id="i-4xxzagdpM3AY7dTk4skDxL">
            Riksdagen tillkännager för regeringen som sin mening vad som
            anförs i motionen om en utredning av gårdsbaserade biogasanläggningar.
          </p>
        </div>
        <div type="motContent">
          <head type="h1" xml:id="i-NGQ5432dgXoNou9C4wFtdV">
            Motivering
          </head>
          <p xml:id="i-QJq1q18ecgJaPNJyqSQsP3">
            Koldioxidutsläppen är vår tids största miljöproblem. Bara för
            några år sedan pratade miljöexperterna om den så kallade växthuseffekten
            som ett av framtidens stora problem. Idag, år 2007, är framtiden
            redan här. Vintrarna blir varmare, och polarisarna smälter.
          </p>
          <p xml:id="i-Fo3j642s33gcihcwwxK4D4">
            Den stora boven i dramat är oljan, och därigenom hela drivmedelsmarknaden.
            Samtidigt är det orealistiskt att genom politiska beslut söka
            påverka folk att använda bilen mer sällan. Om man bortser från
            storstadsområdena är bilen oftast en förutsättning för att kunna
            bo och leva ett normalt liv. Det är med bilen vi tar oss till
            arbetsplatsen, handlar mat, skjutsar barnen till fotbollsträningen.
          </p>
          <p xml:id="i-GndkxM78CVXDKGnuQjTo1q">
            Vi svenskar kommer alltså att fortsätta köra bil. Det gäller
            därför att stimulera utveckling och försäljning av förnybara drivmedel
            som inte släpper ut koldioxid och bidrar till växthuseffekten.
          </p>
          <p xml:id="i-DdjahzQSkDE15XgkZCY6Vo">
            Idag finns faktiskt flera att välja på. Etanol, som släpper ut
            betydligt lägre halter av koldioxid än bensin och diesel, är redan
            etablerat som drivmedel, inte minst tack vare gynnsam lagstiftning.
            Men det förnybara drivmedel som släpper ut klart lägst halter
            av koldioxid är biogas. Som jämförelse kan nämnas att en biogasdriven
            bil släpper ut marginella 1015 gram koldioxid per kilometer i
            jämförelse med de bästa bensin- och dieseldrivna bilarna där motsvarande
            siffra är ca 120 gram. Dessutom innehåller biogas inte heller
            svavel, tungmetaller eller sot som finns i konventionella bränslen.
          </p>
          <p xml:id="i-HjG4mzL9hKcctpypoMJmxP">
            Biogas är också intressant för de gröna näringarna, inte minst
            ur ett sysselsättningsperspektiv eftersom det är mycket gynnsamt
            att framställa biogas i Sverige. Här finns möjlighet för en helt
            ny marknad inom jordbruket. Gödsel, vall och slaktavfall är exempel
            på produkter som används vid framställan av biogas.
          </p>
          <head type="h1" xml:id="i-MEkVFcB6AHve1MHWyjaLa2">
            Förslag
          </head>
          <p xml:id="i-C6pp3w2ajqLvdyCeJxPnMd">
            Biogas är alltså det miljöbästa drivmedlet som dessutom går att
            framställa i Sverige till ett konkurrenskraftigt pris som ligger
            flera kronor under bensin och diesel inga problem så långt. Däremot
            efterfrågar marknaden idag mer biogas än vad som går att tillverka.
            Det finns helt enkelt inte tillräckligt många biogasanläggningar.
          </p>
          <p xml:id="i-XP3fmUp6NEvhzz9g63Vfof">
            I Tyskland har man löst detta med ett statsbidrag för gårdsbaserad
            biogastillverkning. Idag finns 3 500 biogasanläggningar på gårdsnivå
            inom jordbruket. Gårdarna får statligt stöd med utgångspunkt i
            hur mycket gas de tillverkar.
          </p>
          <p xml:id="i-9kAaqTsK9ZE3x5ALaKRprz">
            Den här typen av gårdsanläggningar finns i princip inte i Sverige,
            men skulle vara ett perfekt komplement för att ge de gröna näringarna
            en ny inkomstkälla. I förlängningen innebär en sådan anläggning
            att jordbrukarna själva kan tillverka bränsle till sina maskiner.
          </p>
          <p xml:id="i-69wAw2TP2e3zrQhhvhxNW2">
            Sverige bör utreda ett liknande bidragssystem som i Tyskland
            med den uttalade ambitionen att få till stånd en fungerande infrastruktur
            av gårdsbaserad biogasproduktion i hela landet före år 2010.
          </p>
        </div>
        <div type="motSignatures">
          <list>
            <item xml:id="i-Lq1WtTJdDPuxuDe1RHkr32">
              Per Åsling (c)
            </item>
          </list>
        </div>
      </div>
    </body>
  </text>
</TEI>
