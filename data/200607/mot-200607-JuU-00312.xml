<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00312">
  <teiHeader>
    <fileDesc>
      <titleStmt>
        <title>Brottsoffer</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Brottsoffer</title>
          <idno type="rdwebb">GU02Ju312</idno>
          <rs type="number">Ju312</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju312/text</ref>
          <ref type="dokument_url_html">http://data.riksdagen.se/dokument/GU02Ju312</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju312</ref>
          <ref type="doc">http://data.riksdagen.se/fil/6267D0C1-3B20-4BB0-970A-255ACED09238</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YLYh6omQtuSvf7csivbx8W" type="signed"/>
        <correspContext corresp="i-YLYh6omQtuSvf7csivbx8W">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction type="referral" xml:id="i-MoJRRmetezwEgwoDegJ3Dm">
          <date when="2006-11-07"/>
        </correspAction>
        <correspAction type="dismissal" xml:id="i-7gENBZ4e8Rgi6HeGJvEr9s">
          <date when="2006-11-07"/>
        </correspAction>
        <correspAction type="numbering" xml:id="i-8MUCpRfPbkz19r8CJhADWt">
          <date when="2006-11-02"/>
        </correspAction>
        <correspAction type="submission" xml:id="i-TZHFP1hvFmevL1rmTNYmPi">
          <date when="2006-10-31"/>
        </correspAction>
        <correspAction type="transfer" xml:id="i-PiDfe4GWzGcErD5zirvata">
          <date when="2006-10-31"/>
        </correspAction>
        <correspAction type="assigned" xml:id="i-J6SQccUJFXPYttj9VhDWkd"/>
        <correspContext corresp="i-J6SQccUJFXPYttj9VhDWkd">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-RTThGSHZNJPU7KxgBjSBzX">
          <head xml:id="i-2AwcdzVpgSZCEYT3xVNUzy">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 Brottsskadeersättning och budgetfrågor 3
            </item>
            <item>
              5 Brottsförebyggande arbete 4
            </item>
            <item>
              6 Socialtjänsten 5
            </item>
            <item>
              7 Polisen 6
            </item>
            <item>
              8 Åklagarna, domstolarna och målsägandebiträden 6
            </item>
            <item>
              9 Vittnen och vittnesstöd 7
            </item>
            <item>
              10 Hälso- och sjukvård 8
            </item>
            <item>
              11 Funktionshindrade och äldre brottsoffer 8
            </item>
            <item>
              12 Skadestånd när misstänkt gärningsman är under 15 år 9
            </item>
            <item>
              13 Offer för rasistiska och vitmaktrelaterade brott 10
            </item>
            <item>
              14 Offer för sexualiserat våld 11
            </item>
          </list>
        </div>
        <div type="motProposal" subtype="förslag">
          <head xml:id="i-sYX2eL41fDaRN4MJQ37JX">
            2 Förslag till riksdagsbeslut
          </head>
          <list style="ol">
            <item xml:id="i-9C4aPdNvRAZsFtzEThDRMt">
              Riksdagen tillkännager för regeringen som sin mening vad i motionen
              anförs om att tillsätta en utredning med uppgift att se över försäkringsvillkor
              gällande brottsskadeersättning för att undvika oskäliga villkor.
              1
            </item>
            <item xml:id="i-W5LF4Bpj65nFqiGsyNyQhb">
              Riksdagen tillkännager för regeringen som sin mening vad i motionen
              anförs om att beslut som fattas av offentliga organ i större utsträckning
              ska innehålla en konsekvensbeskrivning ur brottsförebyggande perspektiv
              .
            </item>
            <item xml:id="i-D1zBa8t6Ay1QW258kjy5zc">
              Riksdagen tillkännager för regeringen som sin mening vad i motionen
              anförs om att tillsätta en utredning med uppgift att se över hur
              ensamarbete i nattöppna butiker kan förbjudas. 2
            </item>
            <item xml:id="i-LBrb3DPZqZyNCovuhrjV6V">
              Riksdagen tillkännager för regeringen som sin mening vad i motionen
              anförs om att en dialog bör inledas med näringslivet för att öka
              medvetenheten och kunskapen om näringsidkarnas ansvar för det
              brottsförebyggande arbetet och lyfta fram goda exempel.
            </item>
            <item xml:id="i-7WfvEH1daEHV25NMZjBMZa">
              Riksdagen tillkännager för regeringen som sin mening vad i motionen
              anförs om att brottsofferperspektivet bör ges ökad prioritet i
              polisarbetet.
            </item>
            <item xml:id="i-LH5kmqvEXztZUQiB32eQUv">
              Riksdagen tillkännager för regeringen som sin mening vad i motionen
              anförs om att tillsätta en utredning med uppgift att ta fram metoder
              för att förbättra informationen till brottsoffer under pågående
              förundersökning.
            </item>
            <item xml:id="i-5cUqSnVhGu8v2FLF34Y2y1">
              Riksdagen tillkännager för regeringen som sin mening vad i motionen
              anförs om att utbildning i förhörsmetodik och viktimologiska reaktionsmönster
              bör vara en obligatorisk del av polisutbildningen.
            </item>
            <item xml:id="i-R3ZtnJn9ikFdfTvTEN4hhS">
              Riksdagen tillkännager för regeringen som sin mening vad i motionen
              anförs om att brottsoffren i större utsträckning än i dag bör
              få tillgång till målsägandebiträde.
            </item>
            <item xml:id="i-LSYXTRtth6fsym4qy36CoP">
              Riksdagen tillkännager för regeringen som sin mening vad i motionen
              anförs om att Brottsofferjourernas riksförbund bör vara huvudman
              för vittnesstödet.
            </item>
            <item xml:id="i-PmHpaahHTLaojbp86vSKqv">
              Riksdagen tillkännager för regeringen som sin mening vad i motionen
              anförs om att Socialstyrelsen ska ges i uppdrag att utarbeta en
              nationell handlingsplan för brottsofferarbete inom hälso- och
              sjukvården samt ge bred kännedom nationellt om goda lokala satsningar.
              3
            </item>
            <item xml:id="i-LNw4w1Ry66FHGPzXsJDJ2x">
              Riksdagen begär att regeringen återkommer med förslag till åtgärder
              för att säkerställa ekonomiskt skydd för brottsoffer när misstänkt
              gärningsman är under 15 år.
            </item>
            <item xml:id="i-2VqQXXboGH2Y1PuJayvg3z">
              Riksdagen tillkännager för regeringen som sin mening vad i motionen
              anförs om att utbildningsinsatserna vad gäller rasistisk, homofobisk
              och vitmaktrelaterad brottslighet bör intensifieras hos alla myndigheter
              och andra instanser som kommer i kontakt med brottsoffer.
            </item>
          </list>
          <p xml:id="i-Bx9jfgs2iiGMVq4Yr42LvA">
            1 Yrkande 1 hänvisat till CU.
          </p>
          <p xml:id="i-NcxmUfYgFBzmYH21uaUSMZ">
            2 Yrkande 3 hänvisat till AU.
          </p>
          <p xml:id="i-oXb37wgxXHFkzpnFah4Pd">
            3 Yrkande 10 hänvisat till SoU.
          </p>
        </div>
        <div type="motContent">
          <head type="h1" xml:id="i-79cZFMizVoD9yzY7mvfa6E">
            Brottsoffer
          </head>
          <head type="h1" xml:id="i-GcKJb1XtfrGx4waBFrLd2D">
            3 Inledning
          </head>
          <p xml:id="i-RN7uNpkKLHr51wNxwSfhJe">
            Denna motion kommer att behandla brottsoffer som grupp enligt
            vår definition av brottsoffer. Varje grupp av brottsoffer har
            specifika behov; det kan gälla äldre, funktionshindrade, barn,
            unga eller personer som drabbats av hatbrott.
          </p>
          <p xml:id="i-KdtGrmDUSfGacQVqRrhop7">
            Det finns i dag ingen allmänt accepterad definition av vem eller
            vad ett brottsoffer är. Enligt rättegångsbalken är ett brottsoffer
            en person som utsatts för brott (målsägande), dvs. den mot vilken
            brott blivit begånget eller som har blivit förnärmad av brottet
            eller som har lidit skada av det.
          </p>
          <p xml:id="i-SiZDU6cmEN2UtJQxamSdS6">
            Andra instanser gör vidare definitioner, t.ex. den internationella
            polischefsföreningen. Deras definition omfattar inte enbart de
            omedelbara offren utan även deras familjer och andra medlemmar
            i lokalsamhället. Dessutom omfattar den även sekundära offer,
            t.ex. vittnen till våldsbrott, poliser och andra som kommer till
            en brottsplats, andra yrkesgrupper som arbetar med brott och konsekvenser
            av brott (domare, åklagare etc.) samt nämndemän som dömer i uppmärksammade
            mål.
          </p>
          <p xml:id="i-KbtMyTtZfRMxvpBHFVBV2D">
            Mellan dessa två ytterlighetsdefinitioner finns ett antal olika
            varianter. I vissa fall vänder sig brottsoffren emot definitionen
            av sig själva som offer och vill i stället se sig som överlevare.
            Vi kommer dock att använda termen brottsoffer i den här motionen.
          </p>
          <p xml:id="i-BZ7nYufM7SzQZ1zEM7sRbc">
            När det gäller brottsofferdebatten i Sverige kan det konstateras
            att brottsoffrens situation i snäv bemärkelse uppmärksammats i
            allt större utsträckning såväl inom forskningen som i samhället
            i stort. En av orsakerna till det ökade intresset för brottsoffrens
            situation är kvinnorörelsens arbete med att synliggöra mäns våld
            mot kvinnor.
          </p>
          <p xml:id="i-4j8adySkP5XAhVb2iyLbTt">
            Trots den ökade uppmärksamheten för brottsoffrens situation finns
            enligt Vänsterpartiet tecken på att uppmärksamheten blir retorik
            utan reellt innehåll. Att brottsoffer får ett symboliskt värde
            i den kriminalpolitiska debatten leder inte nödvändigtvis till
            att deras ställning och situation förbättras. Tvärtom kan det
            leda till en förtroendeklyfta mellan brottsoffret och samhället
            då det i det konkreta fallet visar sig finnas ett glapp mellan
            ord och handling. Brottsoffer har i hög grad använts som en bricka
            i det politiska spelet. Det finns också ett behov av ett s.k.
            perfekt offer för att nå framgång i en rättegång. Denna bild vill
            vi ändra på.
          </p>
          <p xml:id="i-ALkQySi7ThdkaWqPzegxpe">
            Nedan följer en genomgång av vad vi anser att olika instanser
            borde göra för att förändra arbetet med brottsoffer och varför.
          </p>
          <head type="h1" xml:id="i-BJjMSBMQMscgxKHaErgcvF">
            4 Brottsskadeersättning och budgetfrågor
          </head>
          <p xml:id="i-AL418JPUd9d2N1C77FKgzt">
            Då brott konstaterats är det viktigt att någon döms till ansvar
            för brottet. Dock kan ett brottsoffer också drabbas av allvarliga
            ekonomiska konsekvenser till följd av brottet. De flesta har i
            dag en hemförsäkring som täcker olika händelser. Det har dock
            visat sig att de flesta försäkringar har försäkringsvillkor som
            friskriver försäkringsbolagen från det ekonomiska ansvaret. Det
            kan bero på att offret betett sig på ett visst sätt eller på andra
            omständigheter. Vissa villkor är helt legitima medan andra måste
            anses oskäliga. Detta gör att försäkringsbolagen övervältrar oskäliga
            kostnader på samhället även om försäkringstagaren betalat in sina
            premier. En översyn bör göras av försäkringsvillkor gällande brottsskadeersättning
            för att undvika oskäliga villkor.
          </p>
          <p xml:id="i-6pc4ktmP5HBKjiuJDhUVPM">
            Detta bör riksdagen som sin mening ge regeringen till känna.
          </p>
          <p xml:id="i-SgmgDFjaLGrtTkHNWijHoY">
            I det fall det inte är möjligt att få ersättning från försäkringsbolagen
            kan ersättning sökas hos Brottsoffermyndigheten. På grund av ett
            ökat antal ärenden samt en väntad fortsatt ökning planerar Vänsterpartiet
            för att förstärka anslag 4:11 Ersättning för skador på grund av
            brott med 3 miljoner kronor från år 2008 jämfört med regeringens
            förslag.
          </p>
          <p xml:id="i-6gJcggVFToKBZZuH8GJH95">
            Det ökade antalet ärenden inom alla verksamhetsgrenar medför
            även att anslag 4:10 Brottsoffermyndigheten behöver ökas. Samtidigt
            behövs ytterligare medel för att bygga upp en brottsofferportal
            på Internet. Vänsterpartiet planerar för en förstärkning med 1
            miljon kronor från år 2008 jämfört med regeringens förslag.
          </p>
          <p xml:id="i-RArzaqso4xVvaVcHhmJ9tx">
            Se även motion Utgiftsområde 4 Rättsväsendet 2006/07:Ju340.
          </p>
          <head type="h1" xml:id="i-DPLw8iBCGxcxn2K9LCBHxt">
            5 Brottsförebyggande arbete
          </head>
          <p xml:id="i-7TtEukkLBx4BBfWAKmei3u">
            Det viktigaste brottsofferarbete som kan vidtas är att förebygga
            brott. Det måste alltid vara bättre att förebygga brott än att
            reparera brott. För Vänsterpartiet finns det ingen del av det
            kriminalpolitiska arbetet som är så viktig som detta arbete. Högern
            fokuserar på kortsiktiga krav som hårdare tag mot kriminella och
            hårda straff. Vi anser att det mesta av det brottsförebyggande
            arbetet ligger utanför rättsväsendets ansvar. Det som pressar
            tillbaka kriminaliteten är nya arbetstillfällen, minskade ekonomiska
            och sociala klyftor, fler bostäder och en förbättrad skola.
          </p>
          <p xml:id="i-KTuc4HJUNvurW3AqEkL9cd">
            I samhället finns flera utsatta grupper som mer än andra riskerar
            att hamna i kriminalitet. Vad många glömmer bort är att det är
            samma grupper som i hög utsträckning utsätts för brott. Det viktigaste
            redskapet i det brottsförebyggande arbetet är att bevara och utveckla
            välfärden för att människor ska slippa att bli offer för samhälleliga
            orättvisor och socialt utanförskap. Detta innebär att fungerande
            skola, omsorg, arbete och bostad åt alla är helt nödvändiga mål,
            tillgång till kultur och möjlighet till meningsfull fritidssysselsättning
            likaså.
          </p>
          <p xml:id="i-EVNezMcAUftcQjjU3Yzw5P">
            De flesta vinner på ett rättvist och solidariskt samhälle, och
            i synnerhet de som i dag lever i utsatta situationer. Ändå är
            den offentliga verksamheten under ständigt hot om nedskärning
            eller nedläggning. Detta aktualiseras under höstmånaderna när
            budgetar ska förhandlas fram i riksdagen och i kommunerna. Ska
            vi skära ner på lärarna i år? Kan vi inte skjuta upp beslutet
            att sätta upp belysning på busshållplatsen? Kan socialnämnden
            verkligen inte klara sig på lite mindre pengar? Man möter ofta
            poliser som uppgivet konstaterar att politiker lägger ner fritidsgårdar
            och sedan blir samma beslutsfattare förvånade över att man får
            problem med ungdomar som strular runt i brist på meningsfull fritidssysselsättning.
            Alltför ofta saknas konsekvensanalyser vid beslutsfattandet. Självklart
            ska dessa frågor också alltid ingå när det gäller bebyggelseplanering
            och dragning av kollektivtrafiklinjer eller liknande.
          </p>
          <p xml:id="i-JcBZULLacot9KgRawGc7Sz">
            Brottsförebyggande arbete är långsiktigt arbete, ett arbete som
            kräver en helhetssyn. Det räcker inte att reagera när olyckan
            är framme utan det måste vara en del av det dagliga arbetet, både
            på nationell och på kommunal nivå. Fler beslut som tas av offentliga
            organ ska innehålla en konsekvensbeskrivning av det brottsförebyggande
            perspektivet.
          </p>
          <p xml:id="i-2sy2NWU3UrYizRZLJYc6xV">
            Detta bör riksdagen som sin mening ge regeringen till känna.
          </p>
          <p xml:id="i-TM1YR6Prx7uRCkkBTPTE8p">
            Även näringslivet har en viktig brottsförebyggande roll. Att
            antalet rån ökar i nattöppna butiker där en person arbetar ensam
            är inte förvånande. Det bör utredas hur ensamarbete i nattöppna
            butiker kan förbjudas.
          </p>
          <p xml:id="i-WXFWQ2k7CeTqC648FFLxJp">
            Detta bör riksdagen som sin mening ge regeringen till känna.
          </p>
          <p xml:id="i-LD3n7zzf3ySpFcnGQ8XGC2">
            När det stöldbegärliga godset exponeras ökar snatterier osv.
            Det finns goda exempel på hur man hanterar denna problematik och
            dessa bör lyftas fram. Svensk handel bedriver exempelvis ett arbete
            för att förbättra säkerheten i kommersiella centra genom att säkerhetscertifiera
            butiker och andra näringsställen. Det kan gälla slutna kassasystem,
            markeringslister för hjälp till identifiering och annat ganska
            enkelt arbete som förbättrar säkerheten.
          </p>
          <p xml:id="i-5jkW4YcJUS6Z1k9XAGGNKY">
            Självklart är det också så att konsumenter har rätt att ställa
            krav på tillverkare av exklusiva produkter, såsom nya bilar, att
            de ska vara svåra att stjäla. En dialog bör inledas med näringslivet
            för att öka medvetenheten och kunskapen om näringsidkarnas ansvar
            för det brottsförebyggande arbetet och lyfta fram goda exempel.
          </p>
          <p xml:id="i-FmJimTw4ZescS17S7mU3br">
            Detta bör riksdagen som sin mening ge regeringen till känna.
          </p>
          <head type="h1" xml:id="i-TFSnR7zyQEttiDDhXytw2K">
            6 Socialtjänsten
          </head>
          <p xml:id="i-STCPLxCNZym2fp2885Eipf">
            Vänsterpartiet har länge motionerat om en ändring i socialtjänstlagen
            för att stärka socialnämndens skyldighet att ge stöd och hjälp
            till brottsoffer. Denna bestämmelse gäller särskilt kvinnor som
            utsätts för våld och övergrepp. Den föreslagna förändringen handlar
            om att byta ut ordet bör mot ordet skall i socialtjänstlagens
            5 kap. 11 §.
          </p>
          <p xml:id="i-Q1LnY9sPoCXoSZdqferQvq">
            Både Brottsofferjourernas riksförbund och utredningen Slag i
            luften (SOU 2004:121) har inkommit med samma förslag. En starkare
            skrivning innebär dels att samhället visar sitt stöd för brottsoffer,
            som ofta tvingas gå igenom en smärtsam process i domstolen. Dessutom
            är det en signal om att socialnämnden ska arbeta aktivt med praktiskt
            stöd till de brottsoffer som har behov av exempelvis skyddat boende.
            Det finns därför all anledning att genomföra den föreslagna lagändringen
            i socialtjänstlagen (2001:453) 5 kap. 11 § så att ordet bör i
            första och andra meningarna byts ut mot ordet skall. Mer om detta
            i vår motion Socialpolitik, 2006/07:So332.
          </p>
          <head type="h1" xml:id="i-7d3Rei9D1MjP4WyB4f4S6Q">
            7 Polisen
          </head>
          <p xml:id="i-7Qey2nasyChgcL89TdwC3q">
            Då ett brott inträffat är polisen oftast den samhälleliga instans
            offret först kommer i kontakt med. Att polisen i sin kontakt med
            brottsoffret verkligen har insikt i brottsofferfrågor och anlägger
            ett individperspektiv på den initiala utredningen är av yttersta
            vikt för ärendets fortsatta hantering. Poliser måste få större
            tillgång till vidareutbildning i brottsofferfrågor, dokumentering
            och förhörsteknik. Att utredningen redan i inledningsskedet genomförs
            på bästa sätt är en garanti för den fortsatta förundersökningen.
            Det finns i dag brottsoffersamordnare i många delar av polisorganisationen,
            men arbetet ges inte den prioritet som det förtjänar. Självklart
            är ett gott bemötande av brottsoffer en förutsättning för att
            utredningen ska bli så bra som möjligt. Brottsofferarbetet bör
            ges ökad prioritet hos polisen.
          </p>
          <p xml:id="i-B9osS2VXCBsWjtN8DJ79jX">
            Detta bör riksdagen som sin mening ge regeringen till känna.
          </p>
          <p xml:id="i-U6kbFHqkuYzudqFhHNSF7y">
            Ett brottsoffer har intresse av att få information om vad som
            händer med förundersökningen. Detta är av yttersta vikt för att
            brottsoffret ska känna sig tryggt och tillfreds med samhällets
            hantering av det trauma som ett brott är. Ett sätt att lösa informationsbristen
            i detta sammanhang är att utse kontaktperson inom polismyndigheten,
            ett annat är att öka informationsplikten. De regler som redan
            finns måste också användas. Vänsterpartiet anser att dessa brister
            är så pass stora att en undersökning bör göras om vilka metoder
            som är lämpliga att vidta. Ett sådant uppdrag skulle kunna genomföras
            i samverkan med Brottsofferjourernas Riksförbund och Kvinnojourerna
            eller genom brottsoffermyndighetens försorg.
          </p>
          <p xml:id="i-AaA7nABs7n1c8yHuvmqZWq">
            Detta bör riksdagen som sin mening ge regeringen till känna.
          </p>
          <p xml:id="i-FQN331Tmi8m9YWSneWtqTN">
            Ett av de viktigaste instrumenten för att kunna utreda brott
            är självklart att ha ett bra grundmaterial att inleda med. En
            förutsättning för att få ett sådant material är att ha bra kunskaper
            om förhörstekniker och grundläggande kunskaper om psykologiska
            reaktioner. Denna kunskap är mycket skiftande hos polisen. Bättre
            utbildning behövs. Vänsterpartiet anser att sådan utbildning måste
            införas redan på grundnivån av polisutbildningen.
          </p>
          <p xml:id="i-MAg9JQfX9buYW9kgpax55c">
            Detta bör riksdagen som sin mening ge regeringen till känna.
          </p>
          <head type="h1" xml:id="i-J5MSjAqo52JNZyHCRCqtsR">
            8 Åklagarna, domstolarna och målsägandebiträden
          </head>
          <p xml:id="i-8yGAMye2KYNUHYcLtmHTX2">
            Åklagarna har en mycket viktig roll för brottsoffren. Ofta missförstås
            åklagarnas roll och brottsoffret kan känna sig besviket. Missförståndet
            bygger på att offret, och även vittnet, förväntar sig att åklagaren
            ska ta hans eller hennes parti. Åklagarens roll är dock inte att
            vara stödperson till offret eller till vittnet utan att leda förundersökningen
            och framföra övertygande bevis i domstolen.
          </p>
          <p xml:id="i-6L3CPxCqsNZeMNfRaiTKwx">
            Brottsoffret är ofta mycket utsatt och känner sig ofta kränkt
            under rättegången. I vissa fall beror det på bristen på stöd.
            Det är Vänsterpartiets mening att brottsoffren i större utsträckning
            än i dag bör får möjlighet till målsägarbiträde.
          </p>
          <p xml:id="i-KbuFYgWGG7ip6KsRzDskbc">
            Detta bör riksdagen som sin mening ge regeringen till känna.
          </p>
          <p xml:id="i-VgPnDFwR5xGpPT55qZig1n">
            Lagstiftningen är under utvärdering och vi inväntar denna utredning.
          </p>
          <p xml:id="i-JKm6zMocFyAMNYUHNMEKCT">
            Självklart spelar också brottsofferjourerna här en mycket viktig
            roll genom sitt arbete med att stödja brottsoffret, inte minst
            genom att förklara processen och parternas olika roller.
          </p>
          <p xml:id="i-NjEuzTgfdZZ4kfGcERxV1o">
            Under rättegången har även den tilltalade rättigheter. Ett rättssamhälle
            bygger på principen att alla är oskyldiga tills motsatsen är bevisad
            och den tilltalade har självklart rätt till bästa möjliga försvar.
            I rättegångssituationen innebär detta att brottsoffret blir ifrågasatt,
            vilket i sig kan upplevas som en kränkning. Det är viktigt att
            brottsoffret känner till vad som ska hända under rättegången så
            att brottsoffret inte utsätts för onödigt lidande. Det är också
            viktigt att domare avbryter frågor som omöjligt kan ha med målets
            utredning att göra. Det är inte enbart i sexualbrott som irrelevanta
            ifrågasättanden sker. Vänsterpartiet anser att domare ska ta större
            ansvar för att irrelevanta frågor inte ställs och att kränkningar
            inte förekommer i rättssalen. Även om vi inser vikten av och står
            bakom principen om fri bevisprövning är vi övertygade om att det
            finns mycket att förbättra inom ramen för nuvarande rättsläge.
          </p>
          <head type="h1" xml:id="i-FTFJkwsL6aj6Fyn6ymu6wn">
            9 Vittnen och vittnesstöd
          </head>
          <p xml:id="i-LKQzpySGF6ZE9RyZum5Bey">
            För ett brottsoffer är det självklart viktigt att ansvar utdöms,
            och för att så ska kunna ske måste förundersökning och bevisning
            vara så bra som möjligt. Vittnen och vittnens berättelser kan
            vara avgörande för målets utgång. Att vittna i en rättegång kan
            vara både svårt och skrämmande och kunskap om vittnets särskilda
            situation är mycket viktigt.
          </p>
          <p xml:id="i-VG4YryWoE71wyUNdRW2Y81">
            Det är vanligt att rättegången är första tillfället som vittnet
            kommer i kontakt med domstolen. Att vara väl förberedd på vad
            som ska hända i rättssalen är mycket viktigt. Liksom när det gäller
            målsäganden har ombuden för bägge parterna rätt att ställa frågor
            och dessa kan ibland upplevas som kränkande. Vittnet blir ifrågasatt
            och minnesbilderna av det som hänt långt tidigare blir plötsligt
            mindre tydliga. Det är heller inte ovanligt att vittnet, liksom
            måls-äganden, möter den åtalade i väntrum eller andra lokaler
            i anslutning till rättegången.
          </p>
          <p xml:id="i-Eez6YqpfjxJxEtbJRWjbN8">
            För att komma till rätta med dessa problem är det viktigt dels
            att vittnet är väl förberett på vad som ska hända i rättegångssalen,
            dels att lokalerna är så utformade att målsägande och vittnen
            känner sig trygga. Detta är en viktig fråga när det gäller den
            yttre förändringen av tingsrättsstrukturen.
          </p>
          <p xml:id="i-B3e5REJGxXH55R4d3b6Upu">
            När det gäller frågan om att vara förberedd för rättegången och
            att känna sig trygg är vittnesstöd en ovärderlig resurs. Vittnesstöd
            sker i dag i ideell regi och Vänsterpartiet anser att det så ska
            förbli, dock måste ekonomiskt stöd utgå till verksamheten. I dag
            utbildar brottsofferjourerna vittnesstödjare och det är inte ovanligt
            att personer alternerar mellan att vara vittnesstödjare och att
            vara brottsofferstödjare. Även om det finns undantag i vissa lokala
            fall så finns struktur och informationskanaler uppbyggda inom
            brottsofferjourerna när det gäller vittnesstöd. Dessa kunskaper
            bör tas till vara.
          </p>
          <p xml:id="i-U3bmHsqfRAYVQfpzPJg62t">
            Frågan om vittnens situation och vittnesstöd har utretts men
            förslag till förändra de strukturer har ännu inte presenterats,
            varför vi avvaktar med yrkande i större omfattning. Dock anser
            vi att riksdagen redan nu bör ta ställning till huvudmannafrågan,
            vilket innebär ett ställningstagande när det gäller att Brottsofferjourernas
            riksförbund ska utses som huvudman för det framtida vittnesstödet.
          </p>
          <p xml:id="i-TSwvK4Mw7b9ZdqcSN2e5zt">
            Detta bör riksdagen som sin mening ge regeringen till känna.
          </p>
          <head type="h1" xml:id="i-4npJqNH8QWpS6ZrbZETMpu">
            10 Hälso- och sjukvård
          </head>
          <p xml:id="i-BwwFQthHtarVvNs9nHrqR1">
            Förutom polisen så är kanske hälso- och sjukvårdens olika delar
            den instans som tidigast och oftast kommer i kontakt med brottsoffer.
            Det gäller personer som kommer in för akut behandling men också
            personer som inkommer med symptom som inte uppstått i direkt anslutning
            till brottet. Det är viktigt att all sjukvårdspersonal har relevant
            kunskap om brottsoffer. Sådan kunskap är en förutsättning för
            att upptäcka trauman och inte minst för att våga fråga en person
            som man misstänker varit utsatt för brott. För att stärka brottsoffrens
            ställning bör det finnas rutiner för samarbete mellan de olika
            delar av samhället som kan vara relevanta, exempelvis sjukvården,
            socialtjänsten och polisen. Självklart ska sekretessfrågor beaktas
            och respekteras och rollfördelningen vara klar och tydlig.
          </p>
          <p xml:id="i-NuCT8UpcsNqP1VYwWFNscm">
            Inom skolan är skolläkare, skolsköterskor och kuratorer oerhört
            viktiga i både förebyggande och konkreta stödinsatser för utsatta
            elever. En förstärkning av dessa tjänster behövs. Såväl den allmänna
            sjukvården som psykiatrin, mödravården och barn- och ungdomsvården
            bör stärka arbetet gällande brottsofferperspektiv och hot- och
            riskbedömning.
          </p>
          <p xml:id="i-8m7u2SLesJKMW5NHpivZVY">
            För att uppnå detta bör Socialstyrelsen ges i uppdrag att utarbeta
            en nationell brottsofferstrategi för hälso- och sjukvården samt
            ge bred kännedom nationellt om goda lokala satsningar.
          </p>
          <p xml:id="i-ADW1NEGi3BPyVYudP9cnTY">
            Detta bör riksdagen som sin mening ge regeringen till känna.
          </p>
          <head type="h1" xml:id="i-NAwdPRka8ucUbfjFNqXNFs">
            11 Funktionshindrade och äldre brottsoffer
          </head>
          <p xml:id="i-U4JJ7XrtLsZ7D9QiQ7VhZQ">
            Funktionshindrade har drabbats hårt av 1990-talets neddragningar.
            Diskriminering förekommer ofta och arbetslösheten är mycket hög
            i gruppen. Funktionshindrade kvinnor är extra utsatta; det råder
            en stor tystnad kring våld och sexuella övergrepp mot funktionshindrade
            kvinnor, och frågan är i det närmaste tabubelagd. Detta måste
            synliggöras. En liknande situation finns för många äldre brottsoffer.
          </p>
          <p xml:id="i-4eakVdAW9A4BoQdLSLhhtD">
            Äldre och funktionshindrade är särskilt sårbara brottsoffer.
            Det rör sig ofta om dolda brott som begås i hemmet eller på en
            vårdinrättning. Det kan röra sig om såväl psykiska, fysiska, ekonomiska
            som sexuella övergrepp, som inte sällan begås av anhöriga eller
            personal på vårdinrättningar. Detta gör utsattheten dubbel eftersom
            det också är i dessa grupper som offren har att söka stöd. På
            så sätt liknar brotten dem som begås mot kvinnor i relationer
            och de brott som barn utsätts för av sin vårdnadshavare. När det
            gäller brott mot äldre och funktionshindrade är det mycket viktigt
            att personal inom vården som kommer i kontakt med dessa grupper,
            exempelvis distriktssköterskor och läkare, har redskap att hjälpa.
          </p>
          <p xml:id="i-VsfGmyuwm6i6PkSjAT18HJ">
            Mer om detta i vår motion Handikappolitik, 2006/07:So382, där
            vi bl.a. kräver en utredning om situationen för funktionshindrade
            kvinnor som utsatts för brott.
          </p>
          <head type="h1" xml:id="i-5mwCkdL1f3FGt1Lsx8YVFz">
            12 Skadestånd när misstänkt gärningsman är under 15 år
          </head>
          <p xml:id="i-Ea6WrSwtNfhzWX1oKw393e">
            Skadeståndet från Brottsoffermyndigheten finns till för dem som
            blivit offer för ett brott men inte är försäkrade mot brott på
            annat sätt. Det som formellt krä vs för skadestånd är en anmälan,
            men i praktiken ser det annorlunda ut, eftersom man på något sätt
            måste kunna styrka att man fallit offer för ett brott.
          </p>
          <p xml:id="i-5ACMzYxDHBeFYohQVi5fvX">
            Eftersom personer under 15 år inte kan åtalas görs sällan brottsutredningar
            i fall där personer i denna åldersgrupp misstänks vara förövare.
            Detta leder i praktiken i sin tur till att fallets brottsoffer
            får svårt att få ut skadestånd av Brottsoffermyndigheten.
          </p>
          <p xml:id="i-352M8aFVmUmuXFe161ce79">
            Myndigheten skriver själv som följer i sin referatsamling från
            2003:
          </p>
          <p xml:id="i-UtfYNAcNVsELjrurewQupP">
            Om gärningsmannen är känd krävs i princip en fällande dom eller
            ett beslut av åklagaren att underlåta åtal. I vissa fall har den
            utpekade gärningsmannen avlidit innan skuldfrågan har prövats
            i det straffprocessuella förfarandet. Brottsoffermyndigheten har
            då ansett brottsrekvisitet vara uppfyllt om den misstänkte har
            erkänt vid förundersökningen eller det av utredningen på annat
            sätt klart framgår att han begått brottet. Detsamma gäller när
            den misstänkte är straffomyndig. I extrema fall kan dock krävas
            bevistalan för att fastställa om underårig begått gärningen. I
            fall med okänd gärningsman får Brottsoffermyndigheten självständigt
            bedöma om sökanden har skadats genom brott. Bedömningen görs på
            grundval av förundersökningshandlingar och medicinsk dokumentation
            samt uppgifter som sökanden har lämnat i skriftlig form eller
            vid samtal med handläggare hos myndigheten.
          </p>
          <p xml:id="i-MBzomXAEvh6rxREc8uiP1S">
            Vid ett fall där en brottsutredning läggs ner löper således brottsoffret
            stor risk att bli helt utan ekonomiskt skydd. Ett brottsoffer
            kan med andra ord bli utan ekonomiskt skydd enbart för att en
            misstänkt gärningsman är under 15 år. En särskilt utsatt grupp
            i detta sammanhang är unga människor, eftersom de är den grupp
            som i allra högst grad drabbas av brott utförda av unga gärningsmän.
            Enligt uppgifter anmäldes år 1999 ungefär 2 000 sådana här brott
            med misstänkt förövare under 15 år, därefter har ingen statistik
            tagits fram.
          </p>
          <p xml:id="i-PyyjtYrpgfczXwcK9MReTj">
            Regeringen bör därför vidta åtgärder för att säkerställa ekonomiskt
            skydd för brottsoffer när misstänkt gärningsman är under 15 år.
          </p>
          <p xml:id="i-HwiENbCZH1Fw3WtartT9px">
            Detta bör riksdagen som sin mening ge regeringen till känna.
          </p>
          <head type="h1" xml:id="i-TQYKDTxVpHZYEd7YQsK1N">
            13 Offer för rasistiska och vitmaktrelaterade brott
          </head>
          <p xml:id="i-HFu341H2qfT6m4g473izSz">
            Brott som rubriceras som rasistiska brott är en samlingsbenämning
            för en rad olika typer av brott som riktas mot enskilda personer
            på grund av deras etnicitet eller nationella ursprung. Dessa brott
            rör sig om såväl egendomsbrott som brott mot person. Vem som helst
            kan drabbas, vuxna och barn, och brotten begås såväl i hemmet
            som på arbetsplatsen eller på gatan. Brotten är det synliga uttrycket
            av en dold rasism som tyvärr finns utbredd i samhället, inte bara
            genom attityder och åsikter utan strukturellt i hur samhället
            är uppbyggt.
          </p>
          <p xml:id="i-YcHkvdcuKPbBjkFusEE3kw">
            När det gäller rasistiska brott så handlar det om en dubbel oförrätt
            eftersom offren är offer för såväl kriminell verksamhet som hat.
            Attacken riktar sig mot offrets hela bakgrund, kultur och arv
            och brukar därmed benämnas som hatbrott. Att öka rättsväsendets
            kunskaper om rasistiska brott är en mycket viktig uppgift. Det
            har sedan länge varit en av de prioriterade brottstyperna, men
            detta till trots ökar antalet brott ständigt medan antalet gärningsmän
            som döms inte ökar i samma omfattning.
          </p>
          <p xml:id="i-EzWjZMuSRXTiFZReH8Mmog">
            Homosexuella, bisexuella och transpersoner (HBT-personer) utsätts
            ofta för olika typer av diskriminering, förtryck och våld. Även
            detta betecknas som hatbrott. På senare år har dessa brott ökat
            både sett till antalet anmälningar och enligt undersökningar bland
            unga HBT-personer. I en studie från kriminologiska institutionen
            vid Stockholms universitet från 2004 uppgav 52 % av de tillfrågade
            att de utsatts för olika hatbrott, år 1996 gav 25 % samma svar.
            I 80 % av fallen handlade det om förtal och förolämpningar; 24
            % om diskriminering på arbetsplatsen och 12 % hade drabbats av
            våldsbrott. Enligt utredningen är unga HBT-personer mest utsatta
            då det framkommer att av dem under 20 år har 77 % drabbats av
            hatbrott.
          </p>
          <p xml:id="i-ASZqiEVVbUDFoXFpxNDzN8">
            I en lägesbeskrivning från Socialstyrelsen, Sexuell läggning
            och bemötandet i socialtjänsten, redovisas att HBT-personer får
            ett dåligt bemötande på det sociala området. Bemötandefrågan aktualiseras
            också i de fall HBT-personer är brottsoffer.
          </p>
          <p xml:id="i-Jjh9EaNRtpen6g95MZALFf">
            Både rasistiska brott och brott mot människor på grund av deras
            sexuella läggning eller identitet kan ha anknytning till den s.k.
            vitmaktmiljön, även om sådana brott självfallet förekommer även
            utan denna anknytning. Vitmaktmiljön har länge bestått av mindre,
            ofta sinsemellan stridande, grupper. Vissa har haft partipolitiska
            ambitioner, andra har sett sig som mer militanta kamporganisationer.
            Det ideologiska beundrandet av nazismen är påtagligt, men organisationerna
            tar i olika hög grad vara på de symboler som finns. På senare
            tid har organisationer fria från nazistisk symbolik men med samma
            ideologiska grundsyn vuxit fram och utgör således ett mer dolt
            problem när det gäller att locka till sig ungdomar.
          </p>
          <p xml:id="i-XNMsBBFxqKhkK2s2HAwp6x">
            I vissa kommuner har de lyckats. Enligt Säkerhetspolisen så har
            de interna stridigheterna inom vitmaktmiljön under senare år i
            viss mån lugnat sig och man söker gemensamma samlingar och symboler.
            Man söker martyrer och genomför manifestationer. Vitmaktpropaganda,
            exempelvis i form av musik, är en viktig finansieringskälla för
            verksamheten.
          </p>
          <p xml:id="i-Y5p15iVxQH7Hpb7g4pep7F">
            Personer ur vitmaktmiljön angriper ofta HBT-personer eller människor
            med annan etnisk bakgrund helt oprovocerat. De personer, ofta
            ungdomar, som begår brotten skolas in i ett antirationalistiskt
            tänkande där man strävar efter att agera efter sitt hat och med
            våld. Såväl kampsporter som skytteövningar praktiseras av olika
            organisationer i skolningen.
          </p>
          <p xml:id="i-Y6hiERbEV7DpGn4VJfZkwQ">
            Våld och hot drabbar även människor som i ord och handling reagerar
            mot vitmaktpropagandan. Det rör sig om parlamentariska politiker
            såväl som utomparlamentariska aktivister och privatpersoner.
          </p>
          <p xml:id="i-P6URLdcsgPBFAm1nd1cghD">
            Att drabbas av hatbrott kan medföra ett särskilt psykiskt lidande
            för alla dessa grupper och detta måste beaktas i brottsofferarbetet,
            vilket kräver att de rättsvårdande myndigheterna har god kunskap
            om sådana brott. Samtidigt bör ansträngningarna intensifieras
            när det gäller att stödja och skydda personer som kommer till
            insikt och tar sig ur vitmaktmiljön. Utbildningsinsatserna vad
            gäller rasistisk, homofob och vitmaktrelaterad brottslighet bör
            intensifieras hos alla myndigheter och andra instanser som kommer
            i kontakt med brottsoffer.
          </p>
          <p xml:id="i-R2mjnUzEPVvQ9pbZtzv28G">
            Detta bör riksdagen som sin mening ge regeringen till känna.
          </p>
          <head type="h1" xml:id="i-2vfKweKBuJnFGEAGYR46GR">
            14 Offer för sexualiserat våld
          </head>
          <p xml:id="i-E9V4jUUeAQkqD1sJjfiinp">
            Kvinnor som utsatts för våld eller övergrepp av en man berättar
            ofta att bemötandet från de institutioner i samhället som ska
            hjälpa dem upplevs som ett andra övergrepp.
          </p>
          <p xml:id="i-CVA6mH7aTFsWy49jR3AfMH">
            Erfarenheter som vittnar om att inte bli trodd gör att många
            kvinnor inte vågar berätta om vad de har blivit utsatta för eller
            inte vågar anmäla övergrepp. Kvinnor upplever också att det är
            de och deras agerande som blir ifrågasatt i stället för den misstänkta
            mannen. Myndigheter fokuserar på hur kvinnan klär sig, hur hon
            har agerat och om hon har varit berusad eller inte. Detta är ett
            förhållningssätt som utgår från mannens perspektiv och som bär
            vidare de strukturer som också är själva orsaken till våldet.
            Eftersom de patriarkala strukturerna finns överallt så finns de
            även i rättsväsendet.
          </p>
          <p xml:id="i-WTN4RCgyAzk2ELRsdfEESM">
            Våld i enkönade parrelationer är än mer dolt än våld i relationer
            mellan män och kvinnor. De som utsätts för våld i en enkönad parrelation
            har också att övervinna dels svårigheten att tala om att man blir
            slagen av sin partner, dels att tala om sin sexuella läggning.
          </p>
          <p xml:id="i-AGD21Tsjdve2886n5kq4Bk">
            Kunskaper om sexualiserat våld och genusanalys måste öka i rättskedjan
            för att brottsoffer ska få ett värdigt bemötande. Vi återkommer
            till detta i flera andra motioner.
          </p>
        </div>
        <div type="motSignatures">
          <list>
            <item xml:id="i-DqzVWDZc7pN9Fq1tzA7Bua">
              Lars Ohly (v)
            </item>
            <item xml:id="i-XPNzn61XYbwdgmWssKWydy">
              Marie Engström (v)
            </item>
            <item xml:id="i-25Fv46wiCmPwEBxefgKNHm">
              Wiwi-Anne Johansson (v)
            </item>
            <item xml:id="i-SQT69MZvYrA7kDuKfAGNBX">
              Elina Linna (v)
            </item>
            <item xml:id="i-B6NKjr47uGBq5QTUtGc4c1">
              Peter Pedersen (v)
            </item>
            <item xml:id="i-XLTWBcLgtqwU8NkGkb1h4D">
              Kent Persson (v)
            </item>
            <item xml:id="i-4Hrrn4cZY7u4gGQKhmChJF">
              Alice Åström (v)
            </item>
            <item xml:id="i-oaT59oZdGzvdLwts6oDoH">
              Lena Olsson (v)
            </item>
          </list>
        </div>
      </div>
    </body>
  </text>
</TEI>
