<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1913--ak--00206">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__ak__206/mot_1913__ak__206-001.pdf"/>
      <div xml:id="i-3QBbXqeVTpjNc2ZEKBhDiu" type="motHeader">
        <div xml:id="i-Qof3Bdry83aGpnzC3SQuy" type="motTitle"/>
        <div xml:id="i-MNf2T5Kh47617SNXCRLy2u" type="motSubmissionInfo"/>
      </div>
      <div xml:id="i-9BTSnyv8NJ4xR2VrxjwHju" type="motBody">
        <div xml:id="i-S6jypzaKPc25jijxZGRyrb">
          <p xml:id="i-WkcbrADdPPDwJNEJu5tm5p">
            Motioner 1 Andra kammaren, Nr 206. 1
          </p>
          <p xml:id="i-PWo8nNxoMetBJuRjxGAE92">
            Nr 206.
          </p>
          <p xml:id="i-5B83ZZEakKJLMcjZdwdbJX" type="titleString">
            Av herrar Widén och Wedin, om skrivelse till Kungl. Maj:t angående
            utredning och förslag till åtgärder i syfte att för arrendatorer
            av vissa fastigheter i Norrland och Da- larne underlätta fastigheternas
            förvärvande såsom själv- ständiga jordbruk.
          </p>
          <p xml:id="i-911taQQdgBXHP8VHGTPifq">
            Vid förra årets riksdag framlade undertecknade en motion angående
            utredning rörande de åtgärder, som borde vidtagas för att underlätta
            för arrendatorer å bolags och s. k. enskilda skogsspekulanters
            egendomar i
          </p>
          <p xml:id="i-N6pGUmaMnu5dvecHHumCdJ">
            o
          </p>
          <p xml:id="i-EhfCVj7pfBv2ZnbbaeriBj">
            Norrland och Dalarne att bliva självständiga jordbrukare å sina
            hemman. Denna motion bifölls i huvudsak av Andra kammaren utan
            votering, men avslogs av Första kammaren, likaledes utan votering.
            Vår motivering till denna motion var följande:
          </p>
          <p xml:id="i-7vQtw1jxQ2mkmSkYndVGey">
            &gt;Den s. k. Norrlandsfrågan har under de senaste åren stadigt
            varit föremål för Riksdagens uppmärksamhet. Resultat därav föreligger,
            bland annat, uti viktiga lag- stiftningsåtgärder: lagen angående
            förbud i vissa fall för bolag och förening att för- värva fast
            egendom den 4 maj 1906; lag om arrende av viss jord å landet inom
            Norrland och Dalarne den 25 juni 1909; lag av samma dag angående
            uppsikt å vissa jordbruk i Norrland och Dalarne; lag likaledes
            av samma dag om inskränkning i rätten att erhålla ägostyckning;
            samt lag av den 31 juli 1907 om ändring i författ- ningen angående
            jordavsöndring m. m. Ändamålet med denna lagstiftning är, i stort
            sett, att bibehålla och stärka en självständig jordägande och
            jordbrukande befolkning i Norrland, Och det torde även få lov
            att erkännas, såväl att denna lagstiftning varit av förhållandena
            högeligen på- kallad som även att den bidragit till att hejda
            den utveckling till den självständiga jordbrukarebefolkningens
            upphörande, som var på väg att taga allt större fart. Så
          </p>
          <p xml:id="i-NLMs4LpwV1HvCPM5YUCP69">
            Bihong till Riksdagens protokoll 1913. 4 saml. 79 häft. (Nr 206),
            1
          </p>
          <pb facs="riksdagen-motions-pdf/data/1913/mot_1913__ak__206/mot_1913__ak__206-002.pdf"/>
          <p xml:id="i-3c4J3UxdUjBiZ8R9YvV7b5">
            2 Motioner i Andra kammaren, Nr 206.
          </p>
          <p xml:id="i-Bcz7LpZyv9UFQwfvZGgtM">
            har förbudslagen i stort sett inverkat återhållande på jordens
            övergång till bolagen. Och att arrendelagen bidragit att väsentligt
            stadga och förbättra bolagsarrendatorernas ställning tycker man
            sig redan nu förmärka, oaktat lagen ännu endast helt kort tid
            varit gällande. Regeringen har nu gått i författning om en närmare
            utredning av gärskilt förbudslagens verkningar. Av en sådan utredning
            lärer komma att ytterligare framgå, huru den nämnda lagstiftningen
            verkat och i vilka avseenden den kan behöva fullständigas eller
            förbättras. Emellertid synes det vara skäl att redan nu framdraga
            och göra till föremål för utredning, så skyndsam som möjligt,
            en fråga, som för utvecklingen av jordbesittnings- och jordbruksförhållandena
            i Norrland är av den högsta vikt. Och det är frågan om bolagsarrendatorernas
            ställning i avseende å möjligheten för dem att förvärva sina brukningsdelar,
            så att de bliva självständiga innehavare av desamma. Utan tvivel
            har norrländska arrendelagen, såsom förut framhållits, bidragit
            att väsentligen stadga arrendatorernas ställning. Främst har detta
            skett därigenom att arrendetiden blivit bestämd och måste omfatta
            en viss minimitid, under vilken arrendatorn är berättigad att
            kvarsitta vid arrendet, även om hemmanet säljes, och oavsett om
            hans kontrakt är intecknat eller icke. Denna förmån har icke blivit
            utesluten därigenom, att en hel del bolag, innan norrländska arrendelagen
            trädde i tillämpning, i syfte att utesluta denna tillämpning,
            gjort upp längre tids kontrakt, på 15 å 20 år, med sina arrenda-
            torer. Den allmänna, för hela riket gällande nya arrendelagen
            blev i allt fall till- lämplig på dessa arrenden. Och även enligt
            denna arrendelag kan en arrendator med skriftligt kontrakt icke
            mot sin vilja fråntagas arrendet, även efter det försäljning av
            egendomen ägt rum. Förhållandena äro därför nu i de flesta fall
            gådana, att ett bolag, som vill sälja, måste antingen göra upp
            med sin arrendator angående de villkor, på vilka han vill avträda
            arrendet, eller ock sälja till arrendatorn. Utan tvivel vore det
            dock bäst, även fastän arrendatorernas ställning alltså blivit
            väsentligen förbättrad, om så många av dem som möjligt kunde bliva
            själva ägare till den jord de bruka. Endast det intresse, som
            den egna torvan medför, kan borga för en verklig utveckling av
            jordbruket på den jord, som nu är i trävaru- industriens ägo.
            Utan tvivel gå också arrendatorernas egna önskemål livligt i denna
            riktning. Och här möter numera ett liknande intresse från bolagens
            sida. De för- pliktelser, som de norrländska arrende- och vanhävdslagarna
            pålägga bolagen, göra dem helt naturligt benägna att avhända sig
            den inägojord, som de äga. Visserligen visade sig, efter den norrländska
            ägostyckningslagens införande, till en början en viss obenägenhet
            hos bolagen att företaga ägostyckningar; man ville ej lämna det
            skogs- anslag, som genom den nya författningen nödvändiggjordes.
            Man hoppades kanske, att lagen härom, som till en början var blott
            provisorisk, snart skulle upphöra att gälla. Men då det visat
            sig, att detta ej blev fallet och ägostyckningar icke med- gåvos
            på andra villkor än att erforderlig areal utmark lämnades, hava
            bolagen funnit sig häri. Och under de senare åren hava, åtminstone
            i Jämtlands län, ägostyckningar i stor mängd ägt rum å bolagsegendomar.
            Under åren 1906—1911 hava i nämnda län medgivits ägostyckningar
            å bolagsegendomar till ett antal av 339; därav komma t. ex. på
            Skönviks aktiebolag 87, på Bergvik och Ala Nya aktiebolag 65,
            på Sunds aktiebolag 64 o. 8. v. Försäljning av de frånstyckade
            hemmansdelarna har däremot hittills ägt rum endast i ringa omfattning.
          </p>
          <pb facs="riksdagen-motions-pdf/data/1913/mot_1913__ak__206/mot_1913__ak__206-003.pdf"/>
          <p xml:id="i-HR3Lu8qwdzXCGhRSeg3eC8">
            Motioner i Andra kammaren, Nr 206. 3
          </p>
          <p xml:id="i-UodrJMRSL3KxA9yVnnmjxs">
            Men i den mån som bolagen bliva angelägnare att avyttra den dem
            tillhöriga inägojorden, uppträder här en annan fara. Och det är,
            att arrendatorerna låta förmå sig att köpa hemmanen och för köpeskillingen
            sätta sig i skuld till bolagen eller andra enskilda förlagsgivare.
            Härigenom komma de i själva verket i sämre ställning, än den de,
            åtminstone enligt nuvarande förhållanden, intogo såsom arrendatorer.
            Såsom sådana ägde de sitta odrivna, så länge de uppfyllde sina
            kontrakt; men såsom skuld- satta jordägare äro de i fordringsägarens
            hand; han kan när som helst yrka på hemma- nets exekutiva försäljning
            och vräka dem därifrån. Om en dylik eventualitet skulle i större
            omfattning inträda, vore stor fara för handen för en mycket avsevärd
            del av befolkningen i Norrland. Här må till belysning av förhållandena
            och av arrendatorernas egen uppfattning anföras några utdrag ur
            en skrivelse av en man ur bolagsarrendatorernas egen krets, som
            tänkt litet djupare över detta ämne: »För mig framställer sig
            detta spörsmål (= Norrlandsfrågan) så, att det icke kan anses
            slutgiltigt löst, förrän åtminstone all den i bolags och andra
            jordspekulanters ägo varande åkerjorden i Norrland blivit till
            den norrländska befolkningen återbördad med full äganderätt. Det
            är endast med detta slutmål jag tänker mig frågans partiella lösning.
            Statsmakternas uppgift skulle sålunda enligt min mening vara att
            vid gynn- samma tillfällen vidta lämpliga åtgärder för att så
            småningom uppnå detta slutmål. Med denna syn på saken är det tydligt,
            att jag visserligen anser vad som hittills på lagstiftningens
            väg gjorts ha varit för sin tid likaväl motiverade som nödvändiga
            åtgärder för att i den mån vid de olika tidsskedena varit möjligt
            hejdande förebygga Norrlands totala ruinerande — — —, De närvarande
            konjunkturerna erbjuda också just nu det möjligast bästa tänk-
            bara tillfälle att skaffa sig fast fot i åtminstone någon liten
            del av denna jord. De större trävarubolagen hava omsider kommit
            underfund om eller kanske tvungits att inge, att det inte kan
            vara något slags mening uti och allra minst för dessa någon fördel
            att fortfarande fasthålla vid äganderätten till även de små odlade
            Jordbitarna i Norrland och ntbjuda nu dessa till salu. Och det
            är väl endast en tidsfråga, när även andra jordägare skola komma
            till samma förståndiga uppfattning och beslut. Och den norrländska
            befolkningen önskade nog ingenting högre än att kunna som egna
            torvor förvärva denna jord. Men såväl de nuvarande arrendatorerna
            som andra, som här företrädesvis kunna och böra ifrågakomma som
            köpare, äro fattigt folk, som på sin höjd äga sitt lilla och torftiga
            bo skuldfritt och som därför med bästa vilja ej kunna reflektera
            på någon affär. Ty var skola köpeskillingarna tagas ifrån? Att
            av privatpersoner upplåna nödiga medel är naturligtvis en ren
            omöjlighet. Och banklån på kort tid för detta ändamål kan givetvis
            inte vara en tanke på. Vad som möjligen undantagsvis skulle kunna
            låta sig göra vore att köpa mot förbindelse till säljaren och
            lämna denne inteckning för köpeskillingen i den köpta fastigheten;
            men ett dylikt arrangemang vore nog den sämsta av alla utvägar.
            Och pengarne skulle i varje fall bli såväl för dyra som i synnerhet
            för osäkra. Om: en fattig arbetare eller arrendator över huvud
            skall kunna tänka på att tillhandla sig en jordbruksfastighet
            i Norrlands skogsbygder, måste han först och främst ha någorlunda
            klart för sig, om affären såväl vad själva inköpspriset som
          </p>
          <pb facs="riksdagen-motions-pdf/data/1913/mot_1913__ak__206/mot_1913__ak__206-004.pdf"/>
          <p xml:id="i-J8idRTP9hj1vuzwa4toTQY">
            4 Motioner i Andra kammaren, Nr 206.
          </p>
          <p xml:id="i-TqVhUWwJqPJUE9aQP13XuE">
            betalningsvillkoren och annat beträffar är sådan, att han har
            antagliga förutsättningar att kunna gå i land därmed. Och då bolagshemman
            till större delen och de en- skilda spekulanternas så gott som
            undantagslöst äro i sådant skick, att de fordra sin eventuella
            ägares hela kraft under hela hans tid att iståndsätta, synes mig
            det oefter- givliga villkoret för en dylik affärs möjlighet vara,
            att köparen från början har sin ekonomi så ordnad, att han dels
            icke behöver betala för hög ränta, dels ock framför allt så ställd,
            att han icke vilket ögonblick som helst riskerar få hela sin skuld
            exekutivt uttagen, utan ställd på sådana grunder, att han har
            en på förhand fixerad summa att årligen betala i ränta och amortering.
            Och vad arrendatorerna särskilt beträffar, synes det mig omöjligen
            kunna vara vare sig för dem själva klokt eller för landet gagneligt
            och allra minst mot lagstiftarne hänsynsfullt utbyta den jämförelsevis
            trygga ställning, de genom arrendelagen erhållit, mot en högeligen
            tvivelaktig tillvaro som ägare av den jord de nu arrendera och
            samtidigt från den med stora resurser utrustade förre ägaren på
            sig själv och sin ohållbara ekonomi överflytta fastighetens byggnads-
            och hävdeskyldighet. Då det sålunda, såvitt jag kan räkna ut,
            inte finnes privatkapital i tillräcklig myckenhet för finansieringen
            av den här ifrågavarande saken att tillgå, och då sådant kapital,
            även om det funnes och mot all förmodan villigt tillsläpptes,
            i alla händelser icke kan anses för ändamålet tillräckligt betryggande,
            kan jag för min del inte tänka mig den här sakens förverkligande
            på annat sätt, än att staten tar finansieringen därav om hand.»
            Sedan han därpå sökt utveckla betydelsen för Norrland och därmed
            även för landet i sin helhet av att erhålla en för jordens kultur
            och uppodling intresserad självägande befolkning i de förutvarande
            arrendatorernas ställe, eller snarare arrendators- klassens övergång
            till att bliva självägare, vilken övergång emellertid bör, för
            att vara till godo, ske under ekonomiskt betryggande förhållanden
            — framhåller han, att staten utan tvivel genom odlingens och välståndets
            tillväxt skulle få mångdubbelt igen vad den sålunda utlagt eller
            förskotterat; ty här vore naturligen icke fråga om någon gåva,
            utan allenast om ett förskott. Därpå fortsätter han: » Till sist
            ber jag vördsammast få erinra därom, att staten genom egnahemslånen
            redan förut fastslagit den här ventilerade saken som en statsangelägenhet.
            Ty det skulle även i det här fallet egentligen inte bli fråga
            om någonting annat än egna hem, fast efter något större måttstock
            än vad som hittills använts. Om själva egna- bemssaken vill jag
            inte säga annat än gott. Dock skall jag tillåta mig uttala mina
            starka tvivelsmål om, huruvida dessa efter samma mått för hela
            riket tillmätta egna hem kunna antagas lämpa sig lika bra för
            Norrlands skogsbygder som för Skånes slätter. I alla händelser
            är nog tiden ännu icke inne att i våra bygder forcera egna- hemssaken
            i dess nuvarande form var som helst, utan på sin höjd koncentrera
            verk- samheten på vissa centrala platser. I långt från kommunikationsleder
            och mera be- tydande arbetscentra belägna skogsbygder passa icke
            för närvarande dessa små jord- brukslägenheter och äro icke heller
            nu på sådana ställen nödvändiga. I dessa skogs- bygder finnas
            nu massor av små jordbruksfastigheter till salu för billigt pris.
            I mitt omedelbara grannskap finnes exempelvis en sådan fastighet
            på omkring 10 tunnland odlad jord och tämligen bra hus, som med
            lagenlig stödskog torde kunna köpas för mellan 4 och 5 tusen kronor.
            Om jag ägde denna fastighet och ville jobba i egna
          </p>
          <pb facs="riksdagen-motions-pdf/data/1913/mot_1913__ak__206/mot_1913__ak__206-005.pdf"/>
          <p xml:id="i-KTG9AQBLtnGN11TKTkRsvv">
            Motioner 1 Andra kammaren, Nr 206. 5
          </p>
          <p xml:id="i-VhXe8wCGrHWvscC5pvhmnD">
            hem, kunde jag stycka den till 4 sådana och, efter åtskilliga
            vederbörandes utlåtanden, utan tvivel också få till stånd 4 stycken
            för närvarande på denna plats ekonomiskt omöjliga miniatyrjordbruk
            och få staten att därpå offra flera gånger fastighetens nu- varande
            värde. Jag frågar: Varför i all rimlighets namn kan ej staten
            låna arrendatorn å detta hemman vad ett eget hem skulle kosta
            och hjälpa honom att köpa hela fastigheten för beloppet, då staten
            i så fall och i motsats till det förra finge mer än fullgod säkerhet?
            Den man, som jag här talar om, har just 4 snart stora pojkar,
            som kanske utan statslån i framtiden kunde bygga tre nya gårdar
            till den nuvarande å denna jordbit, när och om utvecklingen därtill
            skulle föranleda.» Så långt den ifrågavande arrendatorn. Ovedersägligt
            synes det vara, att här är ett fält, där det är synnerligen ange-
            läget, att statsmakten ingriper för att länka utvecklingen i de
            rätta banorna. Om den hittills genomförda norrlandslagstiftningen
            haft till ett huvudsakligt syfte, att den odlade jorden skulle
            ur träverubolagens och skogsjobbarnes händer återgå till den jordbrukande
            befolkning, som själv bebor och brukar jorden, så måste det ses
            till att detta sker på ett ändamålsenligt och betryggande sätt.
            Och billigt samt även lämp- ligt är, att den befolkning, som för
            närvarande brukar jorden, sättes i tillfälle att förvärva den
            såsom självägare. Detta lärer dock i regel ej kunna gå utan att
            staten träder emellan, icke med några gåvor, utan medelst understöd
            eller förskott, som skola återgäldas. I de jordbrukskommissioner,
            som enligt uppsiktslagen blivit tillsatta, finnas inom varje län
            myndigheter, som äro i tillfälle att pröva såväl den ifråga- varande
            brukarens personliga och ekonomiska kvalifikationer för den begärda
            hjälpen som även de omständigheter i själva avtalet, som böra
            vara av betydelse för avgörande, om och i vilken mån hjälp lämnas
            bör. Frågan härom bör dock, innan något bestämt förslag kan framläggas,
            bliva föremål för en noggrannare uudersökning än den, som kunnat
            ligga till grund för förevarande framställning, särskilt i syfte
            att utröna, om förhållandena i detta avseende äro liknande i alla
            delar av Norrland; den ovan lämnade framställningen hänför sig
            nämligen närmast till förhållandena i Jämtlands län. Emellertid
            är det angeläget, att vad som skall göras icke fördröjes och att
            alltså denna undersökning kommer till stånd så skyndsamt som möjligt.»
          </p>
          <p xml:id="i-CFSGFWDd9Stfvoo19stqq9">
            De skäl, som sålunda anförts för att staten snarligen bör vidtaga
            åt- gärder för att befrämja ett framtidsmässigt ordnande av jordbruks-
            och jordbesittningsförhållandena för befolkningen å de stora områden
            i Norr- land, som äro i trävarubolagens och de s. k. enskilda
            skogsspekulanternas ägo, förefinnas i oförminskad omfattning och
            styrka. Vanhävdslagen driver bolagen, såsom väl även var avsett,
            att sälja inägojorden i ökad omfattning och numera kanske även
            till något billigare pris än förr. Arrendatorerna å denna jord
            äro naturligt nog villiga att köpa. Men de sakna i allmänhet tillräckliga
            medel. Här möta faror för- nämligast i två riktningar. För att
            kunna åstadkomma köpeskillingen, går
          </p>
          <pb facs="riksdagen-motions-pdf/data/1913/mot_1913__ak__206/mot_1913__ak__206-006.pdf"/>
          <p xml:id="i-KzJvbqRibVuA3QiaD3C5Nt">
            6 Motioner 1 Andra kammaren, Nr 206.
          </p>
          <p xml:id="i-7cN5QyAytUBQ6da1mTx2mq">
            arrendatorn in på, att så litet skog och odlingsmark lägges till
            inägolotten, som med lag är förenligt, ja, ändå mindre. Det finnes
            till och med exem- pel på, att han går in på att köpa en inägolott,
            till vilken finnes varken skog av någon betydelse eller betes-
            och odlingsmark; och då en sådan inägolott numera varken genom
            ägostyckning eller avsöndring kan från- skiljas hemmanet och han
            således ej därå kan få lagfart, förmås han att köpa den med skyldighet
            att »söka lagfart på egen risk» — en lagfart, som han aldrig kan
            få. Eller ock lägges till inägolotterna, som ägostyc- kats »på
            lager» före 1905 års lag, i form av något slags nyttjanderätt
            »på 20 år» rätt att taga vedbrand (men ej virke till reparationer)
            på hem- manets skog. Vad är detta för framtiden? Men även där
            det ej går så långt, föreligger faran att, i stället för kraftiga
            och utvecklingsdugliga jord- bruk -— som en stor del bolagshemman
            dock nu utan tvivel äro —, er- hållas där uppe en mängd småbruk
            av otillräcklig bärkraft och med innehavare, som riskera att förr
            eller senare bli ett proletariat. Den andra faran är, såsom i
            fjolårets motion antytts, att, även där hemmanet, som säljes,
            gives tillräckligt bärkraftig omfattning, arrendatorn- köparen
            kommer i skuld för köpeskillingen till bolaget-säljaren eller
            till andra enskilda långivare; och även om i förra fallet bolaget
            för när- varande är tillmötesgående och välvilligt, kan t. ex.
            snart nog aktiemajo- riteten övergå i andra händer, och då ändras
            signalerna. Den nye ägaren är i själva verket mera beroende och
            sämre ställd, än han förut var som arrendator. Det vore för visso
            för den framtida utvecklingen av ej blott jordbru- ket, utan även
            skogskulturen, i Norrland i högsta grad ödesdigert, om bolagshemmanen
            skulle övergå till att bliva, icke som man avsett bärkraf- tiga
            och utvecklingskraftiga allmogehemman, utan smålägenheter utan
            bär- kraft och utvecklingsförmåga. | Men härför är risken stor,
            om staten ej griper in. Ägostycknings- och jordavsöndringslagarne
            för Norrland hava sökt leda lagstiftningen i de rätta banorna;
            möjligen behöva de i vissa avseenden förbättras eller, kanske
            snarare, bliva föremål för en mera målmedveten tillämpning än
            hittills, särskilt i den högsta instansen. Men vad som dock främst
            er- fordras är, att staten träder till för att, på sätt som i
            fjolårets motion an- tyddes, underhjälpa arrendatorernas strävanden
            att göra sig självständiga på sina hemman. | Visserligen hava
            de s. k. egnahemskommitterade, oaktat vår motion i fjol föll,
            i viss mån upptagit dess tanke och satt i gång en utredning,
          </p>
          <pb facs="riksdagen-motions-pdf/data/1913/mot_1913__ak__206/mot_1913__ak__206-007.pdf"/>
          <p xml:id="i-GzggpPoFbauxPPQZsWDmRe">
            Motioner i Andra kammaren, Nr 206. 7
          </p>
          <p xml:id="i-S4r9txaYUduUbysnVnNH4K">
            som syftar till att få kännedom om omfattningen av den jord,
            som av bo- lagen antingen avskilts från deras hemman för att försäljas
            eller med vil- ken de hava för avsikt att så förfara; och denna
            utredning kan ju komma till nytta även för det, som avses i vår
            motion. Men syftet med sagda utredning kan dock ej bliva annat
            än att utröna, i vad mån ifrågavarande egendomar kunna ingå i
            egnahemsbildandet. Den kan-icke tjäna till att avhjälpa det behov,
            som i förevarande fråga är det huvudsakliga och trängande — bolagsarrendenas
            förvandling till självständiga, bärkraftiga allmogehemman. Inom
            ramen för egnahemspolitiken kan denna för Norr- lands framtid,
            det våga vi påstå, avgörande jordfråga icke lösas. Ett för- sök
            härtill skulle till och med förrycka hela denna egnahemspolitik;
            det uppvisades för övrigt märkvärdigt nog av en bland motionens
            motståndare under fjolårets debatt i Första kammaren. Nej, från
            egnahemskommitterade kan ej hjälpen komma. Denna vik- tiga fråga
            måste behandlas självständigt ur de synpunkter, som här ovan utvecklats.
            Uppenbart är, att staten för ifrågavarande ändamål måste träda
            emel- lan med anslag för att för arrendatorerna finansiera inköpen.
            Men detta bör dock icke under några omständigheter ske på sådant
            sätt, att staten ger någon skänk; det vore ej ens bra för arrendatorerna
            själva. Staten bör på de förskott, som den lämnar, taga fullt
            den ränta, som erfordras för att göra staten betäckt. För arrendatorerna
            bleve det'i allt fall en betydande förmån mot att ligga i händerna
            på säljaren eller andra enskilda långivare. Angående storleken
            av detta anslag våga vi dock ej uttala oss; därför fordras utredning.
            Något oöverkomligt behöver det dock ej bli; det kan ju ej vara
            fråga om, att vartenda bolagshemman skall köpas. Ej heller lärer
            det ankomma på oss att närmare, än vi sökt göra i fjolårets motion,
            angiva de former eller de säkerhetsåtgärder, som erfordras för
            att den lämnade hjälpen verkligen må tjäna vad därmed avses. På
            grund av vad sålunda anförts få vi vördsamt hemställa,
          </p>
          <p xml:id="i-XuLwHab8GXAA5WanyDfFBa">
            att Riksdagen måtte i skrivelse till Kungl. Maj:t anhålla, att
            Kungl. Maj:t täcktes verkställa utredning, i vilken omfattning,
            och på vilket sätt åtgärder från statens sida må kunna vidtagas
            — i form av anslag till beredande av lån på billiga villkor eller
            annorledes — för att förbjälpa arrendatorer å sådana fastigheter,
            som avses i lagen om uppsikt å vissa jordbruk i Norr-
          </p>
          <pb facs="riksdagen-motions-pdf/data/1913/mot_1913__ak__206/mot_1913__ak__206-008.pdf"/>
          <p xml:id="i-EqUaHu5B296URnS4LNmnBZ">
            Motioner 1 Andra kammaren, Nr 206.
          </p>
          <p xml:id="i-6uUqVEyaXTZceRQru4dzZt">
            land och Dalarne den 25 juni 1909, att förvärva dessa fastigheter
            såsom självständiga jordbruk, samt för Riks- dagen framlägga de
            förslag, som av denna utredning föranledas.
          </p>
          <p xml:id="i-MJ5GsD7rx6M7ATy6torTY4" type="date">
            Stockholm den 25 januari 1913.
          </p>
          <div xml:id="i-A8AyWcgFeqx75iqQUAcATN" type="signatureBlock">
            <list xml:id="i-RYd6jDpn1EpYxykHeVXaoB">
              <item xml:id="i-5SwL3UVWdUskHGeickuW95" who="i-DmdTkUnLmmD3GK3nb5iQQU" type="signature">
                Johan Widén
              </item>
              <item xml:id="i-VHQuNKo5J8zETM7LuA5qoP" who="i-KeMrcvvhwTcSyGJDpMjMb4" type="signature">
                A. J. Wedin
              </item>
            </list>
          </div>
          <p xml:id="i-HP3uZqthjKgnm4kdT28iGt">
            Stockholm 1913. Kungl. Hofboktryckeriet, Iduns Tryckeri-A.-B.
          </p>
        </div>
      </div>
    </body>
  </text>
</TEI>
