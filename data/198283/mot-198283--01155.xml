<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01155">
  <teiHeader>
    <fileDesc>
      <titleStmt>
        <title>Reglering av den kommunala redovisningen m. m.</title>
        <author>Margit Gennser m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reglering av den kommunala redovisningen m. m.</title>
          <idno type="rdwebb">G6021155</idno>
          <rs type="number">1155</rs>
          <ref type="dokument_url_text">http://data.riksdagen.se/dokument/G6021155/text</ref>
          <ref type="dokument_url_html">http://data.riksdagen.se/dokument/G6021155</ref>
          <ref type="dokumentstatus_url_xml">http://data.riksdagen.se/dokumentstatus/G6021155</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KFLLBh5CxVpZkUZaHy3pAz</idno>
            <name>MARGIT GENNSER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>LENNART BLOM</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-ZyvGjLNqgpFpKbCbQnZSM</idno>
            <name>JOAKIM OLLÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DL57fLgWY4ETRsZifet8hs" type="signed"/>
        <correspContext corresp="i-DL57fLgWY4ETRsZifet8hs">
          <note type="signatory" corresp="i-KFLLBh5CxVpZkUZaHy3pAz"/>
          <note type="signatory" corresp="r-0"/>
          <note type="signatory" corresp="i-ZyvGjLNqgpFpKbCbQnZSM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1155/mot_198283__1155-001.pdf"/>
      <fw xml:id="i-L6nwMPs5o4bhi4DMj5fnT1">
        Motion 1982/83:1155
      </fw>
      <div xml:id="i-SF3RvQ6zD8UVMsPVCt8HjD" type="motHeader">
        <div xml:id="i-EsX2NDdkKFBGxKXTMZ3yQQ" type="motTitle"/>
        <div xml:id="i-Ar9tEfMbkQn15hWCw94y8y" type="motSubmissionInfo"/>
      </div>
      <div xml:id="i-UAcfcgHvW2yJrQpSDnxmGN" type="motBody">
        <div xml:id="i-DUrCA6wppe6T4CodpP3sBt">
          <p xml:id="i-8pkqiNn9mzcncxY884cU5t">
            Margit Gennser m. fl. Reglering av den kommunala redovisningen
            m. m.
          </p>
          <p xml:id="i-NhyNHEXwYeheBJCtoDj8cN">
            Den kommunala redovisningen är i ringa grad lagreglerad. I kommunal-
            lagen finns f. n. bestämmelser om förmögenhetsskydd samt om budgetens
            och redovisningens uppdelning på drift och kapital. I mitten av
            1960-talet övervägde kommunalrättskommittén, om kommu- nallagens
            bestämmelser om förmögenhet och budget skulle innehålla en detaljerad
            reglering. Förslaget hängde samman med borttagandet av bestämmelser
            som reglerade kommunernas lånerätt. Vid den tiden krävdes nämligen
            att upptagandet av kommunala lån skulle underställas regeringen.
            Kommunalrättskommitténs betänkande angående redovisning m. m.
            ledde inte till lagstiftning. De nu berörda frågorna behandlades
            ånyo i betänkandet Enhetlig kommunallag, avgiven av kommunallagsutredningen
            SOU 1974:99. I utredningen redovisas synpunkter på detta i bilaga
            1 Översyn av kommu- nallagens budget- och revisionsbestämmelser
            m. m., sammanställd av Svenska kommunförbundet på uppdrag av utredningen.
            Svenska kommunförbundet avrådde från detaljregler och framhöll
            att bestämmelser om budget, revision m. m. endast skulle ge en
            ram för kommunernas handlande. Flexibilitet borde icke hindras
            genom regleringar med tanke på den snabba kommunala utvecklingen.
            Utredningen instämde i Svenska kommunförbundets synpunkter. Kommunallagsutredningens
            för- slag utmynnade därför endast i kodifiering av kommunal praxis.
            De större kommunerna hade för att skapa ett tillfredsställande
            förmögenhetsskydd infört uppdelning i budget och redovisning på
            kapital och drift. Detta krav infördes även i kommunallagen. När
            de nu berörda utredningarna var aktuella, var den kommunala sektorn
            av betydligt mindre omfattning. Den svenska ekonomin kämpade dessutom
            inte med de svåra inre och yttre balansproblem som utgör det allt
            överskuggande hotet i dag. Den offentliga, inte minst den kommunala
            sektorns tillväxt, uppfattades som positiv och ansågs vara tecken
            på en sund, dynamisk utveckling. I ett sådant läge fanns det knappast
            mera vägande skäl att detaljreglera den kommunala redovisningen.
            Med en offentlig sektor på i dag nästan 70 96 av BNP enligt finansplanen
            1983/1984 samt ett budgetunderskott på drygt 90 miljarder har
            förhållandena radikalt ändrats. Krav på effektivitetskontroll
            och god information till det offentligas intressenter framställts
            allt oftare. Den statliga effektivitetskon- trollen är trots väsentliga
            brister relativt välutvecklad i förhållande till den kommunala
            sektorns. Egentligen borde förhållandena vara de motsatta med
          </p>
          <p xml:id="i-PbhymKLEjtXcHH2hs6j85v">
            1 Riksdagen 1982/83. 3 saml. Nr 1155-1163
          </p>
          <p xml:id="i-W95bUCbewEnBrop2CHxrQx">
            Mot. 1982/83 1155-1163
          </p>
          <pb facs="riksdagen-motions-pdf/data/198283/mot_198283__1155/mot_198283__1155-002.pdf"/>
          <fw xml:id="i-UdFG6ufoDaP6oMHGndCuYn">
            Mot. 1982/83:1155 2
          </fw>
          <p xml:id="i-VhMBhVcjh51Te1Ft3ZaDMr">
            tanke på kommunernas betydligt mera omfattande verksamhet (konsum-
            tion). Den statliga sektorns omslutning uppgår visserligen till
            284 miljarder kronor på utgiftssidan enligt beräkningar för budgetåret
            1983/84, men av denna siffra utgör den statliga konsumtionen endast
            55 miljarder kronor i jämförelse med den kommunalas på 147 miljarder
            av totala utgifter på 197 miljarder. Den kommunala redovisningen
            borde vara mera enhetligt uppbyggd än vad nu är fallet, så att
            jämförelser mellan olika kommuner på grundval av redovisningsdata
            underlättas. Kraven på de kommunala årsredovisningarnas information
            till kommunernas intressenter bör skärpas i förhållande till nuläget.
            De årsredovisningar som publiceras av börsföretagen har genomgått
            en mycket positiv utveckling de senaste tio åren. Den information
            som företagens intressenter erhåller genom årsredovisningar och
            delårsrapporter är av hög och jämn kvalitet. Det finns kommuner
            som lämnar mycket god information till skattebetalare, anställda,
            företag, statliga myndigheter m. m. genom sin årsredovisning,
            men många kommuner publicerar årsre- dovisningar som i sin knapphet
            inte kan anses vara godtagbar ur informa- tionssynpunkt för verksamheter
            som inte i något fall har en omsättning på mindre än drygt 100
            milj. kr. Enhetliga regler för kommunal redovisning bör därför
            utarbetas. Det kan ske genom avtal mellan staten och kommunena
            eller genom lagstiftning. Regleringen bör i stora drag ansluta
            sig till den som gäller för aktiebolag. Den kodifiering som finns
            av enhetliga och väl definierade redovisningsprinciper på den
            privata sektorn har varit pådrivande då det gällt att höja informationskvaliteten
            och effektivitetskontrollen genom årsredovisningar och redovisningsdata.
            Den offentliga sektorn arbetar med en begreppsapparat inom redovisning-
            en som delvis är hämtad från den privata sektorn och som delvis
            har utvecklats på det kommunala redovisningsområdet. Detta har
            lett till en oklar begreppsanvändning. Att helt införa den privata
            sektorns begrepps- apparat i kommunal redovisning är ingen ideallösning.
            Det råder väsentliga skillnader i vad gäller förutsättningarna
            för enskild resp. kommunal verksamhet. En enhetlig nomenklatur
            inom den kommunala redovisningen är väsentlig om målet förbättrad
            informationsgivning skall uppnås. Denna skall dock vara anpassad
            till kommunala förhållanden. Periodiseringsproblemet är ett av
            de centrala inom redovisningsområdet. Kraven på korrekt periodisering
            är högt ställda inom den privata sektorn för att en så riktig
            bild av verksamhetsresultatet skall kunna redovisas. I den kommunala
            redovisningen beaktas inte periodiseringsproblemen på samma sätt
            som inom den enskilda sektorn. En rättvisande bild av en kommuns
            finanser kräver att exempelvis räntor, statsbidrag, sociala avgifter
            och liknande hänförs till rätt period. Kontantprincipen — som
            fortfarande tillämpas på många håll ute i kommunerna — bör överges.
          </p>
          <pb facs="riksdagen-motions-pdf/data/198283/mot_198283__1155/mot_198283__1155-003.pdf"/>
          <fw xml:id="i-6iqDKYdweSUN1iq5viKDLj">
            Mot. 1982/83:1155 3
          </fw>
          <p xml:id="i-Bi4w5qwAbYKo62UdTR54MJ">
            För att få stadga i redovisningen då det gäller periodiseringar
            krävs fasta värderingsregler för tillgångar och skulder. Kommunerna
            tillämpar ofta samma värderingsregler som det privata näringslivet
            i vad gäller avskrivning- ar på anläggningstillgångar. Möjligheterna
            att skriva upp bokförda värden på anläggningar skiljer sig dock
            åt i vad gäller kommunal redovisning och de som måste tillämpas
            i näringslivet. Den kommunala sektorn har precis som näringslivet
            i viss utsträckning hänvisats till utlandsupplåning det senaste
            decenniet. Förändrade växelkur- ser genom devalveringar leder
            till skuldökningar. God redovisningssed inom den privata sektorn
            kräver att kursförluster beaktas så snart de uppkommit. Tyvärr
            tillämpas inte denna princip konsekvent i den kommunala redovis-
            ningen. Kommunerna driver en personalintensiv verksamhet. Detta
            kommer att leda till stora och växande pensionskostnader. Privata
            företag redovisar pensionsutfästelser som en skuldpost i balansräkningen
            under rubriken Avsatt till pensioner. Pensionsutfästelserna kan
            också redovisas i särskilda stiftelser. Kommunerna däremot anger
            inte dagsvärdet av gjorda pensions- utfästelser i sin årsredovisning.
            Denna brist i informationsgivningen är betänklig, inte minst då
            kommunerna säkerligen i många fall har en diffus uppfattning om
            de framtida pensionskostnaderna. Många kommuner har genom den
            varierande praxis som råder i vad gäller värdering av tillgångar
            och skulder samt periodiseringar kunnat skapa dolda reserver.
            Kravet på öppenhet i den kommunala redovisningen är lika berättigat
            som när motsvarande krav framställdes gällande företagens redovisning.
            Bokslutet i en kommun har en viktig uppgift som framåtsyftande
            beslutsunderlag. Denna funktion ställer krav inte enbart på goda
            årsredo- visningar utan också på kortperiodiska redovisningsrapporter.
            Kommunerna driver en inte oväsentlig verksamhet i bolags- eller
            stiftelseform. För att kunna bedöma en kommuns ekonomiska ställning
            krävs en samlad redovisning — en ”koncernredovisning” — över hela
            den kommunala verksamheten vare sig den drivs i traditionella
            kommunala former eller som bolag eller stiftelse. Den kommunala
            redovisningens uppdelning på kapital och drift bör övervägas,
            då förmögenhetsskyddet knappast fordrar denna uppdelning. Kommunerna
            handhar en betydande del av svensk ekonomi. Den ekonomiska styrningen
            och kontrollen av verksamheten har numera en helt annan betydelse
            än för 20 år sedan för hela samhällsekonomin beroende på den snabba
            kommunala expansionen. En reglering av den kommunala redovisningen
            har därför blivit allt mera angelägen. Om denna reglering bäst
            sker genom lag eller avtal är en lämplighetsfråga. En lagreglering
            inkräktar i och för sig inte på kommunernas självstyre. Aktiebolag
            är liksom kommuner autonoma enheter. Aktiebolagens regler har
            inte förändrat något härvid- lag.
          </p>
          <p xml:id="i-RhouPWp3JsBvtTN1mpN5P4">
            1" Riksdagen 19821/83. 3 saml. Nr 1155-1163
          </p>
          <pb facs="riksdagen-motions-pdf/data/198283/mot_198283__1155/mot_198283__1155-004.pdf"/>
          <fw xml:id="i-3xxxXbdWCHf9Fu27cNU2KF">
            Mot. 1982/83:1155 4
          </fw>
          <p xml:id="i-FTJJQb78oXbJXa1pG82T4i">
            Skulle emellertid ett avtal om enhetligare redovisningsprinciper,
            regler för årsredovisningens uppställning och utformning, regler
            för periodisering av utgifter och inkomster samt värderingsprinciper
            gällande tillgångar och skulder lättare och snabbare kunna kodifieras
            genom ett avtal med de två kommunförbunden och staten, bör man
            välja den vägen. Åberopande vad ovan anförts hemställer vi att
            riksdagen beslutar att hos regeringen begära en utredning om införandet
            av enhetliga redovisningsregler i den kommunala redovisningen.
          </p>
          <p xml:id="i-WCCT3Wj6HyqxrRsfLKxFSb" type="date">
            Stockholm den 25 januari 1983
          </p>
          <div xml:id="i-SeA3yXqj1y1kZah2zNQyVA" type="signatureBlock">
            <p who="i-KFLLBh5CxVpZkUZaHy3pAz" type="signature">
              MARGIT GENNSER (m)
            </p>
            <p who="unknown" type="signature">
              LENNART BLOM (m)
            </p>
            <p who="i-ZyvGjLNqgpFpKbCbQnZSM" type="signature">
              JOAKIM OLLÉN (m)
            </p>
          </div>
        </div>
      </div>
    </body>
  </text>
</TEI>
