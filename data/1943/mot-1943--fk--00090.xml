<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__90/mot_1943__fk__90-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 90. 1
          </p>
          <p>
            Nr 90.
          </p>
          <p>
            Av herr Brandt m. fl., angående lagstiftning mot den antisemi-
            tiska propagandan.
          </p>
          <p>
            Vid 1942 års riksdag väcktes i båda kamrarna en motion, som begärde
            kriminalisering av antisemitisk propaganda — för att uttrycka
            saken kort. Första lagutskottet yttrade i sitt utlåtande över
            motionen bl. a., att erfaren- heten givit vid handen att denna
            propaganda tagit sig uttryck, som inte bor- de vara tillåtna,
            och att med gällande straffbestämmelser åtskilliga anstötliga
            fall inte kunnat beivras. Till hat hetsande uttalanden emot andra
            medbor- gargrupper med utgångspunkt i deras religion eller ras
            kunde enligt ut- skottets mening inte ursäktas och borde inte
            heller tolereras. Utskottet skulle därför ha ansett skäl föreligga
            att av Kungl. Maj:t begära förslag i ämnet om inte straffrättskommittén
            f. n. varit sysselsatt med de kapitel i strafflagen, till vilka
            straffbestämmelser av ifrågasatt art hörde, och man således kun-
            de förvänta att frågan skulle bli utredd även utan riksdagsskrivelse
            till Kungl. Maj:t. Bägge kamrarna godkände enhälligt utskottets
            utlåtande. Härmed är klart betygat, vilken ställning Sveriges
            riksdag intar till den antisemitiska propagandan. Emellertid är
            det numera uppenbart, att det kan dröja flera år innan den begärda
            utredningen föreligger. Från straff- rättskommittén torde inte
            något förslag i detta ämne vara att emotse förrän tidigast 1944,
            och när därefter en proposition förelägges riksdagen står ju i
            vida fältet. Härtill kommer att sedan riksdagen sist behandlade
            ärendet åt- skilliga händelser ha inträffat som enligt vår mening
            böra föranleda ome- delbara åtgärder från statsmakternas sida.
            I sammanhang med förföljelserna och förintelseåtgärderna mot den
            judiska befolkningen i hela Europa — varom fruktansvärda upplysningar
            under det sistförflutna året blivit be- kanta ha ju också i Norge
            utspelats hemska tragedier, som särskilt upp- rört den svenska
            opinionen. Det är inte för mycket sagt, att judeförföljelserna
            i vårt broderlaänd utlöst en våldsam reaktion i Sverige. Först
            kom det svenska episkopatets protest, och därefter följde protestresolutioner
            från en mängd sammanslutningar och organisationer av olika slag,
            politiska och opolitiska. Präster ha från predik-
          </p>
          <p>
            stolen fördömt förföljelserna — vi erinra om ett par av de mest
            uppmärk- sammade predikningarna, biskop Auléns i Strängnäs domkyrka
            och dom- prosten Olle Nystedts i Göteborgs — och den svenska pressen
            har enhälligt
          </p>
          <p>
            (naturligtvis med undantag för nazisttidningarna) uttalat sin
            fasa och avsky för ogärningarna. Det förhåller sig utan tvivel
            så, att en allmän och stark folkopinion står bakom kravet på snabba
            och effektiva åtgärder emot den antisemitiska hetspropagandan.
          </p>
          <p>
            Bihang till riksdagens protokoll 1943. 3 saml. Nr 90—96. I
          </p>
          <pb facs="riksdagen-motions-pdf/data/1943/mot_1943__fk__90/mot_1943__fk__90-002.pdf"/>
          <p>
            bo
          </p>
          <p>
            Motioner i Första kammaren, nr 90.
          </p>
          <p>
            Vad som bör göras bör därför göras just nu och inte först om
            några år. Vi kunna inte förhindra judepogromerna i världen — världshistoriens
            största! — men vi kunna ingripa mot den stigande rashetsen i vårt
            eget land. Den norska kyrkans vädjan i november 1942 till de nuvarande
            maktägan- de i Norge — » Hejda judeförföljelserna och stoppa det
            rashat, som genom pressen sprides i vårt land!» — förklingade
            ohörd. Men Sveriges regering och riksdag kunna omedelbart, om
            blott viljan finnes, förhindra att i vårt land rashat öppet sprides
            i tal och skrift. På Stockholms gator vandra nu »sand- wichmän»
            omkring med antisemitiska plakat utan att myndigheterna in- gripa,
            och den pronazistiska pressen, vilken självfallet samtidigt är
            anti- semitisk, läses av en icke obetydlig publik. Tidningen »Den
            Svenske», som i sitt nummer för den 16 januari hälsar ett nytt
            antisemitiskt organ, »Ham- maren», välkommet, berömmer sig av
            att kampen mot judarna under de senaste åren intensifierats och
            att stora massor genom SSS:s (Svensk So- cialistisk Samling) propaganda
            blivit pålitliga antisemiter. Första sidan i nämnda tidningsnummer
            »prydes» också av en bild, där en man med hak- korset på armen
            och en flicka med sveakronan på huvudet ur gondolen till en ballong,
            från vilken svenska flaggan vajar, med gemensamma krafter kasta
            ut en jude i tomma rymden. Texten lyder: »Endast genom att kasta
            barlasten överbord kunna vi höja oss över eländet». Ingen betvivlar
            att om våra nazister och antisemiter hade makt som de ha vilja,
            så skulle snart även från Stockholms hamn, som tidigare från Oslos,
            »ett skepp löpa ut med en last av kval ombord». Föreningen Manhem
            föranstaltade i fjol, utan att polisen ansåg sig lagligen kunna
            ingripa, en kortregistrering av samtliga svenska hel-, halv- och
            kvartsjudar — till vilket ändamål? Spåren för- skräcka. Vi böra
            inte passivt bevittna huru oförvitliga svenska medborgare av s.
            k. judisk ras inför våra ögon smädas och förolämpas, individuellt
            eller kol- lektivt. Smäleken drabbar i själva verket oss själva.
            Människovännen och fosterlandsvännen Natanael Beskow yttrade i
            ett tal i Medborgarhuset i Stockholm den 29 november 1942 bl.
            a. följande: »Men vi behöva också ropa ut vår egen sorg och smärta,
            vår blygsel och vår harm över att män- niskor kan göra sådant
            mot människor. Och ännu ett måste vi få sagt: något sådant som
            detta får aldrig ske i Sverige. Här skall lag och rätt hållas
            vid makt, vem det än må gälla. Här skall människovärdet vara heligt
            och här skall barmhärtigheten bestå. Må det som har skett i Norge
            få bli en väckare för det svenska folket, att vi må se faran.
            De finnas också bland oss, som ville gör detsamma, om de bara
            kunde. Vi må se till, att deras stund aldrig kommer. Och må de
            heller aldrig finna bundsförvanter i vår sömnighet och vår själviska
            oansvarighet. Här får ingen stå utanför. Likgiltighet inför för-
            brytelse är förbrytelse.» Förvisso: rashetsen måste stoppas —
            och snarast möjligt. På grund av vad vi ovan anföri få vi hemställa,
          </p>
          <pb facs="riksdagen-motions-pdf/data/1943/mot_1943__fk__90/mot_1943__fk__90-003.pdf"/>
          <p>
            Motioner i Första kammaren, nr 90. 3
          </p>
          <p>
            att riksdagen måtte i skrivelse till Kungl. Maj:t begära, att
            Kungl. Maj:t redan till innevarande riksdag framlägger förslag
            till lagstiftning emot den antisemitiska propagandan.
          </p>
          <p>
            Stockholm den 22 januari 1943.
          </p>
          <p>
            E. G. C. Brandt. s G. Branting. Fredrik Ström. L. Franzon. John
            Björck. Emil Petersson. Verner Andersson. Karl H. Andersson. H.
            Sten.
          </p>
          <p>
            E. A. Lindblom. Oscar E. Mattsson. Ernst Hage.
          </p>
        </div>
      </div>
    </body>
  </text>
</TEI>
