<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00794">
  <teiHeader>
    <fileDesc>
      <titleStmt>
        <title>Invandrarpolitiken</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Invandrarpolitiken</title>
          <idno type="rdwebb">G802794</idno>
          <rs type="number">794</rs>
          <ref type="dokument_url_text">http://data.riksdagen.se/dokument/G802794/text</ref>
          <ref type="dokument_url_html">http://data.riksdagen.se/dokument/G802794</ref>
          <ref type="dokumentstatus_url_xml">http://data.riksdagen.se/dokumentstatus/G802794</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-U9We27C3x3JviFqbQPuj3d</idno>
            <name>ALEXANDER CHRISOPOULOS</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TPD5uoQHZtu7LmyLKhLJQk" type="signed"/>
        <correspContext corresp="i-TPD5uoQHZtu7LmyLKhLJQk">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-U9We27C3x3JviFqbQPuj3d"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__794/mot_198485__794-001.pdf"/>
      <fw xml:id="i-Nz3rux9svTo24VZT1SyzE3">
        Motion 1984/85:794
      </fw>
      <div xml:id="i-KAAz2SD4xJcMcWKa75KbnL" type="motHeader">
        <div xml:id="i-GXApfZP1LXBHSnZSFeX4SR" type="motTitle"/>
        <div xml:id="i-QtrKd55udkMcX2KvL2Kcmt" type="motSubmissionInfo"/>
      </div>
      <div xml:id="i-QnKnbawoa7W1VJuJKzP4mV" type="motBody">
        <div xml:id="i-YajiGQQm7YC9eYBhkaUjBe">
          <p xml:id="i-CFem1aP9WcihzdDvFnEAFk">
            Lars Werner m. fl. Invandrarpolitiken
          </p>
          <p xml:id="i-Lpdyi2cKKmPQ7pSAXnxKVS">
            Inledning
          </p>
          <p xml:id="i-9yyDxSp9VHVjxBVuL28LmH">
            Migrationen eller folkomflyttningen i Europa orsakas av den ojämna
            ekonomiska och industriella utvecklingen i den kapitalistiska
            världen. Världsekonomin kännetecknas av en global arbetsdelning
            mellan fattiga och exploaterade, råvarurika å ena sidan och rika,
            högindustrialiserade och exploaterade länder å den andra. Denna
            strukturella obalans skapar migrationstryck. Människor söker sig
            från arbetslöshet och fattigdom till ekonomier i tillväxt eller
            söker asyl undan terror och förföljelser. Bakgrunden är det utvecklingsskede
            då Nord- och Västeuropa fick ett ekonomiskt övertag i världsekonomin.
            Denna del av Europa utvecklades till ett kommersiellt centrum,
            medan länderna i periferin tilldelades uppgifter som passade detta
            centrum. Detta förlopp av tillväxt och utarmning förklaras av
            att kapitalismens utveckling kännetecknas och främjas av produktions-
            krafternas rörlighet. Kapitalet rör sig mot områden där förutsättningarna
            för vinsten är bäst. Dessa områden utmärks av hög investeringstakt,
            snabb teknisk utveckling och hög vinstnivå. Till dessa områden
            dras följaktligen också arbetskraften och råvarorna. Den höga
            sysselsättningen höjer inkomsten och efterfrågan hos befolkningen.
            Ännu fler investeringar kommer i gång osv. De ekonomiska aktiviteterna
            förstärker varandra inbördes, och området utvecklas till en s.
            k. tillväxtpool. Denna blir ett ekonomiskt centrum medan omgivningen
            förvandlas till en periferi, ett utkantsområde. När kapitalet
            rör sig mot centrum upphör investeringarna i periferin. Folk blir
            arbetslösa och börjar flytta till centrum. Inkomster och efterfrågan
            minskar, skatteunderlaget viker och verksamheter måste läggas
            ner. Detta leder i sin tur till att investeringarna minskar ännu
            mer osv. Det är alltså marknadskrafternas fria spel som leder
            till stora och växande obalanser mellan olika länder och regioner
            i Europa. Det är denna mekanism som ligger bakom den växande klyftan
            mellan dagens industri- och utvecklingsländer. Den tekniskt avancerade
            produktionen koncentreras till världsekonomins centra. Kapitalet,
            forskningen, de tekniska nydaningarna, planeringsbesluten och
            konsumtionen samlas där, medan periferin i motsva- rande grad
            utarmas. Arbetskraftsutvandringen minskar trycket av missnöje
            inom länder,
          </p>
          <p xml:id="i-NrjTHKFMsNwyzsgf6LtTH6">
            Fä AR Aa Re No EG Vala, re a
          </p>
          <pb facs="riksdagen-motions-pdf/data/198485/mot_198485__794/mot_198485__794-002.pdf"/>
          <fw xml:id="i-EQqN178nj3CzYCLkGYFjMd">
            Mot. 1984/85:794 4
          </fw>
          <p xml:id="i-UqrEAau7omnso4VAYLpqzP">
            eftersom de grupper vilkas missnöje annars kunnat bli hotande
            lämnar landet. Men därmed försvinner även grupper vilkas kvalifikationer
            och kraft kunnat bidra till landets utveckling. Migrationen bidrar
            sålunda till att bevara och förstärka obalansen i den globala
            utvecklingen. Det är denna mekanism som skapar de stora arméerna
            av billig och rörlig arbetskraft, bestående av arbetare och proletariserade
            bönder. Dessa kallas gästarbetare eller invandrare, men det är
            de som städar, det är de som diskar, det är de som arbetar i gruvorna
            i Belgien, det är de som arbetar inom stålverken, bilindustrin
            och annan verkstadsindustri i Tyskland. Det är de som bor i olika
            getton. De drabbas särskilt hårt av det kapitalistiska samhällets
            orättvisor. De förnekas demokratiska, medborgerliga rättigheter.
            De förnekas tillgång till sitt språk, sin kultur och sin historia.
            De förnekas rätten till en likvärdig utbildning. Arbetslösheten
            slår särskilt hårt mot invandrarungdom. Barnen slås ut redan i
            förskolan. De drabbas hårt av arbetslöshet, social otrygghet,
            utslagning och misär. Men det är också så att den flernationella
            mångmiljonhövdade armén, som har skapats av de fria marknadskrafternas
            profithunger, utgör en del av den europeiska arbetarklassen. När
            dessa människor inte kan påverka den politiska beslutsprocessen
            i de länder där de arbetar och bor så är det arbetarklassen som
            blir proportionellt underrepresenterad i de europeiska parlamenten.
            När de inte heller kan delta i den fackliga verksamheten och det
            politiska livet på grund av språksvårigheter, så är det arbetarklassen
            som håller på att passiviseras. När invandrarbarnen slås ut redan
            i förskolan, får en bristfällig utbildning och delvis dras in
            i drogmissbruk och kriminalitet, så är det arbetarklassens barn
            som drabbas. På samma sätt har förhållandena utvecklats på den
            amerikanska konti- nenten, mellan å ena sidan Nordamerika och
            å andra Syd- och Mellaname- rika. Motsättningarna har där tagit
            sig ännu brutalare uttryck än i Europa, och förhållandet mellan
            exploatörer och exploaterade upprätthålls sedan snart ett sekel
            med ren vapenmakt. Vpk understryker vikten av att hålla i minnet
            ovan beskrivna orsakssam- manhang och klassmässiga bakgrund. Risken
            är annars stor att invandrar- problem blir feldefinierade. Nya
            tendenser i kapitalismens utveckling har emellertid starkt påverkat
            invandrarnas situation och framtid. På grund av expansionsbegränsningar
            på den internationella marknaden har industrikapitalet mer (och
            i många fall uteslutande) inriktat sig på att höja sina profiter
            genom att minska produktionskostnaderna. I denna strävan satsar
            man merparten av sina investeringar på en rationalisering av produktionsprocessen
            med ökad mekanisering, automatisering och robotisering. De nya
            produktionssystem som växer fram kommer bl. a. att medföra en
            hårt styrd och kontrollerad produktion med extrem arbetsuppdelning
            i datorstyrda processer. Ökad automatisering med hjälp av seriekopplade
          </p>
          <pb facs="riksdagen-motions-pdf/data/198485/mot_198485__794/mot_198485__794-003.pdf"/>
          <fw xml:id="i-JX4qsc8GVnCYZ5vZvfMYXg">
            Mot. 1984/85:794 5
          </fw>
          <p xml:id="i-X8RCPXeYWCLv8fzDVeBK3r">
            numeriskt styrda maskiner och robotar innebär t. ex. att den
            typ av arbete försvinner som många invandrare på grund av bristande
            språkkunskaper och utbildning nu är hänvisade till. De stora vetenskapliga
            landvinningarna på mikroelektronikens område får en alltmer växande
            marknad i industriproduktionen. Effekterna av den accelererande
            strukturella omvandlingen, som den kapitalistiska produktio- nen
            genomgår, blir ett stadigt minskat behov av arbetskraft, och allt
            större grupper av människor slås ut ur produktionen. Hårdast drabbad
            blir den okvalificerade arbetskraften, till vilken större delen
            av invandrarna hör. Industrins strukturella omvandling ställer
            dessutom helt nya och annor- lunda krav på arbetskraften, med
            ökad yrkesutbildning, ökad allmän kunskapsnivå samt ökade språkfärdigheter.
            Det innebär större svårigheter för invandrarna att komma in på
            arbetsmarknaden och stanna där. På så sätt har den pågående strukturella
            omvandlingen ändrat förutsättningarna för invandrarna. Från att
            ha varit önskvärda och nödvändiga i produktionsprocessen, håller
            invandrarna på att omvandlas till en svårplacerad grupp människor,
            som konkurrerar med den inhemska arbetskraften om de tillgängliga
            platserna. Som en följd härav kan man iaktta en ökad segregation
            när det gäller yrkesutbildning, sociala förhållanden och bostadsförhållanden
            för den invandrade befolkningen. Målet för invandrarpolitiken,
            dvs. invandrarnas funktionella integrering i det svenska samhället,
            blir mer avlägset än någonsin och motsättningarna skärps. Målsättningen
            med invandrarpolitiken är en långsiktig process som kan påverkas.
            Den kan påskyndas eller fördröjas beroende på de insatser man
            är beredd att göra i nuet. Sådana insatser som ökar invandrarnas
            sociala rörlighet, ökar deras bildnings- och kunskapsnivå, ökar
            deras rörlighet vad gäller yrke, inkomst och bostad, är insatser
            som påskyndar processen. De är helt nödvändiga för målsättningens
            uppfyllande, men de utesluter varje form av kortsiktigt ekonomiskt
            tänkande som enbart utgår från bedömningar av budgetunderskottet.
            Av allt att döma kommer kapitalismens strukturella omvandling
            att fortsätta också i framtiden, med medföljande arbetslöshet
            och utslagning. Invandrarnas situation kommer att förvärras i
            samma takt som konkurrensen om de befintliga arbetsplatserna skärps
            och arbetslösheten breder ut sig. Därför är det helt nödvändigt
            att göra någonting nu, annars kommer de samhälleliga konsekvenserna
            att bli förödande — perspektivet är skrämman- de. Invandrarpolitiken
            måste utgå från att det inte finns några motsättningar mellan
            de grupptillhörigheter som dominerar invandrarnas identitet —
            nationell grupptillhörighet, invandrartillhörighet och klasstillhörighet.
            I stället råder mellan dessa tillhörigheter ett dialektiskt förhållande
            av ömsesidighet och påverkan. Det innebär att invandrarnas anpassning,
            välbefinnande och harmoniska
          </p>
          <p xml:id="i-8VybDgzg1Cnmh4RaSZHXgD">
            1" Riksdagen 1984/85. 3 saml. Nr 792-797
          </p>
          <pb facs="riksdagen-motions-pdf/data/198485/mot_198485__794/mot_198485__794-004.pdf"/>
          <fw xml:id="i-LLiMQ7QCwGYXzvtpqKen5t">
            Mot. 1984/85:794 6
          </fw>
          <p xml:id="i-5ksKYhrpcu8NYgzuq4ySRw">
            utveckling enbart kan garanteras med en politik, som utgår från
            ovannämnda grupptillhörigheter och syftar till att verka för dessas
            allsidiga utveckling. En invandrarpolitik som genom olika åtgärder
            försöker tvinga invandrarna att förneka och undertrycka någon
            av de ovan nämnda grupplojaliteterna försvårar och fördröjer invandrarpolitikens
            målsättningar och är dömd att misslyckas. Frågorna om hur stor
            invandringen kommer att bli och hur den skall kontrolleras hänger
            uppenbarligen samman med frågan om hur mycket man vill satsa på
            invandrarpolitiken och hur relationerna mellan befolkningsma-
            joriteten och invandrarna kan komma att utvecklas. Behovet av
            en reglerad invandring och motsvarande utlänningslagstiftning
            bygger på det faktum att Sverige måste säkerställa en inflyttning,
            som svarar mot landets förmåga att på ett tillfredsställande sätt
            ta emot invandrare och garantera deras funktionella integrering
            i samhället. Det i sin tur är ett resultat av den förda invandrarpolitiken,
            vilken återspeglar regeringens vilja och förmåga att på ett planmässigt
            och målmedvetet sätt tillsätta nödvändiga resurser för invandrarnas
            anpassning och välbefinnande.
          </p>
          <p xml:id="i-WT38pLQUYZ2yTbxEDKLfTS">
            Rösträtt för invandrare
          </p>
          <p xml:id="i-428fAz5GKZu73Q6pPB5swf">
            Vänsterpartiet kommunisterna anser att rösträtt för invandrare
            i riksdags- val är en viktig politisk fråga. Dess betydelse stannar
            inte vid de svenska gränserna. Frågan har en internationell aspekt
            som alltför litet har uppmärksammats. Under tioårsperioden 1966-1975
            invandrade ca 18 miljoner människor till de arbetskraftimporterande
            länderna i Västeuropa. Av invandrarna tillhörde 80—85 96 arbetarklassen.
            Orsakerna till den mycket kraftiga migrationsvågen under efterkrigspe-
            rioden har vi beskrivit i tidigare avsnitt av motionen. Situationen
            kan liknas vid den som rådde under industrialismens stora expansionsperiod,
            men då gällde flyttning från land till stad, nu går den över nationsgränserna.
            Anledningen är emellertid densamma — en flykt undan arbetslöshet,
            fattigdom och ett liv utan framtid, dit där det går att få ett
            arbete att försörja sig på. Förutom de klassmässiga, kulturella,
            språkliga och sociala förändringar folkomflyttningen har inneburit
            för såväl utvandrar- som invandrarländer, har den också på ett
            radikalt sätt förändrat förutsättningarna för demokratin och parlamentarismen.
            Rösträttsbestämmelserna i hemländerna och invandrarländerna har
            gjort att flyttningen i allmänhet också inneburit förlust av rösträtten.
            Även i de fall där formella möjligheter till rösträtt funnits,
            har den mycket sällan i praktiken kunnat utövas. Miljoner invandrares
            förlust av rösträtt är i första hand en allmändemo- kratisk fråga.
            Men det är också en klassfråga, eftersom den helt övervägande
            majoriteten bland invandrarna tillhör arbetarklassen. Detta har
            haft som
          </p>
          <pb facs="riksdagen-motions-pdf/data/198485/mot_198485__794/mot_198485__794-005.pdf"/>
          <fw xml:id="i-N1K5ucRvzNGerXZ4ANDgF6">
            Mot. 1984/85:794 Z
          </fw>
          <p xml:id="i-8MfdSkYrL3rVfoNAj8Qkoe">
            följd att arbetarklassen genomgående har varit kraftigt underrepresenterad
            i allmänna val både i utvandrings- och invandringsländer under
            de senaste 25 åren. Vi har i dag den mycket vanliga situationen
            att människor arbetar på samma arbetsplats och har gemensamma
            sociala och ekonomiska intressen, men en del av dem är utestängda
            från möjligheten att politiskt påverka dessa intressen på grund
            av att de är utländska medborgare. Rösträttsbestämmelserna och
            framför allt kopplingen mellan medborgar- skap och rösträtt härstammar
            från den tid då stora arbetskraftsomflyttningar mellan olika länder
            var ett okänt fenomen. Befolkningssammansättningen i de olika
            länderna var mer enhetlig och medborgarskapsmässigt homogent.
            I det läget framstod sambandet mellan rösträtt och medborgarskap
            inte som ett problem för demokratin, eftersom de som bodde och
            arbetade i ett land också var medborgare i det landet. Under de
            förutsättningarna kom inte rösträttsbestämmelserna att strida
            mot rösträttsreformens syfte, nämligen att ge alla människor möjlighet
            att påverka det politiska skeendet och samhällslivet i det land
            där de lever och arbetar och att den politiska ledningen och de
            beslut som bestämmer landets utveckling skall motsvara invånarmajoritetens
            intressen och vilja. I dag är situationen annorlunda. Invandringen
            har för Sveriges del inneburit att befolkningen inte längre är
            lika enhetlig som tidigare. Det finns flera hundra tusen invandrare
            och invandrarättlingar som inte är svenska medborgare och därför
            saknar rösträtt. Den helt övervägande delen av dessa verksamma
            människor som i Sverige är berövade sin rösträtt tillhör arbetarklassen.
            Den politiska diskrimineringen av invandrarna innebär således
            att arbetarklassen i Sverige inte har en politisk representation
            som svarar mot dess egentliga styrka. De borgerliga skikten är
            i motsvarande grad överrepresenterade i riksdagen. Invandringen
            har på så sätt radikalt förändrat förutsättningarna för demokratin
            i Sverige. De nuvarande rösträttsbestämmelserna är inte i överensstämmelse
            med de stora demokra- tiska reformernas syfte utan kant. o. m.
            sägas utgöra hinder för demokratins utveckling. Vänsterpartiet
            kommunisterna har under en följd av år ställt krav om att rösträtt
            för invandrare i riksdagsval måste införas. Den bör i princip
            utformas efter samma regler som gäller för rösträtt vid kommunalval.
            Riksdagen har hittills avslagit vpk:s krav. Frågan har diskuterats
            och debatterats i många år, en utredning blev tillsatt, vars betänkande
            man har stoppat i en byrålåda i regeringskansliet. Orsaken till
            det är att de borgerliga skikten oroas av att deras maktställning
            kan hotas om rösträtten för invandrarna utsträcks även till dem
            som inte har svenskt medborgarskap. Borgerligheten åberopar och
            använder i sin argumentation rösträttsbestämmelser som inte motsvarar
            de faktiska förhål- landena i landet och motverkar därmed, nu
            som tidigare, de grundläggande demokratiska reformernas syfte,
            för att slå vakt om sina klassintressen.
          </p>
          <pb facs="riksdagen-motions-pdf/data/198485/mot_198485__794/mot_198485__794-006.pdf"/>
          <fw xml:id="i-StiJYmTTsJF82K7ubqmt8v">
            Mot. 1984/85:794 8
          </fw>
          <p xml:id="i-HifcdvUSiSYdSi5JcUAnkb">
            Rösträtten visar sig nu återigen vara en klassfråga. Det tog
            den svenska arbetarklassen flera decennier av kamp för att uppnå
            de politiska rättigheter som gäller i dag. Målet är fortfarande
            att uppnå allmän och lika rösträtt. I dag gäller kampen invandrarnas
            rösträtt.
          </p>
          <p xml:id="i-XhLCv9m8qFTtKhkR3pP9zV">
            Rätten till modersmålet
          </p>
          <p xml:id="i-5cefxPVx8Bi6gRcoqVStJS">
            Kulturen och de moralbegrepp, attityder, värderingar och allmänt
            accepterade sanningar som innefattas i begreppet kulturellt arv
            och som kulturen vidareförmedlar utgör den grund som varje människa
            bygger och utvecklar sin personlighet och identitet på. Det handlar
            både om individuell identitet — känslan av att jaget har ett visst
            värde, att man duger till något, känsla av självrespekt och självförtroende
            — och om gruppidentitet — medvetenheten om att höra samman med
            andra människor, att se sina livserfarenheter inramade av och
            ingående i en kollektiv historia, insikten om att ens liv har
            sammanhang med sådant som har hänt tidigare. Att man är bärare
            av en grupps språk och kultur, att man har kunskaper om gruppens
            villkor, att just de villkor som gäller för gruppen och som utgör
            ramarna för gruppens situation i samhället och gruppens framtida
            utveckling också bestämmer ens egna personliga utvecklingsmöjligheter.
            På den medveten- heten grundar sig självtilliten, känslan av egenvärde,
            lust att pröva egen förmåga som bärare av gruppens samlade kunskaper
            och erfarenheter, för att föra vidare, utveckla och förbättra,
            styrkt av den samlade kraft som gruppen har. Medvetenheten består
            också av vetskapen att en del av de egna problemen och svårigheterna
            inte är personliga, utan härstammar från de villkor som hela gruppen
            lever under. Endast genom en utvecklad personlighet och självständigt
            tänkande blir det möjligt för invandraren och framför allt invandrarbarnet
            att kritiskt granska, utveckla, förkasta eller behålla, delvis
            eller helt, och konstruktivt påverka sitt eget kulturella arv.
            Bara under sådana förutsättningar blir det möjligt för invandrarbarnen
            att kritiskt granska och sortera det svenska kulturella utbudet;
            annars blir invandrarbarnen hänvisade till den kommersiella skräpkulturens
            perspektiv- lösa djungel. Förutsättningen för invandrarbarnen
            att skaffa sig en gruppidentitet som är sammansatt av både nationell
            identitet och klassidentitet är språket, dvs. modersmålet. Ingen
            ifrågasätter modersmålsundervisningen för de svenska barnen, alla
            är medvetna om dess helt avgörande betydelse. Det är en självklarhet
            att svenskundervisningen skall vara obligatorisk för svenska barn.
            Inga avsteg från den kan tillåtas, eftersom det skulle uppfattas
            som ett grovt åsidosättande av barnets intressen och rättigheter.
            Men det tycks vara oerhört svårt att sprida insikten om att invandrarbarnen
            är lika beroende av sitt språk som de svenska barnen. Det man
            gör genom att år efter år avslå vpk:s krav att utvidga modersmålsundervisningen
            och göra den obligatorisk för invandrarbarnen, är att förneka
            dessa barns rätt till en skolgång som fyller deras behov av undervisning.
          </p>
          <pb facs="riksdagen-motions-pdf/data/198485/mot_198485__794/mot_198485__794-007.pdf"/>
          <fw xml:id="i-3CTZg2rBAyPWFQnamCTdsZ">
            Mot. 1984/85:794 3
          </fw>
          <p xml:id="i-UXs25DrTvaa51oPDFFpuMw">
            Att de borgerliga regeringarna inte kunnat inse modersmålets
            betydelse för invandrarbarnen, dess samband med gruppidentiteten
            och dess klassmäs- siga aspekter, är i och för sig inte förvånande.
            Det är snarare en logisk följd av den ideologiska grundinställning
            som borgerligheten har och som återspeglas i den skolpolitik den
            allmänt bedriver. Det är en politik som syftar till att utplåna
            barnets gruppkänsla och klasstillhörighet, omvandla barnen till
            enskilda individer utan samband med de reella klassförhållandena
            i dagens samhälle och omvandla de klassorättvisor som återspeglas
            i barnens situation i skolan till individuella problem. Med andra
            ord: borgerligheten slår vakt om de klassintressen den representerar.
            Men det är förvånande att man nödgas konstatera, att socialdemokraterna
            sluter upp bakom de borgerliga partiernas politik på detta område
            och därmed medverkar till den alarmerande situation invandrarbarnen
            befinner sigiidag. Vpk har många gånger tidigare belyst invandrarbarnens
            situation i skolan och i samhället i övrigt. Vi har tidigare talat
            om att invandrarbarnen riskerar allvarliga störningar i språkutvecklingen,
            psykisk instabilitet och kluven identitetsutveckling, att de får
            sämre utgångsläge för utbildning, att de får ärva sina föräldrars
            låga socioekonomiska ställning, att de riskerar att drabbas av
            arbetslöshet i långt större utsträckning än andra. Vi har talat
            om att den utslagning som invandrarbarnen drabbas av i dag och
            som börjar redan i förskoleåldern försiggår med ökad intensitet.
            Vi är övertygade om att om dessa förhållanden tillåts fortsätta,
            så kommer det att få mycket allvarliga följder, inte bara för
            de drabbade invandrarbarnen utan också för den fortsatta samhällsutvecklingen.
            Som argument för att tillbakavisa alla krav på en obligatorisk
            moders- målsundervisning har anförts följande: Deltagande i hemspråksundervisning
            inkl. studiehandledning på hemspråk är frivilligt för eleverna.
            Denna princip fastlades av riksdagen 1975 i samband med att tre
            mål för invandrarpolitiken fastställdes, nämligen jämlikhet, valfrihet
            och samverkan. Valfrihetsmålet innebär valfrihet för språkliga
            minoriteter att själva välja i vilken grad de vill behålla och
            utveckla sin ursprungliga kulturella identitet inkl. sitt språk.
            Till det vill vpk anföra att var och en som har en ärlig avsikt
            och inte använder sig av demagogiska knep för att förvanska verkligheten
            vet att det måste finnas vissa objektiva förutsättningar för den
            enskildes fria val. Valfriheten blir en demokratisk rättighet
            bara under förutsättning att det finns verkliga möjligheter att
            välja mellan olika alternativ. Friheten för invandrarbarnen att
            välja i vilken utsträckning de vill behålla och utveckla sin ursprungliga
            kulturella identitet blir reell bara med den nödvändiga förutsättning
            som ligger i att ha ett utvecklat modersmål. Förnekas man rätten
            till sitt språk, så förnekas man också möjligheten att välja.
            Den valfrihet man här talar om blir till ett tvång, som för in
            invandrarbarnen i förhållanden som vi redan har berört och vars
            yttersta konsekvens är social utslagning. Därför hävdar vpk att
            modersmålsunder- visningen skall göras obligatorisk för invandrarelever.
            Undervisningen skall
          </p>
          <pb facs="riksdagen-motions-pdf/data/198485/mot_198485__794/mot_198485__794-008.pdf"/>
          <fw xml:id="i-UvUGdPhNi77sVvW9BpuNy4">
            Mot. 1984/85:794 10
          </fw>
          <p xml:id="i-LhEB3dzRhobVXjDVQ6ivJq">
            bedrivas i enspråkiga klasser så långt detta är möjligt. Där
            detta inte är möjligt på grund av bristande elevunderlag skall
            invandrarelever garanteras minst fem timmars modersmålsundervisning
            i veckan. Dessutom bör begreppet hemspråk bytas ut mot modersmål.
            Målsättningen bör vara den aktiva tvåspråkigheten, och svenskundervis-
            ningens omfattning i de enspråkiga klasserna bör anpassas därefter.
            Man bör eftersträva större flexibilitet vad gäller skolformerna
            och språkinlärningen och därmed ta hänsyn till barnens objektiva
            förutsättningar. Detta med tanke på att språkinlärningen är i
            allra högsta grad beroende och påverkas av barnens omgivning utanför
            skolan.
          </p>
          <p xml:id="i-QhASs8iL7w2KhD4pKmrFxY">
            Rätten till den egna kulturen
          </p>
          <p xml:id="i-JQgk1dwA8Q7dergqUUJ56W">
            I den av riksdagen fastställda målsättningen för invandrarpolitiken
            uppställs valfriheten som ett huvudmål vid sidan av jämlikhet
            och samver- kan. Även om det ibland förekommer olika uppfattningar
            mellan de politiska partierna om hur dessa huvudmål skall tolkas,
            råder det i alla fall total samstämmighet på en punkt. Nämligen
            att om mycket litet eller ingenting görs för att ge dessa målsättningar
            ett konkret innehåll, kommer de att förbli tomma fraser, avsedda
            att användas i högtidliga sammanhang, i stället för konkreta förslag
            till åtgärder. Valfrihetsmålet innebär bl. a. på kulturens område
            att invandrarna tillerkänns rätten att behålla och utveckla sin
            egen kultur. Men detta mål kommer att förbli en tom fras så länge
            samhället inte är berett att skjuta till de för ändamålet nödvändiga
            resurser som gör det möjligt för invandrarna att förverkliga sin
            rätt. Statens kulturråd har under en följd av år begärt särskilda
            medel för kulturverksamhet bland språkliga minoriteter. Statens
            kulturråd fann detta angeläget eftersom man vet att inom de generella
            bidragen har invandrar- ändamålen svårt att hävda sig i den hårda
            konkurrensen. Det har betonats förut och det torde numera vara
            allom bekant att det kulturella arvet utgör den grund varpå människan
            bygger sin personlighet och sin nationella och klassmässiga identitet.
            Det utgör också grunden för den nationella gemenskapen. Det är
            därför uppenbart att möjligheterna för invandrarna att ta del
            av och utveckla sin kultur är nödvändiga för att stärka framför
            allt invandrarbarnens och -ungdomens identitet och självkänsla.
            Självfallet måste invandrarorganisationerna med sin kulturella
            och sociala verksamhet bland både barn, unga och äldre inta en
            central roll för att ge invandrarna tillgång till sin kultur och
            sin historia. Invandrarorganisationer- na är dessutom ofta den
            enda länken mellan invandrarna som grupp och det svenska samhället.
            Det är också där invandrarna har möjlighet att känna sin nationella
            grupptillhörighet. Därför är det nödvändigt att kraftiga insatser
            görs för att stödja invandrarorganisationernas kulturella verksamhet.
            I sammanhanget är det nödvändigt att komma ihåg att invandrarna
            i
          </p>
          <pb facs="riksdagen-motions-pdf/data/198485/mot_198485__794/mot_198485__794-009.pdf"/>
          <fw xml:id="i-GJYcAy2TNM3akYTEdLtDhS">
            Mot. 1984/85:794 1
          </fw>
          <p xml:id="i-Uaer2n7QRzK1u2jT7X7oMm">
            mycket hög grad saknar möjlighet att tillgodogöra sig samhällets
            övriga kulturutbud på grund av språket, men framför allt på grund
            av att ett levande kulturliv måste utgå ifrån egna behov och förutsättningar.
            Svårigheterna gäller i särskilt hög grad det seriösa kulturutbudet,
            varför i synnerhet barnen och ungdomarna bland invandrarna blir
            lätta offer för kommersiella massprodukter i kulturens utmarker
            — ett förhållande som både riksdag och regering i olika sammanhang
            sagt sig vilja motverka. Ett särskilt bidrag för kulturverksamhet
            bland språkliga minoriteter är nödvändigt för att kulturrådet
            skall kunna stödja sådana projekt och verksamheter inom invandrarorganisationerna
            som inte ryms inom nuvaran- de bidragsformer. Invandrarverket
            har många gånger betonat betydelsen av att detta bidrag inrättas.
            Vpk ser det också som angeläget att invandrarna själva genom sina
            organisationer får ett avgörande inflytande över medlens användning.
            Vi änser därför att de föreslagna medlen bör fördelas av en särskild
            nämnd inom kulturrådet där invandrarorganisationerna finns företrädda.
          </p>
          <p xml:id="i-VrnbPjDzgN1Ctq7UvqqU6X">
            Stärk invandrarorganisationerna
          </p>
          <p xml:id="i-Hhs9bbyijPPJY6h2R13Y6">
            Invandrar- och minoritetsorganisationerna utgör en allt viktigare
            del av folkrörelserna i Sverige. Förutom att de fungerar som intresseorganisationer
            för invandrares och minoriteters strävan att behålla och utveckla
            den egna kulturen och språket i det svenska samhället, har de
            en särskilt viktig funktion för kvinnorna, barnen och ungdomarna.
            I föreningarna träffas man, pratar om de problem man har, hjälps
            åt och, framför allt, känner sig som hemma. Här träffas man familjevis
            och umgås över alla åldersgränser. Många föreningar har teatergrupper,
            dansgrupper, körer etc., där alla medverkar och får del av sitt
            kulturarv och av den kulturella utvecklingen från hemlandet. Förutom
            kulturella aktiviteter har invandrarorganisationerna stor betydel-
            se som informationsförmedlare och som en viktig förbindelselänk
            mellan invandrarna och det svenska samhället. I det avseendet
            skiljer sig invand- rarorganisationernas verksamhet mycket starkt
            från verksamhet som bedrivs i det traditionella svenska föreningslivet,
            med specialisering på vissa ämnesområden. Invandrarorganisationerna
            är intresseorganisationer för hela familjen, men en huvuduppgift
            för samtliga är att arbeta med ungdom. De kan därigenom göra mycket
            för att förebygga sociala problem. Vpk delar invandrarverkets
            bedömning att de invandrar- och minoritets- politiska mål som
            riksdagen fastställde år 1975 endast kan förverkligas genom att
            invandrarnas egna organisationer får bättre möjligheter att arbeta
            och genom att svenska organisationer stimuleras att mer aktivt
            engagera sig i invandrarfrågorna. Från 1975/76 erhåller invandrarorganisationer
            som är riksförbund verk-
          </p>
          <pb facs="riksdagen-motions-pdf/data/198485/mot_198485__794/mot_198485__794-010.pdf"/>
          <fw xml:id="i-XdKgL95GdTkgczQwG176vn">
            Mot. 1984/85:794 12
          </fw>
          <p xml:id="i-CnP4XczdNz5D9QbAc3GhHC">
            samhetsbidrag från SIV (statens invandrarverk). Från 1975/76
            t.o.m. 1979/80 erhöll SIV en ökning av anslaget. Därefter har
            organisationerna fått sänkta reala bidrag. Detta är en utveckling
            som om den tillåts fortsätta riskerar att rasera den verksamhet
            som vissa organisationer byggt upp. De senaste två åren har invandrarorganisationerna
            i praktiken fått nedskärning- ar av redan otillräckliga bidrag.
            Samtidigt ställer det svenska byråkratiska maskineriet allt större
            krav på invandrarorganisationerna, som förväntas delta aktivt
            i olika arbets- eller referensgrupper och i olika statliga eller
            kommunala utredningar och det med obefintliga eller minimala kansliresur-
            ser. Här uppenbarar sig en påtaglig risk att invandrarorganisationerna
            omvandlas till enbart administrativa enheter med huvudsaklig funktion
            att med svårigheter bära sin egen administrationstyngd. Det som
            är helt klart är att organisationerna inte kan motsvara samhällets
            förväntningar med det nuvarande statsstödet. Vpk anser dessutom
            att det i det nuvarande läget är högst angeläget att öka bidraget
            för avgränsade projekt, eftersom det här rör sig om nödvändiga
            medel som används för att öka förståelse och kontakt mellan invandrare
            och svenskar.
          </p>
          <p xml:id="i-UBF6HkhKwFD9gA7rbFxGc5">
            Bekämpa rasismen
          </p>
          <p xml:id="i-XRqe7niVUmPZcrXQ7ErEcK">
            Den ekonomiska krisen som drabbar hela den kapitalistiska världen
            och som kännetecknas av massarbetslöshet, inflation och social
            utslagning håller på att fördjupas och förvärras, Den följs av
            en politisk kris där politikerna i sin oförmåga att hitta lösningar
            inom ramarna för det ekonomiska systemet skapar missnöje, politikerförakt
            och passivitet. Därmed skapas också grogrund och gynnsamma förutsättningar
            för uppkomsten av missnöjesgrup- per och fascistanstrukna partier,
            som i den ekonomiska krisens spår breder ut sig runt om i Europa,
            genom att bl. a. utnyttja och underblåsa fördomar som rasism och
            främlingshat. Också i Sverige blir klimatet allt hårdare efter
            hand som arbetslösheten breder ut sig. Denna utveckling medför
            att invandrarna i Sverige bemöts med hårdnande attityder; det
            finns i dag klara tendenser till främlingsfientlighet och rasism
            i samhället. Detta beror till en del på att den invandrade arbetskraften
            aktualiserar strukturella spänningar i det land de kommer till.
            Detta drabbar i första hand arbetare och lägre mellanskikt, som
            ibland drivs att åberopa sin medfödda nationella status. ”Det
            är klart att jobben i första hand skall gå till svenskar.” Även
            om invandrarnas ställning, inkomst och utbildning ofta är låga
            riktas denna avund mot dem. Från marginalen i utvandringsländerna
            hamnar de i marginalen i mottagarländerna. De är svagt integrerade
            i det nya landet. Deras ekonomiska resurser kanske ökar, men de
            är yrkesmässigt och utbildningsmässigt utspärrade. Trots detta
            ökar spänningen inom den inhemska arbetskraften, som inte lyckas
            ta sig upp och just därför känner sig
          </p>
          <pb facs="riksdagen-motions-pdf/data/198485/mot_198485__794/mot_198485__794-011.pdf"/>
          <fw xml:id="i-BXHGhsnZxFaNcz6fcmkdQa">
            Mot. 1984/85:794 13
          </fw>
          <p xml:id="i-8LoCxvFmqaMpnjjH9HMWpw">
            passerad och förbiseglad. De infödda som inte får del av den
            ökade sociala rörlighet invandringen för med sig uppfattar invandrarna
            som ett allvarligt hot. Dessutom ökar konkurrensen om arbetstillfällena
            ju mer den ekono- miska krisen breder ut sig. Desto mindre har
            man då råd med solidaritet, hänsyn och omtanke. Desto mer breder
            individualismen och de vassa armbågarnas mentalitet ut sig. Vpk
            anser att den invandrarfientlighet och de rasistiska tendenser
            som gör sig gällande i dag utgör ett allvarligt hot mot invandrarna,
            men också och framför allt mot de värderingar som ligger till
            grund för och genomsyrar arbetarrörelsens utvecklingshistoria.
            Mot denna bakgrund anser vi att det är ytterst nödvändigt och
            brådskande att vidta konkreta åtgärder i kampen mot rasismen.
            För det första krävs åtgärder som syftar till att förbättra invandrarnas
            sociala situation, främja invandrarnas sociala rörlighet och bryta
            de yrkes- och utbildningsspärrar som håller invandrarna kvar på
            de lägsta skikten i samhället. För det andra krävs åtgärder som
            syftar till att öka informationen till det svenska folket om invandringens
            historiska orsaker, effekter och klassmässiga aspekter. För det
            tredje fordras åtgärder som främjar allsidiga kontakter och ökar
            förståelse och tolerans mellan invandrare och svenskar, t. ex.
            projekt i form av politiska, sociala och kulturella samarrangemang.
          </p>
          <p xml:id="i-Ue85dA52UFUt1YwZgr42Xt">
            Folkrörelsernas roll
          </p>
          <p xml:id="i-HLcuCoQFC9n7ZmZZNxQL2b">
            Myndigheternas insatser för att informera svenska folket i syfte
            att bemöta de främlingsfientliga attityderna har begränsad räckvidd.
            De svenska folkrörelserna kan här komplettera myndigheternas information
            på ett utmärkt sätt. Så som biståndspolitiken har kunnat förankras
            genom folkrörelsernas insatser, kan folkrörelserna gå ut genom
            sina organisationer för att motverka fördomar och skapa vidgade
            kontakter mellan svenskar och invandrare. Detta gäller särskilt
            organisationer inom arbetarrörelsen med sin massförankring. Invandrarna,
            som till övervägande delen tillhör arbetarklas- sen, har gemensamma
            intressen med de svenska arbetarna och kan därför nås och påverkas
            lättare genom de egna organisationerna både på arbetsplatser och
            i bostadsområden. Därför delar vpk bedömningen att en ny anslagspost
            behövs för informationsinsatser genom folkrörelserna. Skolans
            roll i det sammanhanget är av avgörande betydelse. På samma sätt
            som skolan slår vakt om frihetens och demokratins grundläggande
            värderingar i sin verksamhet, på samma sätt anser vi att skolan
            bör ta målmedvetnare och aktivare del i kampen mot rasism och
            invandrardiskriminering. Material bör utarbetas som belyser invandringens
            allsidiga aspekter. Detta bör ingå i den obligatoriska undervisningen
            både på grundskolan och i gymnasieskolan liksom i olika former
            av vuxenutbildning.
          </p>
          <pb facs="riksdagen-motions-pdf/data/198485/mot_198485__794/mot_198485__794-012.pdf"/>
          <fw xml:id="i-XKNsHtCc4rnaH6CfJUsQCo">
            Mot. 1984/85:794 14
          </fw>
          <p xml:id="i-3fLvuWLS8gttZ6ENe5J98u">
            Rätt till svenskundervisning
          </p>
          <p xml:id="i-QHZfuz2PQ1HYxfkfry8vJm">
            År 1972 antogs lagen om rätt till ledighet och lön vid deltagande
            i svenskundervisning för invandrare. Lagen skulle vara ett medel
            att förbättra invandrarnas ställning i samhället, men verkligheten
            har inte gestaltat sig så som var avsett. Sällan har en lag utsatts
            för så systematiskt sabotage som lagen om svenskundervisning för
            invandrare. Nyligen har riksdagen beslutat om en ny lag om svenskundervisning
            för vuxna invandrare, som är en förbättring i förhållande till
            den som gällt tidigare. Vpk anser emellertid att förbättringar
            bör ske på avgörande punkter. Målsättningen med svenskundervisningen
            skall vara att invandrarna skall kunna hävda sig på den svenska
            arbetsmarknaden, att de skall klara sig i det dagliga livet och
            att de skall kunna tillgodogöra sig viktig information på svenska.
            Förutsättningarna bland invandrarna att tillägna sig det svenska
            språket är av språkliga, utbildningsmässiga och kulturella skäl
            mycket olika. Det är dålig politik och dålig ekonomi att avbryta
            en undervisning som bara har hunnit halvvägs därför att den pågått
            i stipulerat antal timmar. Man bör se till att målsättningen med
            undervisningen uppfylls. Vi anser därför att någon övre gräns
            för antal timmar sfi ej bör sättas. Det är beklagligt att regeringen
            undviker att diskutera lärarfrågan på ett seriöst sätt. Man hänvisar
            dels till de kompetenskrav som finns för AMU-anställda sfi-lärare,
            dels till vad som från olika håll sagts om att en ny organisation
            bör bygga på nu verksamma lärare. Om det första är att säga att
            kompetenskraven inom AMU har mycket litet att göra med kompetens
            för undervisning i svenska som främmande språk. De har i själva
            verket lett till att, vid ett minskande behov av svensklärare,
            lärare som på ett väsentligt sätt har bidragit till att bygga
            upp svenskundervisningen till vad den är i dag, har slagits ut
            från sina jobb av personer som har vissa akademiska meriter, men
            som helt saknar kunskaper om och erfarenheter av svenskundervisning
            för invandrare. Härigenom har redan, på grund av att man från
            statens sida icke har tagit itu med den här frågan, en betydande
            kunskapsbas förötts. Om det andra bör sägas att den nya organisationen
            förvisso bör bygga på de lärare som finns. Det betyder emellertid
            inte att dessa lärare i alla avseenden fyller de krav som bör
            ställas. Det behövs en utvecklad utbildning av lärare i svenska
            som främmande språk. Nuvarande kurser har en ojämn standard och
            kapaciteten är otillräcklig. Det bör vara en målsättning att de
            som nu tjänstgör som lärare i svenska som främmande språk skall
            kunna få kompletterande utbildning så att en enhetlig kompetens
            uppnås. Regeringen bör utarbeta förslag till utbildningsväg för
            lärare i svenska som främmande språk. Förslaget bör avse utbildningens
            omfattning och dimensionering, liksom en plan för hur man genom
            ett fortbildningsprogram skall ge nu verksamma invandrarlärare
            i svenska möjlighet att uppnå formell kompe- tens.
          </p>
          <pb facs="riksdagen-motions-pdf/data/198485/mot_198485__794/mot_198485__794-013.pdf"/>
          <fw xml:id="i-SGxkGJBchJ4DgHi3fRgTA1">
            Mot. 1984/85:794 15
          </fw>
          <p xml:id="i-P8YVgkKpenjkSWbtGGeRzp">
            Från vpk har vi sedan länge ansett att man borde ändra finansieringen
            av svenskundervisningen för invandrare. Kostnaderna har utgjort
            skäl för företagen att inte anställa invandrare och att på olika
            sätt smita undan sina skyldigheter. Det har man också gjort på
            ett framgångsrikt sätt. Det vore stötande att efter dessa försumligheter
            och lagbrott belöna företagen genom att helt avlasta dem kostnaderna.
            Vi anser att vpk:s tidigare förslag om att finansiera svenskundervisningen
            för invandrare genom en kollektiv arbetsgivaravgift fortfarande
            äger giltighet. Det skulle också ge möjligheter att använda statliga
            och kommu- nala medel för andra angelägna uppgifter på invandrarpolitikens
            område.
          </p>
          <p xml:id="i-WGvpRYKcMhC9kpL1V223yw">
            Invandrarungdomar
          </p>
          <p xml:id="i-XZbajdgzW49MVSvH6ktu8e">
            Situationen för invandrarungdomarna i dag är mycket svår. Orsaker
            till invandrarungdomarnas alarmerande sociala situation och deras
            situation på arbetsmarknaden är bl. a. att de i regel har generellt
            lägre utbildningsnivå än de svenska ungdomarna. De är också i
            större utsträckning än andra ungdomar hänvisade till konjunkturkänsliga
            näringsgrenar och yrkesområ- den. En större andel av utländska
            medborgare är anställda i privata företag. Avsaknaden av yrkesutbildning
            är en av de viktigaste orsakerna till arbetslöshet. Det faktum
            att invandrarungdomar fortsätter sina studier i gymnasieskolan
            i mindre utsträckning än de svenska ungdomarna innebär således
            att deras ställning på arbetsmarknaden blir svag. Många invandrar-
            ungdomar har svårt att få arbete på grund av att de inte kan tillräckligt
            mycket svenska. Man kan anta att ett stort antal invandrarungdomar
            inte söker upp arbetsförmedlingen trots att de saknar arbete.
            Invandrarungdo- mens möjligheter att ta del av olika utbildningsmöjligheter
            för arbetslösa ungdomar kan vara begränsade på grund av språksvårigheter
            och tidigare negativa erfarenheter av skolarbete. Det är också
            uppenbart att yrkesvalet bland unga invandrare påverkas av det
            förhållandet att föräldrar, släkt och vänner ofta endast har erfarenhet
            av en mycket begränsad del av den svenska arbetsmarknaden. Segregationen
            på arbetsmarknaden och för den äldre generationen invandrare blir
            ett socialt arv som går vidare till nästa generation, genom att
            de äldre bara kan förmedla kontakter med och hjälpa de unga invandrarna
            till att få arbeten inom denna begränsade del av arbetsmarknaden.
            De flesta invandrarungdomar har inte alls eller i mycket ringa
            utsträckning fått del av det stöd under uppväxten som nu håller
            på att växa fram i form av träning och undervisning i sitt modersmål
            eller andra stödinsatser i skolan. De befinner sig ofta i nästintill
            olösliga konflikter mellan föräldrarnas kultur- och moraluppfattning
            och den svenska kulturen och de svenska ungdomar- nas uppfattning.
            De har hamnat i ett sociokulturellt ingenmansland och känner sig
            inte höra hemma någonstans. De känner inte sitt kulturella och
            historiska ursprung annat än som fragmentariska bitar. Språksvårigheterna
          </p>
          <pb facs="riksdagen-motions-pdf/data/198485/mot_198485__794/mot_198485__794-014.pdf"/>
          <fw xml:id="i-LGG82FGmjrEiWZEA1TfAoQ">
            Mot. 1984/85:794 16
          </fw>
          <p xml:id="i-NcQbtSmsXEyRBhPCj6xDKV">
            som lett till upprepade misslyckanden i både skolan och det sociala
            umgänget, liksom negativa och rasistiska bemötanden och tillmälen,
            har ofta blivit den dominerande grunden för deras identitet. För
            många av dem blir arbetslösheten den slutliga bekräftelsen på
            att de är utslagna, och de kan inte se några möjligheter att själva
            ta sig ur sin situation — utslagningen bekräftas steg för steg.
            De problem vi här har pekat på är extraordinära till sin karaktär
            och därför fordras det extraordinära åtgärder för att göra något
            åt dem. Det går inte att blunda för den utslagning som i dag drabbar
            invandrarungdomen som en frukt av underlåtenhet att ge dem ett
            adekvat stöd från början. Det svenska samhället och i synnerhet
            den svenska industrin har gjort oerhörda vinster på den invandrade
            arbetskraften, som t. o. m. har utgjort förutsättningen för expansionen
            under guldåren. Det kan inte vara värdigt ett modernt samhälle,
            som dessutom vill kalla sig välfärdssamhälle, att utlämna de invandrade
            arbetarnas barn till social nöd, drogmissbruk och kriminalitet
            när kristen- denserna börjar hopa sig. Vårt parti anser att det
            krävs ett sammansatt åtgärdsprogram för att stötta de arbetslösa
            invandrarungdomar som är, eller håller på att bli, utslagna. Till
            en del kan detta bestå av åtgärder och förstärkningar på arbetsmarknadsut-
            bildningens område, på arbetsförmedlingar, på skolans och utbildningens
            och på fritidens områden. Men detta är inte nog. Det fordras framför
            allt ett intensivt arbete för att över huvud taget få kontakt
            med dessa ungdomar. Vpk föreslår att resurser skall ställas till
            kommunernas förfogande för ett socialt stödprojekt för invandrarungdom.
            Detta bör organiseras så att invandrare anställs för att arbeta
            inom sin egen nations- och språkgrupp. Vi tror att detta är en
            förutsättning för att komma förbi barriärer av främlingskap och
            språksvårigheter. Det kan dessutom vara en utgångspunkt för att
            skapa förutsättningar att bygga upp en nationell identitet hos
            invandrarungdomarna. Arbetet måste självfallet bygga på uppsökande
            verksamhet, men bör ges en fast bas i form av lokalutrymmen i
            invandrartäta bostadsområden. Stor frihet måste lämnas när det
            gäller verksamhetens konkreta utformning för att den skall kunna
            anpassas till skilda förhållanden. De invandrare som skall arbeta
            med verksamheten måste ges en grundlig utbildning för att finna
            sig väl till rätta bland svenska institutioner inom sociala och
            andra vårdområden, inom utbildningssystemet och inom arbetsmarknadsväsendet.
            Detta är nödvändigt för att invandrarungdomarna skall få det konkreta
            stöd de behöver i olika situationer. Invandrarorganisationerna
            har en avgörande betydelse i den verksamhe- ten. Det är viktigt
            att de personer som skall arbeta åtnjuter ett stort förtroende
            inom den egna nationsgruppen och att verksamheten bedrivs i nära
            och kontinuerligt samarbete med invandrarorganisationerna. Därför
            måste lokala invandrarorganisationer ges ett avgörande inflytande
            över anställningsfrågan.
          </p>
          <pb facs="riksdagen-motions-pdf/data/198485/mot_198485__794/mot_198485__794-015.pdf"/>
          <fw xml:id="i-SiNj52ESHSRdT9wMLweXGv">
            Mot. 1984/85:794 UU
          </fw>
          <p xml:id="i-BTFVQLe5kDvczFeYCfvnSt">
            Kostnaderna för den föreslagna verksamheten bör helt täckas genom
            statsbidrag och finansieras med en arbetsgivaravgift. Men invandrarungdomarnas
            situation kan avsevärt förbättras också genom stöd till invandrarorganisationernas
            ungdomsverksamhet. I dag utgår statsbidrag endast till organisationer
            som bedriver verksamhet huvudsakli- gen bland barn och ungdom
            och som har minst 3 000 medlemmar i åldern 7—25 år samt lokalavdelningar
            i minst hälften av landets landstingskommu- ner. Och för anslag
            till sådan verksamhet från kommuner krävs ofta att lokalföreningarna
            skall tillhöra en statsbidragsberättigad organisation. De bestämmelserna
            missgynnar starkt invandrarorganisationerna. För det första är
            invandrarorganisationernas medlemstal av naturliga skäl begränsat.
            För det andra har invandrarna av arbetsmarknadsskäl tvingats koncentrera
            sig till ett fåtal landstingskommuner och kan därför inte uppfylla
            kravet på att ha lokalföreningar i minst hälften av landets landstingskommuner.
            Vårt parti anser att med tillräckligt stöd från det svenska samhället
            kan invandrarorganisationerna göra viktiga insatser för barn och
            ungdomar i de egna grupperna. Förutsättningar finns för att driva
            verksamhet på ett sätt som inte bryter mot välbekanta normer och
            värderingar utan i stället stärker invandrarungdomarnas identitet
            och förankring i den egna kultur- och språkgruppen. Invandrarföreningarna
            har också särskilda förutsättningar att engagera ungdomar med
            bristande kunskaper i svenska språket och svårigheter att utnyttja
            det svenska fritids- och kulturutbudet. I budgetpropositionen
            aviserar regeringen sin avsikt att förelägga riksda- gen en särskild
            proposition om invandrarpolitiken senare under våren 1985. Vår
            förhoppning är att den aviserade propositionen kommer att innefatta
            konkreta förslag till anslag liksom andra åtgärder i enlighet
            med vad som anförts i motionen.
          </p>
          <p xml:id="i-MMuPkDd3ajXeZEv6ua16bZ">
            Hemställan
          </p>
          <p xml:id="i-AKb14DyyzrNrZ2M2nU8mCm">
            Med hänvisning till det anförda föreslås” 1. att riksdagen som
            sin mening ger regeringen till känna att bidraget till invandrar-
            och minoritetsorganisationers verksam- het liksom bidraget till
            avgränsade projekt bör höjas kraftigt i enlighet med vad som anförs
            i motionen, 2. att riksdagen hos regeringen hemställer om förslag
            till nytt anslag avseende informationsinsatser inom folkrörelserna
            i enlighet med vad som anförs i motionen, 3. attriksdagen hemställer
            hos regeringen om förslag innebärande
          </p>
          <p xml:id="i-EyT3GSV88cUJbemmegSWGx">
            " Se även motionerna 1984/85:795—-797.
          </p>
          <pb facs="riksdagen-motions-pdf/data/198485/mot_198485__794/mot_198485__794-016.pdf"/>
          <fw xml:id="i-FxiBow2o5rZTD8occvZP5d">
            Mot. 1984/85:794 18
          </fw>
          <p xml:id="i-HPujUtRFShbk2bY74Wd6fG">
            ökat stöd till invandrarorganisationernas kulturella verksamhet
            i enlighet med vad i motionen anförs.
          </p>
          <p xml:id="i-7HWQKANU7sun8FmL6dthqt" type="date">
            Stockholm den 17 januari 1985
          </p>
          <p xml:id="i-CHkghDeHE3Z4rmFs7fc6Kh" type="signatureBlock">
            LARS WERNER (vpk) BERTIL MÅBRINK (vpk) NILS BERNDTSON (vpk) C.-H.
            HERMANSSON (vpk) EVA HJELMSTRÖM (vpk) JÖRN SVENSSON (vpk) ALEXANDER
            CHRISOPOULOS (vpk)
          </p>
        </div>
      </div>
    </body>
  </text>
</TEI>
