<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940_urtima_ak__45/mot_1940_urtima_ak__45-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 45. 1
          </p>
          <p>
            Nr 43.
          </p>
          <p>
            Av herr Lindberg i Umeå, i anledning av Kungl. Maj:ts proposition,
            nr 61, angående ytterligare anslag till Hottans ersättningsbyggnad.
          </p>
          <p>
            I anslutning till ett i statsverksproposition till 1939 års riksdag
            gjort för- slag om anvisande av medel till byggande av två kustförsvarsfartyg
            tillät jag mig i en motion erinra om de utredningar som verkställts
            inom 1930 års för- svarskommission i frågan om ersättningsbyggnad
            för flottan, varvid jag sammanfattningsvis framhöll, att utredningarna
            givit vid handen, »att en fientlig stormakt kan, med insättande
            av sina flygstridskrafter, sänka Sverige- skeppen utan att hindras
            av det luftvärn flottan kan prestera eller av det jakt- flyg som
            kan utnyttjas för flottans skydd». Motionen utmynnade i en hem-
            ställan, att riksdagen, innan ett positivt beslut fattades om
            byggande av nya artillerifartyg, erhåller tillfredsställande verifikation
            på, att de av 1930 års försvarskommission verkställda utredningarna
            icke längre äro hållbara. Motionen lämnades av riksdagen utan
            avseende och det av Kungl. Maj:t be- gärda anslaget för byggande
            av två kustförsvarsfartyg beviljades av riksdagen. Något fartygsbygge
            i enlighet med detta beslut har dock icke påbörjats. I proposition
            nr 61 till nu pågående riksdag har Kungl. Maj:t föreslagit att
            till flottans ersättningsbyggnad måtte anvisas ett reservationsanslag
            av 31,800,000 kronor, varav 20,000,000 kronor avses för två kryssare,
            vilka be- räknas komma att kosta tillsammans minst 100,000,000
            kronor. Av proposi- tionen framgår att de föreslagna kryssarna
            i fråga om slagkraft icke kunna jämställas med de 1939 beslutade
            kustförsvarsfartygen men äro dessa över- lägsna i fråga om fart
            och eldhastighet. De äro emellertid — ehuru detta icke utsäges
            i propositionen — avgjort underlägsna kustförsvarsfartygen i fråga
            om motståndskraft mot flygbomber och flygtorpeder. Det måste vara
            av största vikt, att det före ett riksdagens positiva beslut i
            frågan blir klarlagt om det över huvud taget är väl använda pengar
            att till- föra flottan fartyg av den typ varom nu är fråga. I
            den mån de av försvars- kommissionen verkställda utredningarna
            fortfarande äga giltighet behöver i detta avseende ingen tvekan
            uppstå därom, att kryssarna icke böra byggas. Försvarskommissionens
            utredning lämnade i fråga om grundlighet ingen- ting Övrigt att
            önska. Vid dess utförande medverkade framstående sjö- strategisk
            och marinteknisk, flygstrategisk och flygteknisk, matematisk,
            ingen- jörsvetenskaplig och överhuvud taget all sakkunskap, som
            på detta område kunde uppbringas. Efter månadslånga överläggningar,
            sträckande sig över fyra år, varvid försvarskommissionen även
            erhöll del av resultaten vid utförda praktiska bombfällningsförsök,
            sammanfattade kommissionen sin åsikt i bland annat följande uttalanden:
          </p>
          <p>
            Bihang till urtima riksdagens protokoll 1940. 4 saml. Nr 45.
            2367 40
          </p>
          <pb facs="riksdagen-motions-pdf/data/1940/mot_1940_urtima_ak__45/mot_1940_urtima_ak__45-002.pdf"/>
          <p>
            2 Motioner i Andra kammaren, Nr 45.
          </p>
          <p>
            »Även om de skäl för ett visst utökande av fartygsbeståndet,
            som av den sjömilitära sakkunskapen framförts, icke kunna frånkännas
            betydelse, hävdar likväl försvarskommissionen på grund av det
            anförda och då det nödvändiga måste sättas framför det önskvärda,
            att ett bibehållande tills vidare av flottans nuvarande fartygsbestånd
            bäst motsvarar lägets krav. Vissa moderniserings- åtgärder å pansarskeppen,
            omfattande främst en förstärkning av luftvärns- beväpningen, synas
            dock lämpligen böra utföras. Ersättningsbyggnad torde böra ske
            endast av jagare och undervattensbåtar. Härvid synes emellertid
            någon ökning av undervattensbåtbeståndet ändamålsenlig. Med en
            dylik an- ordning torde i varje fall lösandet av flottans primära
            försvarsuppgifter bliva säkrat ävensom vissa nödvändiga åtgärder
            för handelsskydd kunna vidtagas.» »För lösandet av de uppgifter,
            som enligt det föregående ansetts böra tillkomma flottan, synes
            enligt kommissionens mening en pansarbåtsdivision icke vara oundgängligen
            nödvändig, utan dessa uppgifter torde i erforderlig utsträckning
            kunna lösas genom lätta sjöstridskrafter såsom jagare och under-
            vattensbåtar m. m. i samverkan med marina flygstridskrafter. Vad
            speciellt beträffar avvärjande av invasion över havet, minskas,
            såsom även torde framgå av vad som anförts i avdelning III, betydelsen
            av artillerifartygs med- verkan i och med tillkomsten av de föreslagna
            operativa flygstridskrafterna, vilka förena stor slagkraft med
            snabbhet och praktiskt taget obegränsad rörelsefrihet. Från dessa
            utgångspunkter kommer kommissionen fördenskull till den uppfattningen,
            att någon nybyggnad av pansarskepp icke bör ske. I detta sammanhang
            vill kommissionen betona, att en flotta med ett fåtal pansar-
            skepp, vilka vid inträffad förlust i krig icke kunna ersättas,
            med största sannolikhet endast kan hava den betydelsen, att en
            viss fördröjning i ett anfallsföretags igångsättande kommer att
            åstadkommas, i de fall då en svensk pansarbåtsdivision kan utgöra
            ett hinder för företaget. Många skäl tala för att denna fördröjning
            kan bliva kortvarig. I varje fall är fördröjningens längd helt
            oberäknelig. Ehuruväl tillvaron av en pansarbåtsdivision kan anses
            för flottan underlätta lösandet av de uppgifter, som i det föregående
            angivits, synas med hänsyn till angivna omständigheter de med
            pansarbåtsdivisionens förnyande förenade kostnaderna icke stå
            i rimlig proportion till de angivna fördelarna, särskilt som de
            medel, som kunna anvisas till försvaret, av ekono- miska hänsyn
            måste bliva begränsade.» Det utredningsmaterial, på vilket försvarskommissionen
            grundade sina omdömen, är i betydande utsträckning av hemlig natur
            och en motionär är därför urståndsatt att anföra utdrag ur detta
            material. Under den offentliga diskussionen åren 1934—1936 framträdde
            emellertid ett flertal sakkunniga militärer, vilka medverkat i
            försvarskommissionens utredningar, och med- delade sina synpunkter
            i förevarande fråga. Enligt deras uppfattning hade på grund av
            den flygtekniska utvecklingen såväl de nuvarande pansarskeppen
            som nya artillerifartyg av motsvarande storleksordning avsevärt
            förlorat i stridsvärde i innanhav sådana som Östersjön och Bottniska
            viken, varför
          </p>
          <pb facs="riksdagen-motions-pdf/data/1940/mot_1940_urtima_ak__45/mot_1940_urtima_ak__45-003.pdf"/>
          <p>
            Motioner i Andra kammaren, Nr 45. 3
          </p>
          <p>
            dylika fartyg icke vidare borde nybyggas i vårt land. Som stöd
            för denna mening åberopades bland annat följande skäl: Sjöstridskrafter
            kunna i Östersjön och Bottniska viken icke såsom flyg- stridskrafterna
            taga sin tillflykt till tryggade basområden, belägna utanför de
            fientliga flygstridskrafternas aktionsradie. De äro tvärtom hänvisade
            till att under både operationer och vila vistas inom nära fienden
            varande delar av ett lands territorium och kringliggande vatten.
            Sjöstridskrafterna hava icke heller det skylande tak över sig,
            som skogen i många fall utgör för lantstrids- krafterna. I varje
            fall gäller detta de större, djupgående fartygen. De mindre, grundgående
            övervattensfartygen kunna däremot i vissa fall genom ankring utefter
            bergvägg m. fl. åtgärder försvåra upptäckt från luften. Jämfört
            med lantstridskrafterna hava sjöstridskrafterna däremot fördelen
            av att kunna röra sig med större hastighet, vilket visserligen
            icke medför möjligheter att undan- draga sig flyganfall, men som
            dock i viss mån minskar träffsannolikheten med bomber, d. v. s.
            en ökad bombinsats blir erforderlig. Fartygens pansar medför även,
            att väsentligt tyngre bomber krävas än de, som användas mot flyg-
            och lantstridskrafter. Sjöstridskrafterna hava å andra sidan icke
            samma möjlig- heter att sprida stridsmedlen som lant- och flygstridskrafterna.
            Visserligen kunna måhända under vissa förhållanden de olika fartygen
            under vila för- läggas i olika delar av ett skärgårdsområde, men
            det enskilda fartyget förblir under alla förhållanden en odelbar
            enhet. Särskilt betydelsefullt synes detta förhållande vara, om
            sjöstridskrafternas stridsmedel till en väsentlig del äro inneslutna
            1 ett fåtal stora fartyg, vilka icke kunna döljas och vilka kräva
            ett relativt litet antal fällda bomber för att bliva träffade.
            Möjligheten att ordna jaktskydd för sjöstridskrafterna begränsas
            av målens läge vid eller utanför kusten. Den tid, som står till
            buds för ett jaktförband, avdelat till skydd för flottan, att
            starta och taga höjd, är nämligen i de flesta fall icke tillräcklig
            för att medgiva ett ingripande mot fientliga flyganfall, som kunna
            beräknas bli upptäckta först ett fåtal minuter innan de nå fram
            över svenska flottans olika bakre relativt indragna ankarplatser.
            Vad skyddet medelst luftvärn beträffar kan den svenska flottan
            utveckla en aktningsvärd luftvärnseffekt. Om hela flottan är samlad
            på en ankarplats, kunna anfall av mindre flygstyrkor avvärjas.
            Ju större spridning flottans fartyg erhåller, desto mindre blir
            luftvärnseffekten. Det enskilda fartygets luftvärnseffekt är för
            ringa för att kunna avvisa flyganfall med åtföljande fartygsskador
            från till och med förhållandevis ringa flygstyrkor. Dessa uttalanden
            av militära sakkunniga gjordes 1935 och hade avseende på då rådande
            förhållanden. Sedan dess torde försvarsmedlen mot luftan- grepp
            hava utvecklats. Luftvärnsartilleriet lär sålunda hava erhållit
            väsentligt ökad kapacitet. Vid nybyggnad av fartyg räknar man
            givetvis också med ett mot flygbomber starkare pansarskydd. Jämsides
            härmed torde emellertid flygbombens genomslagskraft hava ökat.
            Den kritik som av försvarskommissionen riktades mot förslaget
            att i vårt land nybygga artillerifartyg av Sverige-typen kan i
            huvudsak överföras till
          </p>
          <pb facs="riksdagen-motions-pdf/data/1940/mot_1940_urtima_ak__45/mot_1940_urtima_ak__45-004.pdf"/>
          <p>
            4 Motioner i Andra kammaren, Nr 45.
          </p>
          <p>
            det nu föreliggande förslaget om byggande av två nya kryssare.
            Den större snabbhet dessa fartyg äga uppväger icke nackdelen av
            att de ha ett svagare pansar än de 1939 föreslagna artillerifartygen.
            Dessa beräknades bli skyddade i sina vitala delar mot 20.3 centimeters
            projektiler och 250 kilograms pansar- bomber vid fällning på höjder
            även över 3,000 meter. Det framgår icke av nu föreliggande proposition
            hur kraftigt pansarskydd, som är beräknat för de föreslagna kryssarna,
            men det är uppenbart — på grund bland annat av den höga fart de
            skola erhålla — att detta skydd icke blir tillräckligt mot flyg-
            bomber av väsentligt mindre vikt än 250 kilogram. Man torde därför
            kunna våga ett påstående, att kryssarna kunna sänkas vid fullträff
            av flygbomber av en storlek som fientliga lätta bombflygplan kunna
            bära från baser på andra sidan vårt land omgivande vatten till
            vilken punkt som helst inom svenska farvatten. Då så är förhållandet
            synes det mig vara oförenligt med både ekonomisk omtanke och kravet
            på militär effektivitet i de försvarsmedel som anskaffas att nu
            igångsätta nybyggnad av kryssare. Visserligen har den ekonomiska
            synpunkten hittills helt och hållet fått träda i bakgrunden när
            det varit fråga om anslag till försvarsväsendet. Man må emellertid
            besinna att det finns en gräns för vårt lands ekonomiska för-
            måga och att vårt försvarsproblem inrymmer även andra element
            än rent militära. Det är oförsvarligt att för militära ändamål
            i så hög grad botten- skrapa landets resurser, att medel komma
            att saknas för angelägna civila uppgifter, vilkas tillgodoseende
            är en nödvändig förutsättning för vidmakt- hållande av den nu
            rådande nationella enigheten och samförståndsviljan. Även från
            deras sida, som äro villiga att bringa de allra största offer
            för det militära försvaret, är det givetvis ett önskemål, att
            pengarna användas på sådant sätt, att största militära effektivitet
            uppnås. Det är även för lekmannen möjligt att fastslå, att 100
            miljoner kronor omsatta i flygplan måste ge ofant- ligt mycket
            större militär effekt än samma belopp använt till två kryssare.
            De hittills under det pågående kriget gjorda erfarenheterna —
            senast hän- delserna i den italienska krigshamnen Taranto — bestyrka
            till full evidens denna åsikt. Man nödgas även sätta i fråga,
            om det i nuvarande läge är klok försvarspolitik att binda avsevärda
            penningbelopp i försvarsmedel, som kunna erhållas först om tre
            år, i all synnerhet som därav följer att en större återhållsamhet
            än eljest vore nödvändig måste iakttagas på områden, där avsevärt
            snabbare praktiska resultat kunna vinnas. På grund av vad jag
            sålunda anfört tillåter jag mig yrka, att riksdagen beslutar avslå
            Kungl. Maj:t förslag om anvi- sande av medel för byggande av två
            kryssare. Stockholm i november 1940. Elof Lindberg.
          </p>
          <p>
            Stockholm 1940. K. L. Beckmans Boktryckeri.
          </p>
        </div>
      </div>
    </body>
  </text>
</TEI>
