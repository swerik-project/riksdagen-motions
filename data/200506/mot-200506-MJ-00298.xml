<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_298/mot_200506_MJ_298-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ298 pnr: kd636
          </p>
          <p>
            Motion till riksdagen 2005/06:MJ298
          </p>
          <p>
            av Chatrine Pålsson (kd)
          </p>
          <p>
            Svensk kycklingnäring
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att en utredning tillsätts för att titta närmare på
            hur man kan förbättra villkoren och konkurrenssituationen för
            svensk kycklingnäring.
          </p>
          <p>
            Motivering
          </p>
          <p>
            Den svenska kycklingnäringen lever under orättvisa konkurrensförhållanden.
            Importen från våra grannländer ökar stadigt och snart står den
            importerade kycklingen för nära en tredjedel av den totala svenska
            kycklingkonsumtionen. På sikt riskerar det svenska jordbruket
            att slås ut till följd av stränga regelverk och krav från myndighetshåll.
            Orsakerna till den orättvisa konkurrensen är flera. Först och
            främst handlar det om villkoren för svensk lantbruksproduktion.
            Kycklingnäringen omfattas inte direkt av EU:s gemensamma jordbrukspolitik
            men indirekt berörs dock näringen av de villkor som spannmålsodlarna
            har. Kycklingnäringen bidrar till exempel i dag till att en åkerareal
            motsvarande halva Ölands yta hålls öppen för foderproduktion.
            Utöver detta påverkas näringen av den kraftigt ökande importen
            av beredda produkter. Regeringen har inte lyckats förhindra den
            utveckling som innebär att livsmedelsproducenter utomlands nu
            tillsätter saltlösning i kycklingen som innebär att man kan komma
            förbi den obligatoriska salmonellakontrollen. Genom att tillsätta
            saltlake så klassas kycklingen nämligen som en köttberedning och
            kan vid införsel till Sverige kringgå kravet på salmonellakontroll.
          </p>
          <p>
            Kycklingnäringen i Sverige har mycket stränga djurhållningsregler
            i fråga om antal kycklingar per kvadratmeter och krav på salmonellakontroll
            etc. Dessa regler är unika för Sverige och uppskattas av många
            människor i vårt land. Naturligtvis medför dock dessa regler högre
            kostnader för produktionen i Sverige än i de länder som vi importerar
            kyckling från. Att kryphål i
          </p>
          <pb facs="riksdagen-motions-pdf/data/200506/mot_200506_MJ_298/mot_200506_MJ_298-0002.pdf"/>
          <p>
            2005/06:MJ298
          </p>
          <p>
            lagstiftningen har öppnats för import av beredda produkter är
            något som många konsumenter inte känner till. Vid en jämförelse
            med vårt grannland Finland ser man att de politiska beslutsfattarna
            där på ett helt annat sätt än i Sverige tillvaratagit landsbygdens
            och lantbrukets intressen i samband med EU-medlemskapet. Exemplet
            Finland visar att det går att föra en nationell jordbrukspolitik
            inom EU- systemets ram där man värnar det egna landets konkurrensförmåga.
            De försämrade villkoren för svensk animalieproduktion medför att
            den mest miljövänliga och mest djuromsorgspräglade livsmedelsproduktionen
            i Europa riskerar att slås ut till förmån för importerade produkter.
            Med den här bakgrunden är det oerhört viktigt att regeringen agerar
            och lägger fram konkreta åtgärder för att förbättra villkoren
            för svensk kycklingnäring och förhindra att den slås ut av importerad
            kyckling. Jag vill därför att regeringen tillsätter en utredning
            för att titta närmre på frågan i syfte att förbättra villkoren.
          </p>
          <p>
            Stockholm den 27 september 2005 Chatrine Pålsson (kd)
          </p>
        </div>
      </div>
    </body>
  </text>
</TEI>
