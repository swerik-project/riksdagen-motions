<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-03616">
  <teiHeader>
    <fileDesc>
      <titleStmt>
        <title>med anledning av prop. 2016/17:104 En livsmedelsstrategi för Sverige - fler jobb och hållbar tillväxt i hela landet</title>
        <author corresp="i-RDeqY3mXLBtUS9bixjvHS">av Lars Tysklind m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3616 av Lars Tysklind m.fl. (L)</title>
          <idno type="rdwebb">H4023616</idno>
          <rs type="number">3616</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4023616/text</ref>
          <ref type="dokument_url_html">http://data.riksdagen.se/dokument/H4023616</ref>
          <ref type="dokumentstatus_url_xml">http://data.riksdagen.se/dokumentstatus/H4023616</ref>
          <ref type="docx">http://data.riksdagen.se/fil/99B5202D-9363-40C4-9EFB-0A1301DBB0A2</ref>
          <ref type="pdf">http://data.riksdagen.se/fil/2FA82BE6-8D92-4F99-BD64-6B2E412478A0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2GkxRCK1CvH7gPNpxP1yu3" type="basedOn"/>
        <correspContext corresp="i-2GkxRCK1CvH7gPNpxP1yu3">
          <ref>Proposition 2016/17:104</ref>
        </correspContext>
        <correspAction xml:id="i-Lqx8yFjc1YLkkpaPVKU67N" type="signed"/>
        <correspContext corresp="i-Lqx8yFjc1YLkkpaPVKU67N">
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-QqVLPSzf5RrEFbb5oUAHmD" type="submitted">
          <date when="2017-02-15"/>
          <time when="16:10:11"/>
        </correspAction>
        <correspAction xml:id="i-TrMLFFbXcmSgLz6Xahv4Rx" type="reviewed">
          <date when="2017-03-15"/>
          <time when="16:39:41"/>
        </correspAction>
        <correspAction xml:id="i-H3rZRVKTvYtgixDKCxpjwk" type="dismissed">
          <date when="2017-03-16"/>
        </correspAction>
        <correspAction xml:id="i-PzQxSig6DNpvakvqNGpKVj" type="referred">
          <date when="2017-03-17"/>
        </correspAction>
        <correspAction xml:id="i-NMo7GjdnRDqPMxJaAUkjPj" type="assigned">
          <date when="2018-02-20"/>
          <time when="21:35:55"/>
        </correspAction>
        <correspContext corresp="i-NMo7GjdnRDqPMxJaAUkjPj">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-PQBmgQBHUTPET2zG9sSLYu" type="behandlas_i"/>
        <correspContext corresp="i-PQBmgQBHUTPET2zG9sSLYu">
          <ref type="uppgift">2016/17:MJU24</ref>
          <ref type="ref_dok_id">H401MJU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU24</ref>
          <ref type="ref_dok_titel">En livsmedelsstrategi för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ChjjyZKbX16yUr1vSQPBSp" type="behandlas_i"/>
        <correspContext corresp="i-ChjjyZKbX16yUr1vSQPBSp">
          <ref type="uppgift">2016/17:MJU23</ref>
          <ref type="ref_dok_id">H401MJU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU23</ref>
          <ref type="ref_dok_titel">En livsmedelsstrategi för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-14buAQw4juEK2mnf4sGL3b" type="motHeader">
        <div xml:id="i-BuCrYTMVVkGyK579YvYbKo" type="motTitle">
          Motion till riksdagen 2016/17:3616 av Lars Tysklind m.fl. (L)
          med anledning av prop. 2016/17:104 En livsmedelsstrategi för Sverige
          – fler jobb och hållbar tillväxt i hela landet
        </div>
      </div>
      <div xml:id="i-5PeFehnjU4N6k5bZy5r5XP" type="motBody">
        <div xml:id="i-W4wqRtbeh7YeXreJLDXKPz" type="motProposal" subtype="förslag">
          <head xml:id="i-WLDLxiDnweHm6w7bPL3pEq">
            Förslag till riksdagsbeslut
          </head>
          <list xml:id="i-XDScxcCEqyi9SEWB8UvdF6" style="ol">
            <item xml:id="i-4bLm2MtLaQyuAQZTpim57S">
              Riksdagen ställer sig bakom det som anförs i motionen om att
              säkerställa generellt goda företagsvillkor i hela Sverige och
              tillkännager detta för regeringen.
            </item>
            <item xml:id="i-2q33RqAVDSx3n1ay1tYjSY">
              Riksdagen ställer sig bakom det som anförs i motionen om att
              ha effektiva och förutsägbara godkännandeprocesser och tillkännager
              detta för regeringen.
            </item>
            <item xml:id="i-Pt1wqvhsJDVSL2btteGWdi">
              Riksdagen ställer sig bakom det som anförs i motionen om att
              ge främjandeuppdrag till myndigheter och tillkännager detta för
              regeringen.
            </item>
            <item xml:id="i-D4VsZpCnFzL8GyeeKQGWXy">
              Riksdagen ställer sig bakom det som anförs i motionen om att
              svensk livsmedelsproduktion ska styras av konsumenternas efterfrågan
              och inte av politiskt bestämda kvantitativa mål för konsumtion
              och produktion kopplade till specifika produktionsformer och tillkännager
              detta för regeringen.
            </item>
            <item xml:id="i-6Q65YEQpHyxey8jYvw7vMk">
              Riksdagen ställer sig bakom det som anförs i motionen om att
              göra det lättare för konsumenter att göra hållbara, medvetna val
              och tillkännager detta för regeringen.
            </item>
            <item xml:id="i-GxWPv5LB1SWSBrS8D1bFob">
              Riksdagen ställer sig bakom det som anförs i motionen om att
              vid offentlig upphandling ha ett tydligt regelverk som gör det
              enkelt att ställa krav på miljöhänsyn och djurskydd, inklusive
              restriktiv antibiotikaanvändning, motsvarande svensk nivå och
              tillkännager detta för regeringen.
            </item>
            <item xml:id="i-PEyvpHk6rh7Uaa2ecEPMrs">
              Riksdagen ställer sig bakom det som anförs i motionen om att
              underlätta och främja livsmedelsexporten och tillkännager detta
              för regeringen.
            </item>
            <item xml:id="i-4nEkLdWVq3hpG6DHXYwQ1x">
              Riksdagen ställer sig bakom det som anförs i motionen om att
              strategin ska bidra till att uppnå Agenda 2030-målen och tillkännager
              detta för regeringen.
            </item>
            <item xml:id="i-ktrbCHXEDvZi5LaTDQFay">
              Riksdagen ställer sig bakom det som anförs i motionen om att
              jordbruket ska bära sina egna miljö- och klimatkostnader men också
              ersättas för kollektiva nyttigheter och tillkännager detta för
              regeringen.
            </item>
            <item xml:id="i-QHb4FA7ABUCr97WCQV6DpT">
              Riksdagen ställer sig bakom det som anförs i motionen om att
              bioteknik (genetiskt modifierade organismer, GMO) kan spela en
              avgörande roll för att få fram bättre skördar och näringsinnehåll
              och tillkännager detta för regeringen.
            </item>
            <item xml:id="i-UXnxcoNujofxfwbkLmG9Kz">
              Riksdagen ställer sig bakom det som anförs i motionen om grön
              skatteväxling och tillkännager detta för regeringen.
            </item>
            <item xml:id="i-2ANW5y12zPYqT2kxphEwG1">
              Riksdagen ställer sig bakom det som anförs i motionen om köttproduktionens
              klimatpåverkan liksom vikten av metangasreducering och tillkännager
              detta för regeringen.
            </item>
            <item xml:id="i-5hneuKzjHFiaXTDKodbrNX">
              Riksdagen ställer sig bakom det som anförs i motionen om fiskens
              självklara plats i en livsmedelsstrategi och tillkännager detta
              för regeringen.
            </item>
            <item xml:id="i-Mh5QuZBUDyPfBiSCpkVNvr">
              Riksdagen ställer sig bakom det som anförs i motionen om vikten
              av att minska matavfallet i hela livsmedelskedjan samt av att
              återvinna mer matavfall och tillkännager detta för regeringen.
            </item>
          </list>
        </div>
        <div xml:id="i-XkqDCSPobBLVVJLo1oJkSz" type="motContent">
          <head xml:id="i-1pJ3ENdnZfXFosBsvbhgT" type="h1">
            Inledning
          </head>
          <p xml:id="i-KpPktDVtk1s8zL3isWjSeC">
            Liberalerna har länge förordat en livsmedelsstrategi. Vår utgångspunkt
            har varit en livsmedelsstrategi som utifrån ett marknads- och
            konsumentperspektiv innehåller förslag på konkreta åtgärder för
            att lyfta svensk jordbruksproduktion. Som liberaler värnar vi
            frihandel om motsätter oss protektionism i alla dess former. Det
            är marknadsekonomi och inte stöd och subventioner som ska styra
            utvecklingen och det är konsumenternas efterfrågan som ska styra
            utbudet, inte kvantitativa mål och snedvridande regler. Det är
            positivt att världsmarknaden för jordbruksprodukter är alltmer
            avreglerad, men det innebär också nya villkor för svenskt jordbruk.
            För svenskt jordbruk är det viktigt att svenska bönder tillåts
            konkurrera med utländska på mer lika villkor. Det behövs en generell
            och företagarvänlig politik som inte tynger företag med onödig
            byråkrati och höga skatter på jobb och företagande.
          </p>
          <p xml:id="i-VmoLBUttt36buH67KmSdWi">
            Den svenska livsmedelsproduktionen ska ha goda förutsättningar
            där det svenska jordbrukets fördelar tas till vara. Sverige har
            EU:s bästa djurskydd, låg användning av antibiotika, hög miljöhänsyn
            och ett smittskydd i världsklass, som ger svenska mervärden och
            utgör en viktig konkurrensfördel. Livsmedelsförädlingen är en
            sektor med stor geografisk spridning, vilket visar att branschen
            kan bidra till att skapa arbetstillfällen i hela landet. Livsmedelsindustrin
            ska ha goda förutsättningar för företagsutveckling, digitalisering,
            förädling och export. Intresset för närproducerad och hållbar
            mat ökar hos konsumenten och dessutom blir matturismen en allt
            viktigare del av besöksnäringen, inte minst hos utländska turister.
          </p>
          <p xml:id="i-DBMC1hnH95FxAPhuuhPiJk">
            Under alliansregeringens tid gjordes satsningar för att minska
            företagens regelbörda. Alliansregeringen minskade företagens administrativa
            kostnader med 7,3 miljarder kronor mellan åren 2006 och 2010 och
            för företag inom de gröna näringarna minskade regelbördan med
            37 procent mellan 2006 och 2014. Vidare sattes Sverige som matnation
            på kartan, bl.a. genom satsningen Matlandet Sverige. Under tiden
            som projektet pågick skapades ca 9 000 jobb, exporten av livsmedel
            ökade med ca 70 procent, livsmedelsföretagen ökade och efterfrågan
            på säker och hållbart producerad mat fortsatte att öka.
          </p>
          <p xml:id="i-LGtJPhP1ADH31tqWvZHrkT">
            Det är positivt att en ny nationell livsmedelsstrategi nu tagits
            fram och att det finns en bred enighet i riksdagen om målen. Däremot
            anser Liberalerna och övriga allianspartier att regeringens livsmedelsstrategi
            saknar det fokus på hela livsmedelskedjan som Matlandet Sverige
            innebar. Liberalerna och övriga allianspartier vill se en bred
            strategi där livsmedelsindustrin, exportpotentialen, forskningen,
            konsumenten och primärproduktionen stärks och där strävan är att
            uppnå FN:s globala hållbarhetsmål, Agenda 2030-målen.
          </p>
          <p xml:id="i-FJ1p386vTZFsNsaJcVLstJ">
            Liberalerna står bakom det övergripande målet samt de strategiska
            områdena Regler och villkor, Konsument och marknad och Kunskap
            och innovation som presenteras i regeringens livsmedelsstrategi.
            Liberalerna är däremot inte enig med regeringen om hur målen ska
            uppnås. Vi är därmed starkt kritiska till att regeringens proposition
            och handlingsplan på ett antal punkter strider mot utgångspunkterna
            i strategin. Som exempel anser vi att livsmedelsproduktionen,
            oavsett om den är konventionell eller ekologisk, ska styras av
            konsumenternas efterfrågan, inte av stöd, subventioner eller kvantitativa
            mål och snedvridande regler, som regeringen föreslår.
          </p>
          <head xml:id="i-PWWes4j5y9g1Er3DP1D8uT" type="h1">
            Säkra generellt goda företagsvillkor
          </head>
          <p xml:id="i-6yPtVfJDjbWmDo6GoHqHQ4">
            Konkurrenskraften för livsmedelsföretag ska stärkas genom generellt
            goda företagarvillkor. Därför är det oroande med regeringens politik
            som innebär högre skatter på jobb och företagande. Frågan om avståndsbaserad
            vägslitageavgift (kilometerskatt) måste ses i detta större sammanhang.
            Regelverk som rör företag i primär- och livsmedelsproduktion är
            i hög utsträckning gemensamma för EU:s inre marknad. Det gör att
            alla nationella regler och krav som går utöver den EU-gemensamma
            lagstiftningen riskerar att försämra konkurrenssituationen för
            de svenska företagen. Därför ska nationella, mer långtgående regler
            alltid vara väl motiverade och prövas noga.
          </p>
          <head xml:id="i-A9g5Mx21JJhvwFpJsYExL1" type="h2">
            Effektiva och förutsägbara godkännandeprocesser
          </head>
          <p xml:id="i-WMkE9NYm5edhV1eVvyhmMF">
            För att skapa mer långsiktighet och förutsägbarhet för livsmedelsproducenter
            bör regeringen verka för att myndigheterna fokuserar på att processer
            inte drar ut på tiden samt att jordbrukaren får tillräcklig tid
            att anpassa sig till nya regler. Ömsesidigt erkännande av växtskyddsmedel
            bör t.ex. i större utsträckning användas. Hänsyn bör tas till
            hur andra EU-medlemsstater förhåller sig till växtskyddsmedel
            för att skapa konkurrensneutrala förutsättningar inom det svenska
            jordbruket.
          </p>
          <head xml:id="i-RQPkdDuj6SxGesXydFJPCe" type="h2">
            Främjandeuppdrag till myndigheter
          </head>
          <p xml:id="i-6WCkEdmoY8mPfi7AhvpGqE">
            Myndigheter har en viktig roll i att stötta företag och underlätta
            för dem. Detta fungerar inte alltid på önskvärt sätt. Det behövs
            enklare rutiner, regler och processer hos myndigheter som förenklar
            för livsmedelsföretagare. Myndigheter och tjänstemän ska även
            ha företagsaspekten i fokus när de fattar beslut eller utformar
            regler. Det kan handla om att genomföra en konsekvensbeskrivning
            innan datasystemet byts ut så att man förhindrar att stödens utbetalningar
            fördröjs. Vi vill att berörda myndigheter får ett främjandeuppdrag
            som förtydligar att de inte enbart ska utgöra ett kontrollerande
            organ. Fokus bör skifta från ett myndighetsperspektiv till ett
            tydligare brukarperspektiv, vilket tydligt bör framgå av regeringens
            regleringsbrev. Myndigheter som arbetar med livsmedelsföretag
            bör i högre utsträckning tillhandahålla information samt underlätta
            och stödja livsmedelsföretagande.
          </p>
          <head xml:id="i-LvPQtmW1P6d62tGGFqamaZ" type="h1">
            Stärkt konsumentmakt
          </head>
          <p xml:id="i-RuXLi4wr1cWJ7677Zm2HvL">
            Konsumenternas efterfrågan ska styra i stället för politiskt
            bestämda kvantitativa mål för konsumtion och produktion. Ekologiskt
            producerad mat utgör en växande konsumentmarknad och den svenska
            ekologiska livsmedelsproduktionen täcker inte behovet för efterfrågan.
            Men i stället för att sätta upp mål om ekologisk konsumtion och
            produktion bör fokus vara på att stärka konkurrenskraften i hela
            kedjan. Det handlar exempelvis om att minska de höga kostnaderna
            för företagande, insatsvaror som gör att svensk ekologisk produktion
            inte står sig mot konkurrentländerna. Målsättningen bör i stället
            vara att sträva mot att allt jordbruk blir mer hållbart och att
            stärka konsumentens kunskap om livsmedel.
          </p>
          <p xml:id="i-MorJtn2KyDZx5UWujg4uMR">
            År 2030 vet vi inte hur livsmedelsproduktionen ser ut i vare
            sig Sverige eller världen, än mindre vilken produktionsform som
            är mest attraktiv eller vilka varor som konsumenter efterfrågar.
            Det finns en risk i att låsa in sig i kvantitativa mål för en
            viss produktionsform. Det bör inte vara politiken som avgör vilka
            livsmedel vi producerar och konsumerar i framtiden. Alliansen
            vill i stället att konsumenters efterfrågan ska styra vilka livsmedel
            de vill konsumera och skapa förutsättningar för att möta detta
            behov.
          </p>
          <head xml:id="i-38y7h67hbJyjRFD5SpAPcf" type="h2">
            Underlätta för konsumenter att göra hållbara medvetna val
          </head>
          <p xml:id="i-FN9Rv1qRyV1XG7f3DUur26">
            Konsumenters efterfrågan och köpvilja är i stor grad styrande
            för de livsmedel vi i dag konsumerar och vilka som säljer bäst.
            Politiken ska inte tvinga konsumenten till särskilda val men däremot
            säkerställa att information finns tillgänglig för dem som är engagerade
            och underlätta möjligheten att själv välja mat som är bra för
            hälsa och miljö. Detta kan exempelvis ske genom tydlig och lättillgänglig
            information i form av bl.a. miljömärkningar och ursprungsmärkningar,
            konsumentupplysningstjänster, produktinformation i butiker samt
            webbaserad information. Detta möjliggör för konsumenter och andra
            aktörer att göra ansvarsfulla och hållbara val av produkter och
            tjänster och att ställa om till mer hållbara livsstilar. Utbudet
            av livsmedel som produceras och förädlas bör motsvara det som
            efterfrågas av konsumenter.
          </p>
          <head xml:id="i-27n39ED1jKLp2kB1xLCV4X" type="h2">
            Offentlig upphandling som möjliggör krav på djurskydd och miljöhänsyn
          </head>
          <p xml:id="i-KHAQs7T8gbB5vM6EAYjLRW">
            I regeringens livsmedelsstrategi föreslås en målsättning för
            livsmedelsupphandling där mer ska upphandlas ekologiskt och att
            miljöanpassad upphandling med ett livscykelkostnadsperspektiv
            bör öka. Vi motsätter oss att mål sätts upp för livsmedelsupphandling
            avseende en särskild produktionsform. Dessutom ifrågasätter vi
            att regeringens mål i praktiken innebär att import av ekologiskt
            eller naturbeteskött från länder där regnskog skövlas för att
            möjliggöra naturbetesmarker främjas bara för att det anses vara
            ekologiskt. Samtidigt ser vi positivt på att det finns ökade möjligheter
            att ställa krav på bra djurskydd och hög miljöhänsyn vid offentlig
            upphandling av livsmedel. Sveriges lantbrukare har friska djur,
            med mycket låg antibiotikaanvändning och högt smittskydd. Detta
            tillsammans med höga miljökrav inom jordbruket bidrar till mervärden
            som gör svenska livsmedel konkurrenskraftiga. När det gäller offentlig
            upphandling vill Liberalerna ha ett tydligt regelverk som gör
            det enkelt att ställa krav på miljöhänsyn och djurskydd, inklusive
            restriktiv antibiotikaanvändning, motsvarande svensk nivå.
          </p>
          <head xml:id="i-MeAR4byqiL1SENQJkX4L15" type="h1">
            Underlätta och främja livsmedelsexporten
          </head>
          <p xml:id="i-4Ddp1jitoofFNymnFomJNH">
            Sverige har stor potential att exportera mer livsmedel. Vi har
            mervärden såsom högt smittskydd och djurskydd, vilket skapar säkra
            livsmedel som är attraktivt på den internationella marknaden.
            Den framgångssaga som alliansregeringen påbörjade vill vi fortsätta.
            Den svenska livsmedelsindustrin kan växa ytterligare.
          </p>
          <p xml:id="i-D7VfovdD6NMFFbMHF7fB9R">
            För att underlätta och främja livsmedelsexporten vill vi förenkla
            för livsmedelsföretag att exportera och marknadsföra sig i andra
            länder. Vi vill ge Business Sweden ett tydligare främjandeuppdrag
            för att förenkla för livsmedelssektorn att ta sig in på nya och
            befintliga marknader. För att lyckas med detta behöver kompetensen
            inom livsmedel förbättras på myndigheten, och näringen behöver
            få en tydligare position i marknadsföringen av Sverige. Många
            livsmedelsföretag upplever svårigheter med att exportera varor
            och vi vill att Business Sweden ska tillhandahålla information
            till livsmedelsföretag om tillvägagångssätt liksom om potential
            och mervärdet i att förädla produkter för export.
          </p>
          <head xml:id="i-NWdvp1ohhisbXeP1Z5gJpo" type="h1">
            Strategin ska bidra till att uppnå Agenda 2030-målen
          </head>
          <p xml:id="i-QDobyuM6hyfVbtBj2Ytsem">
            Den svenska livsmedelskedjan kan och bör bidra till att uppnå
            FN:s globala Agenda 2030-mål och detta bör vara en målsättning
            för alla delar i kedjan. Det är en möjlighet för Sverige som matnation
            och med livsmedel av hög kvalitet, säkerhet, djurskydd och miljöhänsyn
            att exportera produkter och kunskap till andra länder.
          </p>
          <p xml:id="i-CxWD1mqaWqfJgwXRqVWSpH">
            Svenska livsmedel kan bidra till att trygga den inhemska livsmedelsförsörjningen
            liksom den globala. Med forskning och förädling kan vi utveckla
            och exportera näringstäta produkter och råvaror som går att odla
            i områden med sämre odlingsmark och som kräver mindre resurser,
            såsom vatten. Forskning och förädling bör vara riktade mot att
            möta framtidens behov av innovationer från lokal till global nivå
            liksom att möta konsumenters efterfrågan.
          </p>
          <head xml:id="i-9N35KMpk4mMjzLBTJNZmWn" type="h1">
            Ett hållbart jordbruk
          </head>
          <p xml:id="i-NRKGBBqwe5Cz8p7kUC3CLo">
            Jordbruket ska i likhet med andra sektorer bära sina egna miljö-
            och klimatkostnader men ska också ersättas för kollektiva nyttigheter
            som naturvård och bevarande av den biologiska mångfalden. Svenskt
            jordbruks utsläpp kommer till stor del från metan från idisslande
            djur, användningen av fossila bränslen och indirekt från tillverkningen
            av mineralgödsel och foder.
          </p>
          <p xml:id="i-PBejnxQaJW2hQQm3MqNPbi">
            Ett hållbart jordbruk är en del av lösningen på dagens miljöutmaningar.
            Redan med nuvarande teknik skulle jord- och skogsbruket kunna
            vara självförsörjande på hållbar energi. Det finns goda möjligheter
            att förbättra avkastningen på ett miljövänligt sätt genom att
            anpassa växtsorter, brukningsmetoder och näringsämnen efter lokala
            förhållanden. Utifrån ett klimatperspektiv kan bioteknik (GMO)
            spela en avgörande roll, om den används på rätt sätt, för att
            få fram bättre skördar och näringsinnehåll.
          </p>
          <p xml:id="i-5BtdZzaXXuvi6DCdmTHbi4">
            Maten står för ungefär en fjärdedel av de svenska utsläppen av
            klimatgaser. Det är därför positivt att fler människor väljer
            mat som både är mer hälsosam och har mindre klimatpåverkan. Många
            kan även tänka sig att betala mer för sådan mat. Konsumenten ska
            kunna göra aktiva och informerade val. Det finns en efterfrågan
            på märkning som visar olika livsmedels klimatavtryck.
          </p>
          <head xml:id="i-E81jA3cNNoWvXw5KxZ4TUC" type="h2">
            Grön skatteväxling
          </head>
          <p xml:id="i-211RiLXvWF1n6cViZCoeMn">
            Det behövs en generell och företagarvänlig politik som inte tynger
            företag med onödig byråkrati och höga skatter på jobb och företagande.
            Vi är kritiska till regeringens generella politik som innebär
            att mer skatt läggs på jobb och företagande, vilket också drabbar
            företag inom livsmedelssektorn. Vi vill i stället se mer av grön
            skatteväxling, vilket innebär att vi vill sänka skatten på jobb
            men höja miljö- och klimatpåverkande skatter och avgifter.
          </p>
          <p xml:id="i-2JHFYC1V8RnL5qDjt61AZj">
            Många av de miljöproblem som jordbruksproduktionen leder till,
            som övergödning och minskad biologisk mångfald, beror på tillförseln
            av näringsämnen via gödslingen. Även förekomsten av kadmium i
            handelsgödsel är ett oroande miljöproblem. För att effektivisera
            och minska användningen av sådan gödsel vill vi att en läckageskatt
            införs.
          </p>
          <p xml:id="i-CiSpZDTwZVGCR45u9PcL4i">
            I enlighet med klimatavtalet från Paris måste subventioner till
            fossila bränslen bort. Det innebär att dagens skattereduktioner
            när det gäller användningen av fossilt bränsle inom jord- och
            skogsbruket också måste avskaffas.
          </p>
          <head xml:id="i-MT8gmcM18KYm913AmS3rMG" type="h2">
            Köttproduktionens klimatpåverkan
          </head>
          <p xml:id="i-31UCbycZQnYihxQvamHqc2">
            Köttproduktionen är förknippad med stor klimatpåverkan och står
            för ca 15 procent av världens totala utsläpp av växthusgaser.
            För att minska köttkonsumtionens klimatpåverkan behöver köttproduktionen
            bli bättre, men köttkonsumtionen behöver också minska. Det är
            positivt med utvecklingen gällande klimatcertifierad köttproduktion,
            vilket innebär att gårdar minskar den totala klimatpåverkan i
            köttproduktionen. Det kan handla om att djuren utfodras med gräs
            i stället för soja, smarta och mer hållbara energilösningar införs
            och djuren betar på naturbetesmarker, vilket ger biologisk mångfald
            och öppna landskap. Insatser för metangasreducering leder till
            minskade utsläpp av växthusgaser samtidigt som vi får el och värme.
          </p>
          <head xml:id="i-6CiVZffCdJEjfz2H1Rj4u3" type="h1">
            Fisk – en självklar del av en livsmedelsstrategi
          </head>
          <p xml:id="i-EfDWcsswNdrP4kFykfgRxA">
            Fisk är dokumenterat nyttig och bra mat och Liberalerna saknar
            i regeringens proposition en tydligare vision för fisket och dess
            självklara roll i en livsmedelsstrategi. Fisket måste vara långsiktigt
            hållbart och hålla sig inom vad bestånden tål. Det är viktigt
            att konsumenten kan bidra till ett mer hållbart fiske och vattenbruk
            genom att göra medvetna val vid köp av fisk och skaldjur. Vi välkomnar
            tydlig och enkel märkning, som visar att fisket sker på ett hållbart
            sätt vad gäller fiskebestånd och klimatpåverkan.
          </p>
          <head xml:id="i-M22Ti4hsXuke3uUKv24eEt" type="h1">
            Minska matavfallet
          </head>
          <p xml:id="i-4KYegAPVMvmpawTu2bBD1B">
            All mat som slängs i världen motsvarar utsläpp på omkring 2 miljoner
            ton koldioxid. Det motsvarar ca 3 procent av de totala utsläppen
            av växthusgaser i Sverige. Vi måste slänga mindre mat, och det
            avfall som trots allt blir måste tas till vara på bästa sätt.
            Ur ett klimatperspektiv är det dock betydligt mer effektivt att
            förebygga matavfall i hela livsmedelskedjan än att använda det
            för t.ex. biogasproduktion. Allt fler kommuner agerar aktivt för
            att återvinna matavfall, inom hushållen och inom kommunens olika
            storkök, och detta bör öka. Avfallet kan sedan användas för framställning
            av biogas som kan användas till produktion av el och värme.
          </p>
        </div>
        <div xml:id="i-2qZJxwi3UbLxVTPz3QSdPy" type="motSignatures">
          <list xml:id="i-BZkptHpDe6ynwuC3akH4FP">
            <item xml:id="i-UBGPaLfZqBwQrfLQVJCC9b">
              Lars Tysklind (L)
            </item>
            <item xml:id="i-R6nBPasH1Giqttabk2CYLD">
              Christer Nylander (L)
            </item>
            <item xml:id="i-FANzturmR6k3NH1scSHfb">
              Tina Acketoft (L)
            </item>
            <item xml:id="i-RS1VDqVJssBbsMpiThR4bh">
              Emma Carlsson Löfdahl (L)
            </item>
            <item xml:id="i-8U4WTPUJ7tBCYnUTvQkvie">
              Mats Persson (L)
            </item>
            <item xml:id="i-BEef4q9Jc6FuomyAKXeHJH">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
