<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01165">
  <teiHeader>
    <fileDesc>
      <titleStmt>
        <title>om ökat stöd till befrielserörelser i södra Afrika.</title>
        <author>av herrar Olsson i Kil och Ahlmark</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ökat stöd till befrielserörelser i södra Afrika.</title>
          <idno type="rdwebb">FY021165</idno>
          <rs type="number">1165</rs>
          <ref type="dokument_url_text">http://data.riksdagen.se/dokument/FY021165/text</ref>
          <ref type="dokument_url_html">http://data.riksdagen.se/dokument/FY021165</ref>
          <ref type="dokumentstatus_url_xml">http://data.riksdagen.se/dokumentstatus/FY021165</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XGgCQfA3Kci4uNfiMH5wvj</idno>
            <name>BILLY OLSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WgvmkkA2c834eG6nm5YvNo" type="signed"/>
        <correspContext corresp="i-WgvmkkA2c834eG6nm5YvNo">
          <note type="signatory" corresp="i-XGgCQfA3Kci4uNfiMH5wvj"/>
          <note type="signatory" corresp="i-8aNTXCV4f9MdU7Dz15ZXyB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1165/mot_1975__1165-001.pdf"/>
      <fw xml:id="i-ANvpm1XwUqPWrho8WiD8N">
        Mot. 1975:1165 14
      </fw>
      <div xml:id="i-RR5ZtSMiwDVhALUbogXNCZ" type="motHeader">
        <div xml:id="i-3pbkTN9mc8MSNjsBP51XSh" type="motTitle"/>
        <div xml:id="i-Ts3JV344DBustGoEBHbt4E" type="motSubmissionInfo"/>
      </div>
      <div xml:id="i-HiW9pmuqdkacUr3s1Qjxbp" type="motBody">
        <div xml:id="i-VERugubv9NAUdBZt1N52Wc">
          <p xml:id="i-8Y4EC9ybZuYaeHr4jNm2t3">
            Nr 1165
          </p>
          <p xml:id="i-CY7zJfcniFf37cSTZGi47C">
            av herrar Olsson i Kil och Ahlmark om ökat stöd till befrielserörelser
            i södra Afrika.
          </p>
          <p xml:id="i-5dp8FmNPyWjWzsV6eFZCkH">
            Svensk opinion har sedan slutet av 1950-talet starkt reagerat
            mot ras- förtryck och kolonialism i södra Afrika. En solidaritetsverksamhet
            har sedan dess bedrivits i hela landet. Frivilliga organisationer,
            och då framför allt ungdomsorganisationer av olika slag, har här
            gjort stora insatser. Även kyr- kor, fackliga organisationer och
            konsumentkooperationen har vid skilda till- fällen bidragit till
            solidaritetsarbetets framgångar. De särskilda solidaritets- grupper
            som ägnat sig särskilt åt förhållandena i södra Afrika förtjänar
            inte minst att uppmärksammas. Det har varit naturligt att Sverige
            officiellt bistått befrielserörelserna i södra Afrika, vilket
            också skett sedan stöd inleddes 1964 till FRELIMO. Därefter har
            även PAIGC i Guinea-Bissau erhållit ett omfattande stöd. Stöd
            har dessutom under de senaste åren börjat utgå till ytterligare
            befrielserörelser i området. Hur värdefullt och riktigt detta
            stöd till befrielserörelserna i södra Afrika varit framstår klart
            nu, snart ett år efter det att det framgångsrika befriel- sekriget
            i de portugisiska kolonierna drivit fram en omfattande samhälls-
            omvälvning i demokratisk riktning i det krigströtta Portugal.
            En snabb ut- vecklingsprocess mot nationellt oberoende har följt
            för såväl Guinea-Bissau, Mogambique som Angola. Det hittillsvarande
            stödet till befrielserörelserna i Guinea-Bissau och Mogambique
            ger Sverige ett fortsatt ansvar för ut- vecklingen i dessa nu
            fria stater, vilka båda kommer att få brottas med stora ekonomiska
            och sociala utvecklingsproblem. Ett fortsatt bistånd inom ramen
            för det bilaterala svenska utvecklingsbiståndet är därför viktigt.
            De uppenbara riskerna för att frigörelsen i Angola kan komma att
            saboteras av koloniala och rasistiska krafter gör dock en svensk
            beredskap för fortsatt stöd till befrielserörelserna nödvändig.
            Mombasa-överenskommelsen mellan MPLA, UNITA och FNLA visar återigen
            på det orimliga i att ge stöd enbart till en av rörelserna. Då
            frigörelseprocessen i de portugisiska kolonierna kan förväntas
            bli genomförd relativt snart, vänds intresset för befrielsekampen
            i södra Afrika till Sydafrika, Rhodesia och Namibia. Ett väsentligt
            ökat svenskt stöd till befrielserörelser och -organisationer i
            detta område framstår därför som väsentligt. Utvecklingen i dessa
            länder där rasåtskillnadspolitiken satts i konsekvent system har
            avgörande betydelse inte bara för många mil- joner förtryckta
            och utsugna afrikaner utan också för de fria afrikanska staternas
            i området möjligheter till en fredlig utveckling mot nationellt
            obe- roende, social rättvisa och framsteg. Detta gäller inte minst
            de nyblivna
          </p>
          <pb facs="riksdagen-motions-pdf/data/1975/mot_1975__1165/mot_1975__1165-002.pdf"/>
          <fw xml:id="i-RC3pWMTNBktJQ4ALRWgb9E">
            Mot. 1975:1165 15
          </fw>
          <p xml:id="i-AdYk9byGmss9h9bQPJhuBS">
            fria staterna Angola och Mogambique. I Rhodesia har den olagliga
            utbrytarregimen under lan Smiths ledning nu suttit i tio år. Stora
            delar av det sydafrikanska apartheidsystemet har överförts till
            Rhodesia. Bantustanpolitiken har påbörjats med omfattande tvångsomflyttningar
            av den afrikanska befolkningen. Det inhemska afri- kanska motståndet
            har vuxit sig starkt under de senaste åren. Befrielserö- relserna
            ZANU och ZAPU har ökat sin aktivitet väsentligt, och ZANU- gerillan
            har tillfogat regeringstrupperna och de till Rhodesia inkallade
            syd- afrikanska polistrupperna svåra motgångar. Den fortfarande
            icke olagliga ANC-rörelsen har uträttat ett storartat arbete för
            att mobilisera den afri- kanska civilbefolkningen i Rhodesia till
            ett omfattande motstånd. Mot denna bakgrund skall man se de förhandlingar
            som inleddes i Zambias huvudstad Lusaka i slutet av 1974 för att
            komma till rätta med Rhodesias framtid. Den sydafrikanska premiärministern
            Vorster har inför det allt starkare in- ternationella trycket,
            t.ex. i FN, mot just Sydafrika känt sig pressad att för att uppnå
            ett temporärt lugnare läge offra det vita Rhodesia och tvinga
            det av Sydafrika helt beroende Rhodesia till en uppgörelse med
            afrikanerna. Ingenting talar emellertid för någon enkel eller
            snabb lösning i Rhodesia. Därför är ett fortsatt och utökat stöd
            till befrielseorganisationerna där viktigt. Även i det av Sydafrika
            styrda Namibia kan en viss förändring kanske vara att vänta. Motståndsarbetet
            främst från SWAPO:s sida har varit fram- gångsrikt särskilt i
            det nordliga Ovamboland. Det internationella trycket på Sydafrika
            att gå med på ett frigörande är också här stort. FN har här tagit
            på sig ett särskilt ansvar med sin särskilda Namibia-kommissarie,
            freds- pristagaren Sean MacBride. Sydafrika förefaller inte berett
            att acceptera en lösning som skulle innebära förlorad kontroll
            över Namibia och dess omfattande naturrikedomar. Inte minst 1974
            har medfört omfattande ak- tioner och repressalieåtgärder i massiv
            omfattning mot namibiernas själv- ständighetskamp och SWAPO i
            synnerhet. Förtrycket får närmast sägas ha ökat. Samtidigt söker
            Sydafrika en lösning som innebär en uppspaltning av Namibia i
            ett flertal små områden, vilka var för sig knappast skulle vara
            livskraftiga och därför även i framtiden helt beroende och kontrollerade
            av Sydafrika. I dag förefaller det endast att finnas en organisation
            av mer betydande karaktär i Namibia nämligen SWAPO. Denna organisation
            bör därför erhålla det utökade stöd till befrielsekampen i Namibia
            som bör utgå. I inget land i Södra Afrika förefaller befrielsen
            så fjärran som i rasför- tryckets hemland — Sydafrika. Den sydafrikanska
            regeringens accepterande av de nya, fria staterna i de forna portugisiska
            kolonierna liksom eventuella lösningar i någon form av frågorna
            i Rhodesia och Namibia kan endast ses som ett försök att erhålla
            det, åtminstone tillfälliga, andrum den syd- afrikanska minoritetsdiktaturen
            behöver för att stärka sitt grepp om landet. Ingenting tyder på
            någon avgörande förändring i det sydafrikanska sam- hällssystemet.
            Bantustanpolitiken genomförs konsekvent, och alla former av opposition
          </p>
          <pb facs="riksdagen-motions-pdf/data/1975/mot_1975__1165/mot_1975__1165-003.pdf"/>
          <fw xml:id="i-Wz3kbFyQ26NQsggbf1gnU4">
            Mot. 1975:1165 16
          </fw>
          <p xml:id="i-QxRsv4R9xBzDscHhsdjkky">
            slås ned lika brutalt som någonsin. Premimärminister Vorster
            tvekar inte ett ögonblick om den vita överhöghetens fortbestånd.
            Även synbarliga re- trätter sker endast som inslag i en taktik
            för att stärka greppet på längre sikt. Motståndet i Sydafrika
            har dock ökat under de senaste åren. Framför allt de många strejkerna
            av afrikanska arbetare har varit framgångsrika, men också olika
            aktioner på universiteten har blivit uppmärksammade. Det torde
            vara helt klart att rasförtryckets upphörande i södra Afrika står
            och faller med utvecklingen i Sydafrika. Därför måste ett konsekvent
            svenskt arbete mot rasförtryck resultera i ett väsentligt ökat
            stöd till kampen just i Sydafrika. ANC förefaller vara den enda
            befrielseorganisationen av be- tydande format. De omfattande fackliga
            aktionerna och de framgångar dessa haft motiverar emellertid att
            även ett stöd till afrikanernas egen fackliga verksamhet överväges.
            Ett arbete på olika områden är nödvändigt för att kampen mot rasförtrycket
            skall bära frukt. Med hänvisning till det anförda hemställs att
            riksdagen beslutar ge regeringen i uppdrag att ta upp förhand-
            lingar med befrielserörelserna i Sydafrika, Namibia och Rho- desia
            om långtidsavtal som säkerställer ett snabbt växande svensk bistånd.
          </p>
          <p xml:id="i-Je4Ctx25Fo7vZBEHjxji5R" type="date">
            Stockholm den 24 januari 1975
          </p>
          <div xml:id="i-Q9aew1ELqWivrDBKcoeN6Y" type="signatureBlock">
            <p xml:id="i-3sLDSwnwsVj25Hz2JbxmFv" who="i-XGgCQfA3Kci4uNfiMH5wvj" type="signature">
              BILLY OLSSON (fp)
            </p>
            <p xml:id="i-4X3yAFUfKhW73NqzPTSHfG" who="i-8aNTXCV4f9MdU7Dz15ZXyB" type="signature">
              PER AHLMARK (fp)
            </p>
            <p xml:id="i-RKrwRTYZATWnJLhNYCw3iF">
              i Kil)
            </p>
          </div>
          <p xml:id="i-Vu9dCepfSyp9Xpn7JRazdU">
            GOTAB 75 8748 S Stockholm 1975
          </p>
        </div>
      </div>
    </body>
  </text>
</TEI>
