<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0378/mot_200304_MJ_0378-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ378 pnr: c522
          </p>
          <p>
            Motion till riksdagen 2003/04:MJ378
          </p>
          <p>
            av Kenneth Johansson och Birgitta Carlsson (c)
          </p>
          <p>
            Flexiblare strandskydd
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att kommunerna ges ansvaret för utformningen av strandskyddet.
          </p>
          <p>
            Motivering
          </p>
          <p>
            Miljöbalken har inneburit en skärpning av strandskyddet så att
            det blivit ett av de största hindren för regional utveckling särskilt
            vad gäller möjligheterna att bosätta sig på attraktiva områden
            på landsbygden. Den skärpning av reglerna som kom i mitten av
            90-talet innebärande att hänsynen till djur- och växtlivet togs
            in i regelverket har fullföljts genom miljöbalken, som i princip
            satt stopp för byggnation utmed alla vattendrag, stora som små
            över hela landet. Reglerna och därmed gällande praxis belastas
            idag av betydande rester av gammalt förmynderi från 1970-talet
            då det generella strandskyddsförbudet tillkom. Vi ifrågasätter
            om inte strandskyddets generella natur bör ses över. Sverige är
            ett stort land med skiftande befolkningstäthet samt skiftande
            natur och klimat. En möjlighet för kommunerna att göra lättnader
            av strandskyddet behövs. Det är särskilt viktigt i de glest befolkade
            delarna av landet. Men även i andra delar av landet med vikande
            befolkningssiffror kan lokala bedömningar i strandskyddet bidra
            till en positiv utveckling. Det uppenbara behov av ett starkt
            strandskydd som kan finnas t.ex. i Stockholms skärgård eller på
            västkusten är inte lika uppenbart i andra mer glesbefolkade delar
            av landet. Kommunala bedömningar kan bli mer flexibla utifrån
            regionala och lokala behov och förutsättningar. Vi anser att det
            är ett omyndigförklarande av kommunerna att se strandskyddet som
            ett statligt intresse. Eftersom kommunerna har ansvar för planering
            och byggande måste man ges full rätt att besluta även om strandskydd.
            Strandskyddet bör komma in i kommunernas översiktplanering. I
            den processen kan den nödvändiga
          </p>
          <pb facs="riksdagen-motions-pdf/data/200304/mot_200304_MJ_0378/mot_200304_MJ_0378-0002.pdf"/>
          <p>
            2003/04:MJ378
          </p>
          <p>
            dialogen med staten äga rum. Staten skall däremot inte styra
            markanvändningen på det rigida sätt som nu sker i miljöbalken.
            En rätt att överklaga bör dock finnas kvar från länsstyrelsernas
            sida om en kommun flagrant bryter mot tagna planer. Naturvårdsverkets
            roll genom möjlighet att överklaga kommunens beslut till domstol
            bör förändras. Verkets roll kan reduceras till en rätt att föra
            upp prejudicerande strandskyddsärenden till Miljööverdomstolen.
            Naturvårdsverket lämnade i april 2002 en rapport (2185) om strandskyddet.
            Rapporten grundade sig på ett regeringsuppdrag som bl a innebar
            att man skulle se över om inte strandskyddet skulle kunna göras
            mer flexibelt. Det kunde behöva skärpas i tätortsnära områden
            med högt bebyggelsetryck, men också lättas på i glesbygdsområden
            med lågt bebyggelsetryck i syfte att underlätta regional utveckling.
            Verkets förslag innebar att regelverket krånglades till ytterligare
            och inte innebar några nämnvärda förbättringar utifrån de syften
            som angavs i direktiven. Behovet av en reformerad strandskyddslagstiftning
            är, som vi påtalat ovan, stort. Det är dessutom bråttom. Det har
            nu gått snart ett och ett halvt år sedan Naturvårdsverket kom
            med sin utredning. Remissinstanserna var i många avseenden kritiska
            till de ändringar som föreslogs. Vi menar att det enda radikala
            är att kommunerna får ansvaret för utformningen av strandskyddet,
            enligt den modell som vi presenterar ovan, vilket bör ges regeringen
            till känna.
          </p>
          <p>
            Stockholm den 5 oktober 2003
          </p>
          <p>
            Kenneth Johansson (c) Birgitta Carlsson (c)
          </p>
        </div>
      </div>
    </body>
  </text>
</TEI>
