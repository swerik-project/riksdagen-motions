<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00366">
  <teiHeader>
    <fileDesc>
      <titleStmt>
        <title>Energi</title>
        <author corresp="i-LKQKWG3JJUBFg12z1vrFwt">av Jennie Nilsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Energi</title>
          <idno type="rdwebb">H002N366</idno>
          <rs type="number">N366</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N366/text</ref>
          <ref type="dokument_url_html">http://data.riksdagen.se/dokument/H002N366</ref>
          <ref type="dokumentstatus_url_xml">http://data.riksdagen.se/dokumentstatus/H002N366</ref>
          <ref type="doc">http://data.riksdagen.se/fil/508EDEB8-1617-4838-B8BB-6859C163AAD3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4oK6HjNJR6K1QAGZmsEqiv</idno>
            <name>Ingemar Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Th1L9XDyVLY7T26WzFSoNY" type="signed"/>
        <correspContext corresp="i-Th1L9XDyVLY7T26WzFSoNY">
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-EjPMvKrvi7HdAPnB25iKv8"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-4oK6HjNJR6K1QAGZmsEqiv"/>
        </correspContext>
        <correspAction type="numbering" xml:id="i-FTPcPYsuXY6zBvhymZvGMr">
          <date when="2012-10-08"/>
        </correspAction>
        <correspAction type="submission" xml:id="i-7bFMNqT4bQZ7u8dTtu1TPF">
          <date when="2012-10-05"/>
        </correspAction>
        <correspAction type="transfer" xml:id="i-Fr8YQhexC7LTDp53C4q3eJ">
          <date when="2012-10-05"/>
        </correspAction>
        <correspAction type="assigned" xml:id="i-H9jRN3vypb38BhL4rML7ZL"/>
        <correspContext corresp="i-H9jRN3vypb38BhL4rML7ZL">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Hi7fdEJqad4K8iY8iGxYig">
            Förslag till riksdagsbeslut
          </head>
          <list style="ol">
            <item xml:id="i-DbxK6Sc7VfkETTbUK5CLpN">
              Riksdagen tillkännager för regeringen som sin mening vad som
              anförs i motionen om inriktningen på svensk energipolitik.
            </item>
            <item xml:id="i-YDkgpbx3FgbZNsF2mkZH9R">
              Riksdagen tillkännager för regeringen som sin mening vad som
              anförs i motionen om att ge Energimyndigheten i uppdrag att ta
              fram en strategi för hur det svenska energisystemet på lång sikt
              ska kunna bli helt förnybart.
            </item>
            <item xml:id="i-SK4ingXzh27GeFDavJAhRs">
              Riksdagen tillkännager för regeringen som sin mening vad som
              anförs i motionen om vikten av att Vattenfall är en pådrivande
              aktör för att främja ett hållbart energisystem.
            </item>
            <item xml:id="i-3bUL3LJThPMAQ2mzJkn7ps">
              Riksdagen tillkännager för regeringen som sin mening vad som
              anförs i motionen om att Energimyndigheten bör få ett övergripande
              ansvar för frågorna inom energisystemet och energi- och elmarknaden.
            </item>
            <item xml:id="i-9h5T9Unky4JFkxvrGYuZ6j">
              Riksdagen tillkännager för regeringen som sin mening vad som
              anförs i motionen om att kärnkraftsindustrin ska stå för sina
              egna kostnader, att nivån på skadeståndsansvaret bör höjas och
              att det bör införas en bestämmelse om ansvarsgenombrott i svensk
              lagstiftning. 1
            </item>
            <item xml:id="i-GnQhVk6fVZsNk816gWA8Nk">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett lagförslag om förbud mot uranbrytning.
            </item>
            <item xml:id="i-76RAoBaN2aCAzGe3ekbnLT">
              Riksdagen tillkännager för regeringen som sin mening vad som
              anförs i motionen om behovet av energieffektivisering inom hushåll,
              offentliga byggnader och industrin.
            </item>
            <item xml:id="i-M14Knq8LPN9MYukuc2j3o3">
              Riksdagen tillkännager för regeringen som sin mening vad som
              anförs i motionen om att energianvändningen i Sverige bör bli
              25 procent effektivare till 2020.
            </item>
            <item xml:id="i-mQvXzVR76t6YXzs6FEfTz">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              för att se över alternativa åtgärder för energieffektivisering
              för hela den svenska industrin.
            </item>
            <item xml:id="i-KoeHMQTBG87E2gYPhK2mUF">
              Riksdagen tillkännager för regeringen som sin mening vad som
              anförs i motionen om att dagens byggregler inte ska diskriminera
              något värmeslag. 1
            </item>
            <item xml:id="i-GzNvz8VcN8VoXbPyfDYnRw">
              Riksdagen tillkännager för regeringen som sin mening vad som
              anförs i motionen om behovet av investeringar i förnybara energikällor.
            </item>
            <item xml:id="i-DPNffRqZReeU2Nr78cXjL2">
              Riksdagen tillkännager för regeringen som sin mening vad som
              anförs i motionen om att höja målet till 30 TWh ny förnybar el
              till 2020 och 55 TWh till 2030.
            </item>
            <item xml:id="i-Eo1oADGYUwTsQdnTZmbYDA">
              Riksdagen tillkännager för regeringen som sin mening vad som
              anförs i motionen om att inrätta ett solinvesteringsstöd.
            </item>
            <item xml:id="i-G6TfkQPGLKfBBnkArNLUdm">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett klargörande i fråga om uttagskatt på försäljning av el
              till andelsägare. 2
            </item>
            <item xml:id="i-NDrAL6vDyLAnWT2vQkhQ5L">
              Riksdagen tillkännager för regeringen som sin mening vad som
              anförs i motionen om att ge Energimyndigheten i uppdrag att se
              över nuvarande insatser och regelverk i syfte att föreslå åtgärder
              för en svensk solenergimarknad.
            </item>
            <item xml:id="i-GgNiqUq3yun5gCavjdbnuX">
              Riksdagen tillkännager för regeringen som sin mening vad som
              anförs i motionen om smarta nät som en viktig del av energiomställningen.
            </item>
            <item xml:id="i-Jg5KrbuTkZsNeXfuyfainX">
              Riksdagen tillkännager för regeringen som sin mening vad som
              anförs i motionen om att Energimyndigheten bör få ett samordningsansvar
              för processen med införandet av timdebitering.
            </item>
            <item xml:id="i-GQGvEL6zBoJoQRctrrow1m">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör bereda Svenska
              Kraftnäts förslag om en förtida delning av nätanslutningskostnaderna
              vid förnybar elproduktion till havs.
            </item>
            <item xml:id="i-RT63GqfUWzcBvupmD7TSbf">
              Riksdagen tillkännager för regeringen som sin mening vad som
              anförs i motionen om att se över möjligheterna att stödja v ågkraft
              som en kompletterande förnybar energikälla.
            </item>
            <item xml:id="i-HBZcsp6rjfYtXXkZpafh7f">
              Riksdagen tillkännager för regeringen som sin mening vad som
              anförs i motionen om att regeringen bör se över vilka ytterligare
              behov det finns av framtida investeringar i fråga om överföringskapaciteten
              i stamnätet.
            </item>
            <item xml:id="i-WLtdwtApw2WYc4WaRQ3KRQ">
              Riksdagen tillkännager för regeringen som sin mening vad som
              anförs i motionen om att se över möjligheterna att begränsa ingrepp
              i vattenproduktionen. 1
            </item>
            <item xml:id="i-Uqc2uy8ns8nEajrPanHSCw">
              Riksdagen tillkännager för regeringen som sin mening vad som
              anförs i motionen om att göra en konsekvensanalys för att se över
              hur man kan stödja en omställning av den svenska industrin i relation
              till det ökade priset på utsläppsrätter.
            </item>
            <item xml:id="i-HAehXJvY6f9NLA2vb1Y6kT">
              Riksdagen tillkännager för regeringen som sin mening vad som
              anförs i motionen om en oberoende granskning av den nya nättariffmodellen.
            </item>
            <item xml:id="i-JdJ2xKgRbiLp5EcBYY5HBi">
              Riksdagen tillkännager för regeringen som sin mening vad som
              anförs i motionen om att inrätta en tvärsektoriell biogasstrategi.
            </item>
          </list>
          <p xml:id="i-XpkWyeBRxTJArU9hVzf5ET">
            1 Yrkandena 5, 10 och 21 hänvisade till CU.
          </p>
          <p xml:id="i-QH5wSeeY6N5G77AvTWM5CQ">
            2 Yrkande 14 hänvisat till SkU.
          </p>
        </div>
        <div type="motContent">
          <head type="h1" xml:id="i-JdYd2zdeucu7acFFzoQadC">
            Motivering
          </head>
          <p xml:id="i-FcS2PMQ8ZMAcyET9TynzNz">
            Vårt mål för den svenska energipolitiken är att trygga tillgången
            på el och annan energi med en energiproduktion som har låg inverkan
            på hälsa, miljö och klimat och att göra det på internationellt
            konkurrenskraftiga villkor. Vi ser stora möjligheter att skapa
            arbetstillfällen och stärka industrins konkurrenskraft genom investeringar
            i det svenska energisystemet. Sverige har bra och naturliga förutsättningar
            för förnybar energi med vår goda tillgång på vind, vatten, sol
            och skog. Den förnybara energin har mycket stor potential att
            byggas ut under lång tid framöver. All svensk energi kan på sikt
            komma från förnybara källor; det är en fråga om vilja. Därför
            måste energieffektivisering och reformer för ett helt förnybart
            energisystem vara en grundläggande beståndsdel i en framtida energipolitik.
            Vi anser att riksdagen genom ett tillkännagivande ska uppmana
            regeringen att ge Energimyndigheten i uppdrag att ta fram en strategi
            för hur Sveriges energisystem på lång sikt ska kunna bli helt
            förnybart.
          </p>
          <p xml:id="i-TrdZ6XBDNHfw9woWApVqjd">
            Idag är översynsansvaret för frågorna inom energi- och elmarknaden
            och energisystemet fördelat på många aktörer, vilket skapar stuprörsproblem
            för både konsumenter och producenter. Energimyndigheten bör därför
            få ett övergripande ansvar för frågorna inom energisystemet och
            energi- och elmarknaden. Detta ska riksdagen tillkännage för regeringen.
          </p>
          <p xml:id="i-Ukh1DoBFScqrnfrawkbnTn">
            Kärnkraften ska fasas ut successivt med hänsyn till sysselsättning
            och välfärd och i den takt kärnkraftselen kan ersättas med el
            från förnybara källor samt energieffektivisering. Sverige är dock
            ett av världens mest kärnkraftsberoende länder. Kärnkraften kommer
            att utgöra en viktig del av vår elproduktion för lång tid framöver.
            Den ska användas på ett säkert och effektivt sätt. Förutsättningarna
            att klara både industrins konkurrenskraft och omställning inom
            ramen för en effektiv energipolitik ökar med en blocköverskridande
            överenskommelse om energipolitiken. Sedan de borgerliga partierna
            visat sig ovilliga att nå en överenskommelse är osäkerheten för
            industrin betydande. Därför vill vi bjuda in till nya blocköverskridande
            samtal i syfte att skapa en långsiktigt hållbar energiöverenskommelse.
          </p>
          <p xml:id="i-VM7bVia8Rco2nhTTkDSgyz">
            Vattenfall ska vara ledande i energiomställningen på alla marknader
            där företaget är verksamt samt ta ett större ansvar för investeringar
            i ny förnybar energiteknik. Även andra statliga företag är viktiga
            föregångare i näringslivet och ska genom ett långsiktigt agerande
            ta ett större ansvar för klimatomställning och hållbar utveckling.
          </p>
          <p xml:id="i-2SN1d53awBQ2GqGna3WjVZ">
            Kärnkraftsindustrin ska stå för sina kostnader. För att den miljörättsliga
            principen att förorenaren betalar ska gälla fullt ut även på detta
            område måste kravet på finansiering av ansvaret därför så långt
            som möjligt utgå från de verkliga kostnader som kan uppkomma i
            samband med kärnkraftsverksamhet. Vi anser att regeringen därför
            bör verka för att nivån på finansieringen av det obegränsade skadeståndsansvaret
            höjs. Andra frågor som bör belysas ytterligare och som bör resultera
            i lagstiftningsförslag från regeringen gäller bl.a. preskriptionstidens
            längd, möjligheten till statlig återförsäkring samt vem som ska
            svara för samhällets kostnader för sjukvård till följd av en radiologisk
            olycka. Vi vill även peka på behovet av en bestämmelse om ansvarsgenombrott
            i svensk lagstiftning. Med den typ av exceptionell situation som
            ett svårt reaktorhaveri innebär är det rimligt att ett ansvarsgenombrott
            inom en koncern blir möjligt. Detta bör riksdagen tillkännage
            för regeringen.
          </p>
          <p xml:id="i-W3HyDKLkCNerpJ2YYXbiop">
            Brytning av uran riskerar att leda till betydande negativa konsekvenser
            för miljö och hälsa. Regeringens hållning i frågan om uranbrytning
            i Sverige är allt annat än tydlig. För oss är det en självklarhet
            att uranbrytningen bör förbjudas i Sverige och anser att lagstiftningen
            bör skärpas. Regeringen bör således återkomma till riksdagen med
            ett förslag som innebär att uranbrytning blir förbjuden i Sverige.
            Detta bör riksdagen tillkännage för regeringen.
          </p>
          <head type="h1" xml:id="i-CHehVA8uCKHsMLdvnsL1Va">
            Energieffektivisering
          </head>
          <p xml:id="i-GTNRZiWy2TKXv6EiC5QBkR">
            Om svenska företag utvecklar fossilfri teknik som världen efterfrågar
            har de goda förutsättningar att stärka sin internationella konkurrenskraft.
            Om företagen redan nu investerar i energieffektivare teknik vinner
            de kostnadsfördelar gentemot sina konkurrenter. Utformar vi stödet
            till den svenska industrins energieffektivisering på rätt sätt
            innebär omställningen inte enbart en kostnad utan också en möjlighet
            till framtida arbetstillfällen och vinster. Därför har vi också
            högre mål än regeringen för energieffektiviseringen. Vi vill att
            energianvändningen i Sverige blir 25 procent effektivare år 2020,
            jämfört med regeringens mål om 20 procent.
          </p>
          <p xml:id="i-Ms6dDVXekb7AEMK2ewrRYW">
            I syfte att främja en effektivare elanvändning vill vi införa
            ett system för vita elcertifikat. Systemet går ut på att staten
            sätter obligatoriska mål för energibesparingar och identifierar
            de parter som kommer att vara ålagda att uppnå målet, vilka åtgärder
            för energieffektivisering som kommer att ingå, hur de genomförda
            åtgärderna och besparingarna skall mätas och verifieras. Dessutom
            beslutar staten om hur handel av certifikat skall ske. Andra länder
            har redan infört sådana system och flera länder planerar för dem.
            Vi vill främja energideklarationer, och därför vill se en certifiering
            av företag som utför deklarationerna.
          </p>
          <p xml:id="i-BbQGS38za1F6hpThwUgkyJ">
            Vi vill också skynda på energieffektiviseringen inom industrin.
            Regeringen har aviserat att man avslutar programmet för effektiviseringen
            av industrins elanvändning, PFE. Förslaget har tillkommit med
            anledning av att EU:s nya riktlinjer för statligt stöd till miljöskydd
            innebär att det saknas förutsättningar att inleda nya programperioder
            efter 2012. Vi menar att programmet varit mycket framgångsrikt
            för den svenska industrins energieffektivisering och menar att
            regeringen har ett ansvar att se över vilka alternativ det finns
            att stimulera energieffektivisering för näringslivet. Därför bör
            regeringen tillsätta en utredning för att se över alternativa
            åtgärder för energieffektivisering för hela den svenska industrin.
            Detta ska riksdagen tillkännage för regeringen.
          </p>
          <p xml:id="i-JBNQD8KHUTYPWkEvBwCMAB">
            Det finns stor potential att skapa jobb, export, och förbättrad
            konkurrenskraft för de svenska företagen i sektorn när det gäller
            energieffektiva byggnader. En ökad energieffektivisering i bostäder
            är avgörande för om vi ska kunna nå våra uppsatta klimatmål. Bostadssektorn
            står i dag för en dryg tredjedel av Sveriges energianvändning.
            För att rejält minska bostäders energianvändning måste både nybyggda
            och befintliga bostäder bli avsevärt mer energieffektiva. EU har
            som mål att effektivisera energianvändningen till 2020 med 20
            procent.
          </p>
          <p xml:id="i-KMoVVpAADkhKbzWC5nMZSM">
            På kort och medellång sikt finns den största effektiviseringspotentialen
            i den redan befintliga bebyggelsen. Många äldre byggnader har
            ofta sämre klimat- och energistatus. Det är då viktigt att alla
            möjligheter till energieffektivisering tillvaratas, vilket oftast
            är särskilt aktuellt i samband med större ombyggnads- och upprustningsåtgärder.
            Därför bör energikrav ställas även i samband med ombyggnad. En
            utredning om hur dessa krav ska utformas bör tillsättas. Detta
            bör riksdagen tillkännage för regeringen.
          </p>
          <p xml:id="i-2ddNmSey6qFyG6ceRB8K4v">
            Vi vill också införa en garantimodell där staten, eventuellt
            tillsammans med berörd kommun, får garantera lån för upprustning
            av lägenheter i flerfamiljshus med möjlighet att införa subventionerade
            garantiavgifter i socioekonomiskt svaga områden. Bostäders nettoenergianvändning
            bör utgöra utgångspunkten vid utformningen av energihushållningskraven
            i byggreglerna. Det finns en befogad risk att konsekvensen av
            köpt energi i byggreglerna är en diskriminering av kollektiva
            uppvärmningsformer som fjärrvärmen. Näranoll-energi-byggnader
            ska i princip inte behöva någon uppvärmning från yttre källa förutom
            för varmvatten. Men i de fall då det behövs en värmekälla är det
            inte önskvärt att försvåra för fortsatt utbyggnad av fjärrvärme.
            Istället vill vi säkerställa att dagens byggregler inte diskriminerar
            något värmeslag.
          </p>
          <head type="h1" xml:id="i-RB5wPEFA8ucuvdMhtWYwWf">
            Framtida investeringar i förnybara energikällor
          </head>
          <p xml:id="i-T6Bn5DFn8SWsSUQcZ3WYZj">
            Vi socialdemokrater vill sätta fart på utbyggnaden av förnybara
            energikällor. Vi vill höja målet till 30 TWh ny förnybar el till
            2020 och 55 TWh till 2030. En större förnybar elproduktion gör
            att mer vatten blir kvar i magasinen och kan användas som baskraft.
            Vindkraften befinner sig under ett stort kommersiellt genombrott
            i Sverige. Det finns idag omfattande planer på utbyggnad av stora
            vindkraftsparker både på land och till havs, och produktionen
            från vindkraft har fördubblats på bara ett par år. Vindkraftens
            decentraliserade struktur har gynnat ett utspritt ägande i form
            av andelar i vindkraftskooperativ. Omkring en tiondel av den svenska
            vindkraften ägs idag i denna form. Vi anser den mycket positiv,
            inte minst då den kan bidra till en ökad lokal förankring av vindkraften.
            Denna ägarform hotas emellertid idag av att Skatteverket belägger
            försäljning av el till andelsägare med uttagsskatt. Regeringen
            bör klargöra hur problemet kan lösas. Sverige har unika förutsättningar
            för att utveckla vindkraft till havs. Vi har industrikapacitet
            för att utveckla tekniken och vi har en lång kustremsa. En satsning
            på havsbaserad vindkraft skulle både säkra el till den svenska
            elintensiva industrin och hjälpa till att klara våra klimatmål.
            Det handlar ytterst om att värna jobben och hela välfärden. En
            utredning har redan i december 2010 föreslagit en ny lag om havsplanering
            som skulle underlätta för vindkraftsetablering och vågkraft. Ett
            lagförslag har utlovats men regeringen har ännu inte förmått leverera
            något förslag. Andra hinder för havsbaserad vindkraftsteknik är
            vissa högre kostnader som landanslutningar. I andra länder finansieras
            dessa av nätägarna, medan kostnaden i Sverige helt bärs av projektören.
          </p>
          <p xml:id="i-LAhTfwyUhVFQQeyFYvqZJJ">
            Svenska Kraftnät kom nyligen med en rapport till regeringen 1
            där man påtalade problemet och föreslog ett system med förtida
            delning av kostnaderna. Staten kan stå för ett lån och tar därmed
            den ekonomiska risken till nätföretagen. Elproducenter som ansluter
            sig får betala sin del. Men om ingen eller för få ansluter sig
            efterskänker staten lånet eller delar av lånet. Ett sådant system
            uppmanas medlemsländerna i EU indirekt att införa eftersom EU-direktivet
            för förnybara energikällor kräver att medlemsländerna rapporterar
            vilka system för kostnadsdelning som länderna har. Svenska Kraftnät
            menar att förslaget inte innebär en subvention av nätanslutningen
            utan varje enskilt projekt som ingår i området för nätförstärkningen
            måste kunna bära sina egna kostnader. Förslaget styr därför mot
            utbyggnad av den mest kostnadseffektiva vindkraften först, varför
            förslaget bidrar till att en stor del av vindkraftsutbyggnaden
            i Sverige sker till så låg kostnad som möjligt.
          </p>
          <p xml:id="i-77sChFmARRgmkRwQ3a66Ld">
            Vi menar att Svenska Kraftnäts förslag kan lösa det problem som
            idag riskerar att bromsa utbyggnaden av havsbaserad vindkraft.
            Den enorma potential som vindkraft till havs har gör att regeringen
            skyndsamt bör bereda Svenska Kraftnäts förslag och återkomma till
            riksdagen.
          </p>
          <p xml:id="i-278aA7uRLBjnSbH9asS2P4">
            Vågkraft är ett nytt energislag som håller på att utvecklas i
            många länder. Man arbetar för att utveckla vågkraftverk som håller
            för havets krafter, till exempel vid en storm, och som kan omvandla
            vågenergin till elektricitet på ett effektivt sätt. Det finns
            många olika sätt att fånga upp och omvandla vågenergi till elektrisk
            energi på. En del vågkraftverk fångar upp vågornas energi med
            bojar som guppar på havsytan, andra ser ut som långa tjocka ormar
            som böljar med vågorna eller som upphöjda bassänger dit vattnet
            leds. Av elektriciteten i dagens elnät kommer i princip ingenting
            från vågkraft, men det kan komma att förändras i framtiden och
            vågkraft skulle då kunna bli en viktig kompletterande förnybar
            energikälla. Den kommer att ge en förhållandevis liten påverkan
            på miljön jämfört med många andra energikällor. Vi vill se över
            möjligheterna att stödja vågkraft som en kompletterande förnybar
            energikälla. Detta ska riksdagen tillkännage för regeringen.
          </p>
          <p xml:id="i-AV8Yp2DJEcx5Ny9bBzeJWf">
            Åtgärder för den förnybara energiproduktionen måste utformas
            så att de når största möjliga effekt på kort och långt sikt. Här
            vill vi införa ett solinvesteringsstöd för att främja kompletterande
            stödformer till bland annat solvärme och solel. Tidigare har stödet
            gällt för installation och inköp av alla typer av nätanslutna
            solcellssystem Den sökande har fått 45 procent av investeringskostnaden
            eller max 40 000 kronor exkl. moms per installerad kW. Totalt
            har en sökande inte kunnat få mer än 1,5 miljoner kronor per solcellssystem.
            De medel som regeringen avsatte för 2012 tog snabbt slut, och
            Energimyndigheten bedömer att bara en tredjedel av de sökande
            får stödet. Vi menar att det är orimligt i en rättsstat att pengar
            delas ut till så få som bara var tredje som ansökt. Regeringen
            sänker nu stödet till 50 miljoner för 2013, och det menar vi är
            helt felaktigt. Sverige ligger efter övriga EU-länder, och när
            nu priset på solceller kraftigt sjunker tror vi att det finns
            anledning att stimulera en ökad installation istället för att
            sänka nivån.
          </p>
          <p xml:id="i-2QBa5gfiqP7YnYXg7v8EGH">
            Vi menar att det finns två skäl till att antalet sökande är så
            många fler än mottagarna. Den första uppenbara anledningen är
            att anslaget är för lågt. Den andra anledningen är att stödet
            är för generöst för varje sökande. Vi tror, också med tanke på
            de kraftiga sänkningarna av priserna på solceller att stödet per
            sökande behöver sänkas och maxgränsen för stödet också. Det menar
            vi kommer att göra att fler sökande får bidrag.
          </p>
          <p xml:id="i-649L3pkw5AivHhMpmzrknY">
            Vi vill att stödet ska uppgå till 100 miljoner kronor och vill
            därför öka anslaget med 50 miljoner kronor utöver regeringens
            förslag och att en ny fördelningsmodell för stödet tas fram så
            att det når fler mottagare. Energimyndigheten bör också få i uppdrag
            att se över nuvarande insatser och regelverk i syfte att föreslå
            åtgärder som skapar goda förutsättningar för en svensk solenergimarknad.
            Detta bör riksdagen tillkännage för regeringen.
          </p>
          <head type="h1" xml:id="i-mnLAs559s9hR2AEPfsuu8">
            Moderna energiinfrastruktur en förutsättning för en förnybar
            energiomställning
          </head>
          <p xml:id="i-BFytfQz1i3o7osdLYSpoh6">
            Den tekniska utvecklingen inom energisektorn går mycket snabbt,
            och smarta nät kommer att bli nödvändiga i takt med att fossila
            bränslen avvecklas. En utbyggnad av förnybara energikällor, såsom
            vindkraft, ställer krav på större funktionalitet av det svenska
            stamnätet. Vi vill investera i utbyggnaden av smarta nät som en
            del av ett hållbart energisystem. Det är viktigt att överföringskapaciteten
            mellan de norra delarna av landet och de södra byggs ut för att
            möjliggöra en fortsatt utbyggnad av den förnybara energin. Vi
            ställer oss också positiva till timdebitering eftersom det ger
            konsumenten större möjligheter att, genom kunskap, påverka sin
            elkonsumtion och de kostnader det medför. Energimyndigheten bör
            få ett samordningsansvar för hur processen med införandet av timdebitering
            bör gå till.
          </p>
          <head type="h1" xml:id="i-BLqkCn698bN3myusrJq43c">
            Energiforskning och klimatinnovationer
          </head>
          <p xml:id="i-Vr6VfMkvaSAhocPLXU52B3">
            Vi vill satsa på nya investeringar i Sverige där innovationer
            som minskar vår klimatpåverkan får möjlighet att testas i större
            skala, exempelvis via en pilotanläggning.
          </p>
          <p xml:id="i-5raqg8sif8i4EkQkYRGd75">
            Vi avsätter 250 miljoner kronor år 2013 på stöd för att utveckla
            och färdigställa klimatinnovationer. Stödet ska kunna sökas av
            företag, kommuner och andra aktörer. Staten står för maximalt
            50 procent och den andra delen står den sökande för.
          </p>
          <p xml:id="i-C9LHfQqgtTyfsPv68hoezg">
            Avgränsningen ska vara åtgärder för energieffektivisering och
            för ökad produktion och konsumtion av förnybar energi. Vi vill
            att huvudmålet ska vara att skapa nya svenska jobb samt att driva
            på omställningen till ett utsläppssnålt samhälle. Svenska företag
            ska få möjlighet att pröva ny teknik i fullskala eller i testmiljö,
            vilket vi tror kan stimulera framtida exportmöjligheter. Detta
            ska riksdagen tillkännage för regeringen.
          </p>
          <head type="h1" xml:id="i-AMp4V4phJjZCZNKvfw2wsq">
            Jämlika villkor för hushåll och företag i hela Sverige
          </head>
          <p xml:id="i-GPjdQeZvdHqEqzRhfnT8TQ">
            Den 1 november 2011 delades Sverige in i fyra elområden. Det
            innebär att elpriset kommer att variera beroende på var man bor
            i de olika områdena. Flera aktörer har pekat på att elområdena
            innebär stora konkurrensproblem för den elintensiva industrin.
            Vi vill underlätta situationen för hushåll och företag genom att
            investera i stamnätet i syfte att bygga ut nätkapaciteten. På
            så sätt kan man komma tillbaka till en situation där rättvisa
            villkor och förutsättningar råder för alla, oavsett vart man bor
            i Sverige. Regeringen bör därför se över vilka ytterligare behov
            det finns för framtida investeringar kring överföringskapaciteten
            i stamnätet. Detta ska riksdagen tillkännage för regeringen. Situationen
            med elområden kommer också att kräva framtida investeringar i
            elproduktion i de delar av landet där elförbrukningen ökar och
            är som störst. Här kan utbyggnaden av förnybara energikällor utgöra
            en ersättningspotential i de områden av landet som saknar tillgång
            till befintlig elproduktion.
          </p>
          <head type="h1" xml:id="i-P5qCRXjQ6AvGc3uY6xEFoR">
            Översyn av vattenkraften
          </head>
          <p xml:id="i-V1R5PEjUo4fm8oSmFbBB4H">
            Den svenska vattenkraften utgör baskraften i den svenska energiproduktionen,
            men kan också användas som reglerkraft då energibehovet hos hushåll
            och företag varierar i takt tiden. Exempelvis kommer en utbyggnad
            av förnybara energikällor att ställa krav på en ökad reglerförmåga
            på balansen mellan tillförsel och uttag av el. I detta sammanhang
            är det oroande att EU:s vattendirektiv riskerar att minska reglerförmågan
            för svensk vattenkraft. Syftet med direktivet är att uppnå miljömålet
            god vattenstatus i alla vattenförekomster inom EU 2015. För att
            uppnå syftet ska varje medlemsstat arbeta fram förvaltningsplaner
            och åtgärdsprogram som ska löpa över 6-årscykler. Den första cykeln
            påbörjades den 22 december 2009. Myndigheter kan begära omprövningar
            av vatten- och miljödomar med stöd av den lagstiftning och de
            planer som nu finns, vilket innebär att en stor del av tillstånden
            för de existerande vattenkraftverken kan komma att omprövas. Genomförandet
            av vattendirektivet riskerar att kraftigt påverka produktionsförmågan
            för svensk vattenkraft. En utredning bör tillsättas för att se
            över möjligheterna att begränsa ingrepp i vattenproduktionen.
            Detta ska riksdagen tillkännage för regeringen.
          </p>
          <head type="h1" xml:id="i-U5v4h4w9Ahbmi3DG4LvE7B">
            Utsläppsrätter
          </head>
          <p xml:id="i-HeLz86K6vzWBqhNsdbcUMC">
            Från och med 2013 kommer auktionering av utsläppsrätter att vara
            huvudregel som tilldelningsmetod. Istället för att som tidigare
            få fri tilldelning av utsläppsrätter, kommer företagen i ökande
            utsträckning att få köpa utsläppsrätter antingen via auktionering
            eller via andrahandsmarknaden. Från 2013 ska cirka 50 procent
            av det totala antalet utsläppsrätter auktioneras ut. Auktioneringen
            ska successivt öka i omfattning med sikte på auktionering av 70
            procent av det totala antalet utsläppsrätter år 2020 (med målet
            100 procent år 2027). Utvecklingen av allt dyrare utsläppsrätter
            ställer krav på industrin att utveckla ny teknik som ger minskat
            utsläpp i samband med industriverksamhet. Regeringen bör tillsätta
            en konsekvensanalys som ska se över hur man kan stödja omställning
            av den svenska industrin i relation till det ökade priset på utsläppsrätter.
            Detta ska riksdagen tillkännage för regeringen.
          </p>
          <head type="h1" xml:id="i-NGdMUeh8KkVaY5UFhyk1hs">
            Nej till ny modell för nättariffer
          </head>
          <p xml:id="i-QN88ocg7361V1pzhuBvvvh">
            Vi vill genomföra en oberoende granskning av rimligheten i den
            nya nättariffmodell som Energimarknadsinspektionen har föreslagit.
            Förslaget har väckt stark kritik, bl.a. från Konkurrensverket
            och olika konsumentföreträdare. Förslaget bör inte genomföras.
            En lämplig modell måste beakta elnätens karaktär av naturliga
            monopol. Även andra delar av elmarknaden kräver ingående analys
            utifrån ett konsumentperspektiv. Detta bör riksdagen tillkännage
            för regeringen.
          </p>
          <head type="h1" xml:id="i-2sUyXkVF8J8KYGG11hhuFi">
            Behovet av en sammanhållen biogasstrategi
          </head>
          <p xml:id="i-HJWkfraBwPrP9DPTgyfe8k">
            En viktig energikälla som har dubbel klimatnytta är biogasen.
            Den både tar bort klimatskadliga utsläpp av metangas och ersätter
            fossila bränslen. Idag saknas en sammanhållen politik med statliga
            mål för produktion och användning av biogas. Det behövs också
            mer stabila och långsiktiga incitament som underlättar investeringar.
            Vi behöver bygga ut biogasproduktionen i Sverige kraftigt. Därför
            föreslår vi socialdemokrater ett biogasstöd till lantbrukare som
            installerar biogasanläggningar för att röta gödsel från djurhållning.
            Biogasproducenten får 20 öre/kWh för biogasen, och det tror vi
            bättre kan utnyttja den potential som produktionen av biogas från
            stallgödsel har. Men det behövs också en övergripande plan för
            hur staten, regioner och kommuner ska kunna samarbete och hur
            företag ska kunna utvecklas och testa innovationer och pilotprojekt.
            Vi menar att regeringen ska presentera en tvärsektoriell biogasstrategi
            för riksdagen. Detta ska riksdagen tillkännage för regeringen.
          </p>
        </div>
        <div type="motSignatures">
          <list>
            <item xml:id="i-WcJWTp2yq63mxLwsvtHtVV">
              Jennie Nilsson (S)
            </item>
            <item xml:id="i-2Y35veqJ4huVuVSzrSgG3x">
              Carina Adolfsson Elgestam (S)
            </item>
            <item xml:id="i-HgRNTLn39sND7r4oSdQrtM">
              Ann-Kristine Johansson (S)
            </item>
            <item xml:id="i-9FKyM2v72BVveFHfziJbEe">
              Karin Åström (S)
            </item>
            <item xml:id="i-DLj93ogUexM2joHaZV4kqM">
              Krister Örnfjäder (S)
            </item>
            <item xml:id="i-J7eaopQoaRrD4nGou2kScd">
              Ingela Nylund Watz (S)
            </item>
            <item xml:id="i-2YSMWRGCqaoVHBGM85CKcX">
              Börje Vestlund (S)
            </item>
            <item xml:id="i-HW4kh4ZDCWrbYLNcGMzpdn">
              Ingemar Nilsson (S)
            </item>
          </list>
        </div>
      </div>
    </body>
  </text>
</TEI>
