<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200001-JuU-00727">
  <teiHeader>
    <fileDesc>
      <titleStmt>
        <title>Brott mot demokratin</title>
        <author corresp="i-DZnrxW2kSEVtagNyHZpyyH i-DZnrxW2kSEVtagNyHZpyyH">av Bengt Silfverstrand (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Brott mot demokratin</title>
          <idno type="rdwebb">GO02Ju727</idno>
          <rs type="number">Ju727</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GO02Ju727/text</ref>
          <ref type="dokument_url_html">http://data.riksdagen.se/dokument/GO02Ju727</ref>
          <ref type="dokumentstatus_url_xml">http://data.riksdagen.se/dokumentstatus/GO02Ju727</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DZnrxW2kSEVtagNyHZpyyH</idno>
            <name>Bengt Silfverstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-DZnrxW2kSEVtagNyHZpyyH</idno>
            <name>Bengt Silfverstrand</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ubmc24RCLgsk4RudXa8Wnn" type="signed"/>
        <correspContext corresp="i-Ubmc24RCLgsk4RudXa8Wnn">
          <note type="signatory" corresp="i-DZnrxW2kSEVtagNyHZpyyH"/>
          <note type="signatory" corresp="i-DZnrxW2kSEVtagNyHZpyyH"/>
        </correspContext>
        <correspAction xml:id="i-CTdEwuJx1WKSQzbY7ky8Q4" type="reviewing">
          <date when="2000-10-11"/>
        </correspAction>
        <correspAction xml:id="i-PtQn45hFjY2F9ubzaFqYfx" type="referral">
          <date when="2000-10-11"/>
        </correspAction>
        <correspAction xml:id="i-QGHNQ2zFedXhw2tE9WqL24" type="dismissal">
          <date when="2000-10-11"/>
        </correspAction>
        <correspAction xml:id="i-LXfXbKL5Sj5bCqDLuTRdAE" type="submission">
          <date when="2000-10-05"/>
        </correspAction>
        <correspAction xml:id="i-FHw6s8r5fNWmRnp4KE75DA" type="referral">
          <date when="2000-10-11"/>
        </correspAction>
        <correspAction xml:id="i-QLSBNGbrAhyYiCSWY1Nnr9" type="dismissal">
          <date when="2000-10-11"/>
        </correspAction>
        <correspAction xml:id="i-XyveEN6SesHawJQyAxAd7f" type="submission">
          <date when="2000-10-05"/>
        </correspAction>
        <correspAction xml:id="i-abGw3E97DZmjgaKDRb2XT" type="assigned"/>
        <correspContext corresp="i-abGw3E97DZmjgaKDRb2XT">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_Ju_0727/mot_200001_Ju_0727-0001.pdf"/>
      <div xml:id="i-GpYw5zcBoYKMYmT8EJswaX" type="motHeader">
        <div xml:id="i-7P2C1WFdHBwt2zwHBy2Lrm" type="motTitle"/>
        <div xml:id="i-8jeHM1HEjKtgePaN9JmUDx" type="motSubmissionInfo"/>
      </div>
      <div xml:id="i-8jnPAxa9PH2JFRdH4KdRHN" type="motBody">
        <div xml:id="i-SWQqMewcnAonzpKgQdjpGL">
          <p xml:id="i-EqimVU6hUyYAegPVGB89JJ">
            2000/01 mnr: Ju727 pnr: s8055
          </p>
          <p xml:id="i-JaUL8UdquCDdYh3p4g647p">
            Motion till riksdagen 2000/01:Ju727
          </p>
          <p xml:id="i-HrNHFTsh2nYQNAZnirjCHH">
            av Bengt Silfverstrand (s)
          </p>
          <p xml:id="i-HvfvCsNnacfgkySvzZeucp">
            Brott mot demokratin
          </p>
          <p xml:id="i-B2t8F52sE22VWDLmk75Nrb">
            Förslag till riksdagsbeslut
          </p>
          <p xml:id="i-Gi1ZgiY1aGuY1QPoENSK9T">
            Riksdagen tillkännager för regeringen som sin mening vad i motionen
            anförs om en översyn av lagstiftningen vad gäller brott mot demokratin.
          </p>
          <p xml:id="i-5zynPqfeADBNBKkyWAXVL5">
            Motivering
          </p>
          <p xml:id="i-ANmMzVDGYtsBHYbnWjSHxW">
            I flera år träffas en grupp extremt invandrarfientliga ungdomar
            i Klippan. De bränner hus, samlar nazistpamfletter, går till skolan
            i Ku klux Klan-huvor och gör upp dödslistor. I september hittas
            en färgad man död i ett buskage i samhället. Han är knivhuggen
            direkt i hjärtat. — Sånt händer, det får man räkna med, säger
            en av pojkarna bakom dådet. Det bor för många invandrare här!
            Detta hände 1995. Sedan dess utgör nazister ett etablerat inslag
            i Klippans kommun, i nordvästra Skåne. Ishockeyspelaren Peter
            Karlsson knivmördas med 64 hugg i Västerås av en naziaktivist
            i Westra Aros SA. I Kungälv torteras 14-årige John Hron till döds
            av skinnskallar. Sommaren 1999 utsätts ett journalistpar i Nacka
            för mordförsök. De har kartlagt nynazismen i Sverige. Samma sommar
            skjuts två poliser brutalt till döds i Malexander av nynazistiska
            bankrånare. I oktober samma år mördas fackföreningsmannen Björn
            Söderberg i Sätra, sedan han invänt mot att en nazist fått ett
            förtroendeuppdrag i den lokala fackklubben. I Gävle har den syndikalistiska
            ”Joe Hillgården” utsatts för sprängattentat och i Malmö placeras
            en bomb utanför sångaren Mikael Wiehes port. I Tensta avlossas
            ett skott mot ett fönster hos journalisten Kurdo Baksi. Hakkors
            och nazislagord har klottrats på det hus där den kända antirasisten
            och debattören Ingrid Segerstedt Wiberg bor i Göteborg. Nynazismens
            härjningar tar sig allt brutalare uttryck. Säkerhetspolisens verksamhetsberättelse
            visar att antalet rasistiska brott nästan fördubblades bara på
            ett enda år — 1998 jämfört med 1997. Samtidigt har den nazistiska
            och rasistiska propagandan ökat kraftigt, inte minst på Internet.
          </p>
          <p xml:id="i-GUD6xXoFG8VQB9GRLJUbn3">
            45
          </p>
          <pb facs="riksdagen-motions-pdf/data/200001/mot_200001_Ju_0727/mot_200001_Ju_0727-0002.pdf"/>
          <p xml:id="i-LhC2ZgaPod5nKGgonyTJgc">
            2000/01:Ju727
          </p>
          <p xml:id="i-5KRBy4gqkUsdRStRbKhK1x">
            46
          </p>
          <p xml:id="i-W2fcoTsrQK5bgDLDkmAH4D">
            ”För nazismen har denna period handlat om att tänja gränserna
            för vad som är tillåtet och återerövra förlorat ideologiskt territorium”,
            skriver journalisten Stieg Larsson i Demokratiutredningens rapport
            Demokratins förgörare. Misstron är den smala stigen, främlingsföraktet
            gatan och rasismen/nazismen den breda motorvägen. Det ligger något
            av symbolik i det förhållandet att Hitler byggde de tyska motorvägarna.
            De var uppmarschområden för hans väldiga krigsmaskin, en koloss,
            som krossade en civilisation och utrotade de folk — inte minst
            sex miljoner av judisk härkomst — som inte passade in i den ariska
            s.k. renrasiga bilden av den fulländade, blonda och högresta människan.
            Hot, misshandel, bomber, rån och mord — de grövsta brott utförs
            nu av människor drivna av en förvriden ideologi. De erkänner inte
            den minsta gemensamma nämnaren för vår typ av samhälle — alla
            människors lika värde. De hyser ingen respekt för andras åsikter.
            De vill ha en annan samhällsordning grundad på ras och åtskillnad,
            på våld och över- och underordning. De tvekar inte att sätta sig
            över lagen i namn av sin åskådning. Var tredje åklagare har tvingats
            lägga ner brottsutredningar sedan någon inblandad blivit skrämd
            till tystnad. Nio av tio poliser säger att hoten mot rättsväsendet
            ökar. Flera vittnar om att de inte vågar ingripa mot vissa brottslingar
            av rädsla för vad som kan hända familjen. Det är ingen tvekan
            om att nazism eller radikalnationalism av det här slaget utgör
            ett hot mot vår demokratiska samhällsform. Det borde heller inte
            råda någon tvekan om att det öppna samhället måste försvara sig
            mot sina fiender. Många har ställt sig frågan om politiskt motiverade
            brott kan betecknas som terrorism. Med terrorism brukar avses
            just våld, hot eller tvång för politiska syften. Grov kriminalitet
            i kombination med en extrem ideologi kan således kallas terrorism,
            vilket också justitieministern offentligen uttalat. En annan relevant
            fråga är om nazisterna utgör ett hot mot rikets inre säkerhet.
            Nazisternas ideologi och mycket av deras verksamhet utgör definitivt
            ett hot mot enskilda människor. Att enskilda människor hotas eller
            utsätts för våld endast för att de utnyttjar sina medborgerliga
            fri- och rättigheter är ett hot mot demokratin. I denna mening
            utgör nazisterna ett hot mot rikets inre säkerhet. Kampen mot
            brottslighet förknippad med nazism/rasism måste nu skärpas och
            föras på alla plan. Vi lever i en demokrati och vi är beredda
            att försvara den. Den som har som mål att arbeta mot vårt nuvarande
            samhällssystem kan göra det med demokratiska metoder, men när
            det sker genom hot, våld etc. borde dessa brott bedömas hårdare
            än vad som sker med nuvarande lagstiftning. Bombhot mot lokal
            med offentligt möte är, enligt min mening, ett typiskt exempel
            på brott mot demokratin. Någon tolkning av begreppet demokrati
            i straffrättsliga sammanhang förekommer inte i Sverige, då termen
            inte återfinns i något straffbud. Med en extensiv tolkning av
            begreppet skulle det i och för sig kunna anses omfatta en stor
            mängd straffbelagda handlingar av enskilda eller antidemokratiska
            grupperingar gentemot såväl själva staten som enskilda människor.
          </p>
          <pb facs="riksdagen-motions-pdf/data/200001/mot_200001_Ju_0727/mot_200001_Ju_0727-0003.pdf"/>
          <p xml:id="i-LNqbRPfDZVQ82669SpwfoK">
            De mycket sällan använda åtalsgrunderna högmålsbrott i 18 kap.
            Brottsbalken (BrB) fångar in ett antal mycket allvarliga kriminella
            beteenden som kan anses rikta sig mot rikets säkerhet men knappast
            den typ av brott som här ovan berörs. En brottsrubricering som
            i dagsläget känns något mer aktuell och som möjligen skulle kunna
            tillämpas i högre utsträckning av landets åklagare är brott mot
            medborgerlig frihet. Men inte heller detta lagrum fångar in det
            eftersträvade helhetsgreppet på brott mot demokratin. Vårt samhällsklimat
            har hårdnat de senaste 15 åren. Odemokratiska grupper tillgriper
            allt oftare hot, våld och förbjudna aktioner för att skrämma sig
            till egna vinster. För polis och rättsväsendet är det ofta svårt
            att komma åt denna typ av brottslighet med effektiva åtgärder.
            Vår lagstiftning räcker helt enkelt inte till för att täcka in
            helheten. Jag föreslår mot denna bakgrund en översyn av nuvarande
            lagstiftning med anknytning till i motionen beskrivna brott mot
            demokratin. I översynen bör prövas möjligheterna att införa ett
            nytt kapitel i Brottsbalken rubricerat: Brott mot demokratin.
            Graderna av brott skulle kunna vara: ringa brott, brott och grovt
            brott mot demokratin. Grovt brott skulle jämställas med grovt
            brott mot rikets säkerhet.
          </p>
          <p xml:id="i-Kkw1EQDv3hajYD5mh8uCRp" type="date">
            Stockholm den 3 oktober 2000
          </p>
          <div xml:id="i-V72us58ge89SFSZuQMAaZ" type="signatureBlock">
            <list xml:id="i-AEvxdS9qrQCjE6ikejPtXw">
              <item xml:id="i-G2b5FtvZFpW46eTb3ohaRX" who="i-DZnrxW2kSEVtagNyHZpyyH" type="signature">
                Bengt Silfverstrand (s)
              </item>
            </list>
          </div>
          <p xml:id="i-MrPwti1Jqa4x1jUrX26oxh">
            2000/01:Ju727
          </p>
          <p xml:id="i-AGgkaNPLqB88ZueTsv8DnY">
            47
          </p>
        </div>
      </div>
    </body>
  </text>
</TEI>
