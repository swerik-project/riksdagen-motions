<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-01857">
  <teiHeader>
    <fileDesc>
      <titleStmt>
        <title>Jämlik process för införande av nya läkemedel och medicinsk teknik</title>
        <author corresp="i-DJgH7q21vrKJDYHFpgpTiX">av Penilla Gunther (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1857 av Penilla Gunther (KD)</title>
          <idno type="rdwebb">H2021857</idno>
          <rs type="number">1857</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2021857/text</ref>
          <ref type="dokument_url_html">http://data.riksdagen.se/dokument/H2021857</ref>
          <ref type="dokumentstatus_url_xml">http://data.riksdagen.se/dokumentstatus/H2021857</ref>
          <ref type="docx">http://data.riksdagen.se/fil/1B7BDC5F-9928-4897-924E-F10BD461AE69</ref>
          <ref type="pdf">http://data.riksdagen.se/fil/EE3566D5-BB6D-4BD5-B89F-D068BFF50D5C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SgEA6RyNpNyCapXEVdmyRR" type="signed"/>
        <correspContext corresp="i-SgEA6RyNpNyCapXEVdmyRR">
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-Y247FYh3N7XBcbteourPew" type="submitted">
          <date when="2014-11-10"/>
          <time when="11:32:59"/>
        </correspAction>
        <correspAction xml:id="i-UErhDL9SZeTpyLSeeQZFKs" type="reviewed">
          <date when="2014-11-10"/>
          <time when="13:27:19"/>
        </correspAction>
        <correspAction xml:id="i-YX8CnFP5xhZCRGHPEUV2ND" type="referred">
          <date when="2014-11-12"/>
        </correspAction>
        <correspAction xml:id="i-VK7VtFfNLngKhHDKhjKf3g" type="assigned">
          <date when="2016-10-04"/>
          <time when="23:22:09"/>
        </correspAction>
        <correspContext corresp="i-VK7VtFfNLngKhHDKhjKf3g">
          <ref type="assignedTo">Socialutskottet</ref>
        </correspContext>
        <correspAction xml:id="i-NdgE8sUtk4xyTjB6w7BfAa" type="behandlas_i"/>
        <correspContext corresp="i-NdgE8sUtk4xyTjB6w7BfAa">
          <ref type="uppgift">2014/15:SoU9</ref>
          <ref type="ref_dok_id">H201SoU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU9</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RDhsaqpeH3g2CWjTe1hPo9" type="motHeader">
        <div xml:id="i-FCsRfAsEmsoDRK9tpnoXEe" type="motTitle">
          Motion till riksdagen 2014/15:1857 av Penilla Gunther (KD) Jämlik
          process för införande av nya läkemedel och medicinsk teknik
        </div>
      </div>
      <div xml:id="i-MJ63TQb6fdW8QZQ4ELdDM6" type="motBody">
        <div xml:id="i-3Bx7iiiBxSg9mh6r1mHGSj" type="motProposal" subtype="förslag">
          <head xml:id="i-KcwHLocuLU3v8TufbP6zvL">
            Förslag till riksdagsbeslut
          </head>
          <list xml:id="i-QRHczfx3b6YbV7UiTbvMcP" style="ol">
            <item xml:id="i-SVrZ5vPCeNT9GMXb3skctT">
              Riksdagen tillkännager för regeringen som sin mening vad som
              anförs i motionen om en mer jämlik och snabbare process för införande
              av nya läkemedel och medicinsk teknik för svenska patienters behov.
            </item>
          </list>
        </div>
        <div xml:id="i-5hsSH52Qu46TQXNurSDeEQ" type="motContent">
          <head xml:id="i-A75eP3aRC9fZBLkrGpgP6X" type="h1">
            Motivering
          </head>
          <p xml:id="i-AZ64y1Jio9AMuZta3M3bNE">
            Sverige har en stolt tradition inom såväl medicinsk forskning
            som tekniska innovationer inom vården, vilket har skapat såväl
            jobb som god hälsa och Nobelpris. Men när andra länder under senare
            år flyttat fram sina positioner har Sverige istället tappat innovationskraft
            inom Life Science-sektorn. Ökad tidspress i vården har minskat
            möjligheter till forskning, konkurrens inom industrin från andra
            delar av världen som Sydostasien och Östeuropa, uppköp och utförsäljning
            av svenska läkemedelsbolag är några orsaker som brukar nämnas.
          </p>
          <p xml:id="i-WcjKoQKBtodz57Eu2WoZfo">
            Det svenska hälso- och sjukvårdssystemets oförmåga till snabbt
            upptag av innovativa läkemedel är inte bara ett problem för svårt
            sjuka patienter utan också för de forskande företagen inom industrin
            som är beroende av klara och enkla spelregler för introduktion
            av nya innovativa läkemedel, men även företagen som skapar ny
            medicinteknik, drabbas av oförmågan från landstingen att se fördelen
            för svenska patienter.
          </p>
          <p xml:id="i-A6f8hEruGn9FzSm4wJJGfD">
            Den krassa verkligheten är att om företagen inte får avsättning
            för sina nya och innovativa produkter minskar incitamenten att
            satsa på forskning och utveckling i Sverige. Det betyder färre
            jobb, minskad innovationskraft och i förlängningen en allt sämre
            kvalitet i vården, något som i slutändan drabbar patienterna.
            Paradoxalt med tanke på de goda förutsättningar vi har för forskning
            med en väl utbyggd högkvalitativ hälso- och sjukvård och en världsunik
            tillgång i våra svenska register.
          </p>
          <p xml:id="i-Abw2nLsJps4R22rQussayL">
            Vi måste säkerställa att svårt sjuka patienter får tillgång till
            goda undersökningar och behandlingar, oavsett bostadsort och under
            den tid det tar för läkemedlet eller andra produkter, att gå från
            formellt godkänt, till formellt införande. Dagens system är inte
            etiskt försvarbart. Ingen hade kommit på idén att organisera hälso-
            och sjukvården i 21 landsting i vårt lilla land, om organisationen
            skulle satts i sjön idag.
          </p>
          <p xml:id="i-X2nx7MtUjq454GEMLDNyx5">
            Onkologi är ett område som står på gränsen till en medicinsk
            revolution. Immunonkologi är ett av de mest spännande områden
            som ligger framför oss och brukar kallas det fjärde benet i cancerbehandling.
            Redan finns läkemedel som används i klinisk praxis men området
            beräknas växa kraftigt inom det närmaste decenniet. Det handlar
            om innovationer som kommer att öka långtidsöverlevnaden och hjälpa
            tusentals svårt sjuka cancerpatienter varje år.
          </p>
          <p xml:id="i-QiyW9S6QdsH9F4B8Hd3pFG">
            Men vad är vitsen med nya innovativa läkemedel om handläggningstiden
            är flera år eller läkemedlen bara erbjuds i ett fåtal av Sveriges
            landsting? Och om vissa landsting har råd att köpa in den medicintekniska
            apparatur som behövs för att upptäcka en svår sjukdom, men vissa
            inte? Att ställa krav inom ramen för innovationsupphandling är
            ett sätt som vissa landsting arbetar med, men det måste utvecklas
            en nationell gemensam syn på hur universitetssjukhusen och andra
            vårdgivare ska få större möjlighet att forska fram, prova och
            utveckla nya produkter.
          </p>
          <p xml:id="i-6ASc6ykCNTwXhiSna7UCS5">
            En myndighetsprövning på nationell nivå av alla slags produkter
            inom Life Science måste rimligtvis också gälla i alla landsting,
            annars har vi bara lyckats lägga till en nivå och förlängt handläggningstiden,
            tvärtom mot arbetets ambitioner.
          </p>
          <p xml:id="i-W6H9zQanAzDVdNArDALrH">
            Det behövs mindre krångel och mer samarbete för att lyfta svensk
            Life Science-industri. Då kan vi nå bättre vårdresultat, komma
            bort från ojämlikheter i vården och skapa fler jobb. Till att
            börja med behövs ett nationellt åtagande för att komma till rätta
            med den ojämlika introduktionsprocessen. Det måste bli tydligare
            hur landstingen ska agera för mer jämlik vård av svenska patienter
            genom införande av nya produkter inom vård och behandling.
          </p>
        </div>
        <div xml:id="i-Q6wXWx6MbCrwV744NVCMYW" type="signatureBlock">
          <list xml:id="i-7VU2qotnEXAAnBKJitzpum">
            <item xml:id="i-GbS7NJJaJBkYBavTpsjiSC" who="i-DJgH7q21vrKJDYHFpgpTiX" type="signature">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
