<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-00446">
  <teiHeader>
    <fileDesc>
      <titleStmt>
        <title>Turkiet</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:446 av Désirée Pethrus (KD)</title>
          <idno type="rdwebb">H802446</idno>
          <rs type="number">446</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H802446/text</ref>
          <ref type="dokument_url_html">http://data.riksdagen.se/dokument/H802446</ref>
          <ref type="dokumentstatus_url_xml">http://data.riksdagen.se/dokumentstatus/H802446</ref>
          <ref type="docx">http://data.riksdagen.se/fil/28E25F03-D314-40DD-B6AF-B881266AC3D7</ref>
          <ref type="pdf">http://data.riksdagen.se/fil/8520C964-7A9F-421F-9096-EFF9E53C00C5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8w6Ym3aZwFMWJuSGPCYDHW" type="signed"/>
        <correspContext corresp="i-8w6Ym3aZwFMWJuSGPCYDHW">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-UoXyqQVViETAcxhE754NtR" type="submitted">
          <date when="2020-09-28"/>
          <time when="10:46:08"/>
        </correspAction>
        <correspAction xml:id="i-WAtm1Tizd9ED95KkprWncr" type="reviewed">
          <date when="2020-09-28"/>
          <time when="12:43:07"/>
        </correspAction>
        <correspAction xml:id="i-8WVmxHUgQYBZvpsNQpgZMT" type="referred">
          <date when="2020-10-14"/>
        </correspAction>
        <correspAction xml:id="i-8kPm8eUWz9Zh8d3Hn6A2mK" type="assigned">
          <date when="2021-04-28"/>
          <time when="17:12:16"/>
        </correspAction>
        <correspContext corresp="i-8kPm8eUWz9Zh8d3Hn6A2mK">
          <ref type="assignedTo">Utrikesutskottet</ref>
        </correspContext>
        <correspAction xml:id="i-3JogCgcuFQ8DpNfhc5PFPV" type="behandlas_i"/>
        <correspContext corresp="i-3JogCgcuFQ8DpNfhc5PFPV">
          <ref type="uppgift">2020/21:UU15</ref>
          <ref type="ref_dok_id">H801UU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU15</ref>
          <ref type="ref_dok_titel">Mellanöstern</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KKNJ57dp7nZyGBnf6Ah6uj" type="motHeader">
        <div xml:id="i-XXYn7usMkPMohoj3Wc29Ce" type="motTitle">
          Motion till riksdagen 2020/21:446 av Désirée Pethrus (KD) Turkiet
        </div>
      </div>
      <div xml:id="i-VYapJmcGweNpJ1YMCN8yxH" type="motBody">
        <div xml:id="i-BQf2wW9bxQQhu2ZnvWfAWf" type="motProposal" subtype="förslag">
          <head xml:id="i-7GPDq8BguDNg5uP6Doen3H">
            Förslag till riksdagsbeslut
          </head>
          <list xml:id="i-R9XgF4DCWdMnFQpTbTx9Sb">
            <item xml:id="i-HoQyiJ8C21cyHarvDgJ1xF" sortKey="Yrkande 1">
              Riksdagen ställer sig bakom det som anförs i motionen om att
              regeringen snarast bör göra en demokratisk offensiv gentemot Turkiet
              i enlighet med motionens intentioner och tillkännager detta för
              regeringen.
            </item>
          </list>
        </div>
        <div xml:id="i-AFaRkY2kdNK1caySw3b3Z8" type="motContent">
          <head xml:id="i-3ekdT7ZcwdTSYLwPNgc2yw" type="h1">
            Situationen i Turkiet
          </head>
          <p xml:id="i-KM8grm54X8hcrnVYdYeewe">
            I utrikesdeklarationen i februari 2020 talade utrikesminister
            Ann Linde om att Sveriges regering i sin utrikespolitik prioriterar
            främjandet av demokrati, ett delat ansvar för fred och säkerhet
            och en aktiv diplomati. Regeringen har också sagt sig vilja göra
            en särskild ”offensiv för demokratin” och att det ska märkas i
            hela Sveriges utrikespolitik. Många förväntar sig därför att regeringen
            ska öka trycket gentemot Turkiet när utvecklingen nu tydligt går
            i fel riktning.
          </p>
          <p xml:id="i-KUHdZMkDRq8EsYp9eLsJiB">
            I den utrikespolitiska deklarationen sägs vidare: ”Vi har både
            samarbete och en kritisk dialog med Turkiet”. Men det finns inget
            i deklarationen som tydligt tar avstånd från den negativa utvecklingen
            i Turkiet avseende demokrati och mänskliga rättigheter. Den ”demokratioffensiv”
            som regeringen lanserade förra året verkar inte ha fått något
            genomslag i regeringens konkreta agerande gentemot Turkiet.
          </p>
          <head xml:id="i-M5bXzgUVxACciM15PPi6iK" type="h1">
            Bristande rättssäkerhet
          </head>
          <p xml:id="i-5Mrw4zDoF1BQT4TVpHdSTc">
            I juli 2016 gjordes ett misslyckat kuppförsök under knappt ett
            dygn och 265 människor dog och 1 440 skadades i samband med kuppförsöket.
            Kuppförsöket anses ha initierats av en fraktion inom militären,
            men det är fortfarande oklart vad som hände. Mellan juli 2016
            och juli 2018 rådde undantagstillstånd i landet. Enligt Amnesty
            har nu över 130 000 offentliganställda, inklusive läkare, akademiker,
            lärare och poliser, sparkats från sina jobb i en stor utrensning
            efter kuppförsöket. Dessa har haft möjlighet att överklaga besluten
            till en specialinrättad kommission. Denna kommission hade i juni
            2018 mottagit 108 905 överklaganden, varav 1 300 accepterats (svenska
            UD:s MR-rapport om Turkiet från juni 2018).
          </p>
          <p xml:id="i-Gt6NCStJ5L3GVwLqQGaUEW">
            Erdoğan anser att den tidigare bundsförvanten och ledaren för
            den s.k. Gülen­rörelsen, Fethullah Gülen, ligger bakom militärkuppen
            och söker slå mot alla som anses ha någon koppling till honom
            och hans rörelse. Det kan handla om anklagelser som saknar all
            grund i verkligheten som människor beskriver, när de sagts upp
            från sina jobb och idag saknar försörjning. Hela familjer har
            drabbats och står utan möjlighet att få ett jobb. Gülenrörelsen
            har ett stort inflytande i det turkiska samhället, och Erdoğan
            har tidigare samarbetat med rörelsen och påverkat den djupa staten.
            Nu har Erdoğan vänt sig emot rörelsen, och i kölvattnet av hans
            operationer för att slå ner Gülenrörelsen kommer många oskyldiga
            i kläm.
          </p>
          <p xml:id="i-VFjzCoaE6UpbAVEHiw3x8h">
            Efter den kritiserade folkomröstningen om presidentens makt som
            ägde rum i april 2017 har situationen för människorättsaktivister
            och journalister förvärrats ytterligare. Folkomröstningen syftade
            till att driva igenom en ny författning där presidenten ger sig
            själv mer makt. Införandet av ett nytt exekutivt styrelseskick
            har lett till att makten koncentreras till presidenten. Parallellt
            har rättsstaten i Turkiet försvagats och gransk­ande funktioner
            urholkats.
          </p>
          <head xml:id="i-PQxwAqRkbCDkqr5MjTvNqN" type="h1">
            Terrorism och angrepp på oppositionen
          </head>
          <p xml:id="i-2BY2qB4obj9ab6FKDdbCVV">
            Kritiker till utvecklingen har fått allt svårare att verka. Det
            gäller framför allt opposi­tionspartiet Folkens demokratiska parti
            (HDP) där ett stort antal företrädare, inklusive partiledarna,
            har suttit frihetsberövade på godtyckliga grunder. HDP:s språkrör
            och parlamentariker Selahattin Demirtaş greps i november 2016
            tillsammans med ett antal ledamöter från HDP. Demirtaş har dömts
            till 4 års och 8 månaders fängelse. Europa­domstolen för mänskliga
            rättigheter har uttalat sig i fallet och anser att han bör friges
            tills en rättvis rättegång hållits.
          </p>
          <p xml:id="i-CUSBnVWjwvzjHbRXEiHAp3">
            Den väpnade konflikten mellan regeringsstyrkor och den av EU
            terrorstämplade grupperingen PKK (Kurdistans arbetarparti) har
            tilltagit i de sydöstliga delarna av Turkiet och påverkar situationen
            avseende mänskliga rättigheter för alla i dessa delar av landet.
          </p>
          <p xml:id="i-4Nh5qaCmDXSUueDmTUUVqQ">
            Detta har varit återkommande hantering av de områden där många
            kurder bor. Ett stort antal kurdiska borgmästare, som tillhör
            oppositionspartiet HDP, har avsatts av den turkiska regeringen.
            De sägs vara under polisutredning. Och de anklagas för kopplingar
            till PKK. Men det räcker att vara medlem i HDP för att anklagas
            för att vara bulvan för PKK. Lagar mot terrorism används för att
            hota politiska motståndare. Det är viktigt att alla som anklagas
            får en rättvis rättegång.
          </p>
          <head xml:id="i-DY4u336A2n7h91uoQMz6nG" type="h1">
            Medier och sociala medier
          </head>
          <p xml:id="i-4EmpgRQou9SkifwnprihSq">
            Det spända politiska läget påverkar bland annat yttrande-, press-
            och organisations­friheten men också situationen vad avser mänskliga
            rättigheter. ”Committee to protect journalists, CPJ” skriver på
            sin hemsida att sedan 1992 har 1 350 journalister mördats i Turkiet
            varav 736 med straffrihet. Ständigt fängslas journalister. Det
            finns enligt CPJ:s rapport från 2018 åtminstone 68 journalister
            som fängslats på grund av sitt arbete. Det finns enligt CPJ 32
            kvinnliga reportrar fängslade. Turkiet ligger i topp med 14 och
            därefter kommer Kina med sju fängslade kvinnliga journalister.
            Enligt Reportrar utan gränser hamnar Turkiet på plats 155 av 180
            i årets pressfrihetsindex. Här måste Sverige och EU höja rösten
            och göra mer för att stoppa tystandet av journalister.
          </p>
          <p xml:id="i-D7Y8KK1KaK6j31C8gGYvyK">
            Det interna förtrycket i Turkiet förvärras kontinuerligt. Med
            hjälp av antiterrorlag­stiftning stryps den fria tillgången till
            information. Tillgången till sociala medier som Facebook, Twitter
            och Youtube har begränsats liksom internet. Kritiska journalister
            har trakasserats, förlorat sina jobb och hamnat i fängelse. Oberoende
            medier och civilsam­hällesorganisationer har fått problem med
            skattemyndigheterna, och med domstolarnas hjälp kastas meningsmotståndare
            och journalister i fängelse.
          </p>
          <head xml:id="i-RpBJ1RAajkoj2GYtcgLh4H" type="h1">
            Mötes- och föreningsfrihet
          </head>
          <p xml:id="i-SkaYQfpM92F9DFHK4TV74d">
            Vid sidan av journalister och olika civilsamhällesorganisationer
            som arbetar för mänsk­liga rättigheter, drabbas även de fackliga
            organisationer som finns i Turkiet. Rätten till mötes- och föreningsfrihet
            har inskränkts. Fackliga rättigheter har fått ta flera steg till­baka
            de senaste åren. Mötesfriheten har gått tillbaka, särskilt efter
            Geziprotesterna 2013. Tillstånd för demonstrationer beviljas sällan,
            enligt UD:s MR-rapport från 2018. De fackligt aktiva som sitter
            fängslade måste få rättssäkra rättegångar. Flera har fått sina
            pass beslagtagna så att de ej kan resa. Det är näst intill omöjligt
            att längre engagera sig fackligt i Turkiet.
          </p>
          <head xml:id="i-2eSNFfYrUHh1ukb9zZMYj7" type="h1">
            Hbtq
          </head>
          <p xml:id="i-G3oJfZqKYAJxYcu1pZYSKe">
            Hbtq-personer fängslas också, enligt UD:s MR-rapport, med hänvisning
            till ”allmän moral”, och deras möjlighet att organisera sig är
            begränsad. Prideparader har förbjudits tre år i rad i såväl Ankara
            som Istanbul.
          </p>
          <p xml:id="i-C8AjReRkzpqcFhk5fP2WY7">
            Nu måste flera internationella ledare tala klarspråk och lyfta
            frågan om grundläggande mänskliga fri- och rättigheter i Turkiet.
            Vi kan inte acceptera att det fängslas demokrati­aktivister, fackföreningsledare,
            journalister i ett land som vill bli medlem i EU. Frågan är vad
            Sverige gör, och vad man kan göra mer.
          </p>
          <p xml:id="i-JML51HxEz6Vh9RGcNapyqY">
            Sveriges tal om en demokratioffensiv måste nu bli konkret gentemot
            Turkiet. Regering­en måste snarast se till att stödja en demokratisk
            utveckling och ge stöd till journalister, fackligt aktiva, hbtq-personer,
            akademiker och aktiva i civilsamhällesorganisationer som arbetar
            för mänskliga rättigheter.
          </p>
        </div>
        <div xml:id="i-667GJVf3M9HHzAyjKrQ6GK" type="motSignatures">
          <list xml:id="i-4q6PhJp9Qsec8YZRuirzGR">
            <item xml:id="i-QbwLHrv5hqGKvc1y6ybps8">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
