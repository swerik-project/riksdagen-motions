<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04652">
  <teiHeader>
    <fileDesc>
      <titleStmt>
        <title>med anledning av prop. 2021/22:200 Hårdare regler för nya nikotinprodukter</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4652 av Camilla Waltersson Grönvall m.fl. (M)</title>
          <idno type="rdwebb">H9024652</idno>
          <rs type="number">4652</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024652/text</ref>
          <ref type="dokument_url_html">http://data.riksdagen.se/dokument/H9024652</ref>
          <ref type="dokumentstatus_url_xml">http://data.riksdagen.se/dokumentstatus/H9024652</ref>
          <ref type="docx">http://data.riksdagen.se/fil/EEE3D7DC-6F92-40CC-97D3-42DCB8D87C1D</ref>
          <ref type="pdf">http://data.riksdagen.se/fil/0FC11DDB-CF63-40F6-A554-33F9975A7740</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JwCAPrnin3ydHLFqNxeimg</idno>
            <name>Mats Sander</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-D5QXd3L92vEBZmKypCBgJb" type="basedOn"/>
        <correspContext corresp="i-D5QXd3L92vEBZmKypCBgJb">
          <ref>Proposition 2021/22:200</ref>
        </correspContext>
        <correspAction xml:id="i-DBH6iCPsHTpPi62WzLBVq2" type="signed"/>
        <correspContext corresp="i-DBH6iCPsHTpPi62WzLBVq2">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-JwCAPrnin3ydHLFqNxeimg"/>
          <note type="signatory" corresp="i-G9cpXThuSAP5KSY32ApDCj"/>
        </correspContext>
        <correspAction xml:id="i-TQpz3sXFzDnvgQaYsDfwiH" type="submitted">
          <date when="2022-04-19"/>
          <time when="18:03:45"/>
        </correspAction>
        <correspAction xml:id="i-PDk5mmwegkWnHy2X9Y1Dz4" type="dismissed">
          <date when="2022-05-04"/>
        </correspAction>
        <correspAction xml:id="i-4yuWbgAZAUYTZ3hMgb1yum" type="reviewed">
          <date when="2022-05-04"/>
          <time when="14:05:51"/>
        </correspAction>
        <correspAction xml:id="i-HyGQUo6s4Ccjr2EufFLdXU" type="referred">
          <date when="2022-05-05"/>
        </correspAction>
        <correspAction xml:id="i-HkEPgSg7AbFBeMvkT9ywSc" type="assigned">
          <date when="2022-10-12"/>
          <time when="11:37:41"/>
        </correspAction>
        <correspContext corresp="i-HkEPgSg7AbFBeMvkT9ywSc">
          <ref type="assignedTo">Socialutskottet</ref>
        </correspContext>
        <correspAction xml:id="i-SxV3gQm8tqiUjcc5dEJVFP" type="behandlas_i"/>
        <correspContext corresp="i-SxV3gQm8tqiUjcc5dEJVFP">
          <ref type="uppgift">2021/22:SoU31</ref>
          <ref type="ref_dok_id">H901SoU31</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU31</ref>
          <ref type="ref_dok_titel">Hårdare regler för nya nikotinprodukter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-F5e6os1EhZSVSCu4emuehV" type="motHeader">
        <div xml:id="i-X7fYtnmS5fE9Y9WTNhJ7XL" type="motTitle">
          Motion till riksdagen 2021/22:4652 av Camilla Waltersson Grönvall
          m.fl. (M) med anledning av prop. 2021/22:200 Hårdare regler för
          nya nikotinprodukter
        </div>
      </div>
      <div xml:id="i-82dbPZYqX5VEiaPw5BniWd" type="motBody">
        <div xml:id="i-FhBnXxrb2mpkZLmFue21NU" type="motProposal" subtype="förslag">
          <head xml:id="i-D1pEjXUdwgCGKUsGSwVFSi">
            Förslag till riksdagsbeslut
          </head>
          <list xml:id="i-VxobTabQ7L6YzrXZu7QTLd" style="ol">
            <item xml:id="i-2noa1v2e2pge65usC5kKaS">
              Riksdagen beslutar att avslå den del av förslaget till lag om
              ändring i lagen (2018:2088) om tobak och liknande produkter som
              avser 2 kap. 6 a § om förbud mot smaksättning.
            </item>
            <item xml:id="i-P9dDAxm1y1rqZBZdqfAvLC">
              Riksdagen ställer sig bakom det som anförs i motionen om att
              utreda möjligheterna att införa en begränsning av högsta tillåtna
              nikotinhalt i tobaksfria nikotinprodukter och tillkännager detta
              för regeringen.
            </item>
            <item xml:id="i-3QPU9N8j9EsDdbMzY3eHCc">
              Riksdagen ställer sig bakom det som anförs i motionen om att
              det ska vara tillåtet att tobaksfria nikotinprodukter avger nikotindoser
              i olika nivåer under konsumtion och tillkännager detta för regeringen.
            </item>
            <item xml:id="i-5DttZLmf4veqzaxaE4mJsy">
              Riksdagen beslutar att avslå den del av förslaget till lag om
              ändring i lagen (2018:2088) om tobak och liknande produkter som
              avser 4 kap. 1–4 §§.
            </item>
            <item xml:id="i-XMMnrZd1saWUH82Cy3UZSi">
              Riksdagen ställer sig bakom det som anförs i motionen om förslag
              om tydligare och utvecklade marknadsföringsbestämmelser i lagen
              om tobak och liknande produkter och tillkännager detta för regeringen.
            </item>
            <item xml:id="i-Fep6ax7KJ5eFPNMJR6KvNM">
              Riksdagen ställer sig bakom det som anförs i motionen om att
              göra det straffbart för privatpersoner att överlåta eller sälja
              tobaks- och nikotinprodukter till personer under 18 år och tillkännager
              detta för regeringen.
            </item>
            <item xml:id="i-Gqq7c934XUqXsFMATRDnGQ">
              Riksdagen antar regeringens förslag till lag om tobaksfria nikotinprodukter
              med den ändringen att orden "sex månader" i 5 § ska bytas ut mot
              "åtta veckor".
            </item>
          </list>
        </div>
        <div xml:id="i-EMcNkmHoEBj6JphPTuJjbS" type="motContent">
          <head xml:id="i-3Gq2MGnvGit9pVaQ9yWn4P" type="h1">
            Motivering
          </head>
          <p xml:id="i-7nM5CC5rEqZT5t6mRZQs79">
            Moderaternas utgångspunkt är att alltid sätta människan före
            systemen. Våra konkreta förslag tar utgångspunkt i att de allra
            flesta människor vill ta ansvar för och forma sina egna liv. Vi
            anser att människor har ett stort eget ansvar vad gäller den egna
            hälsan. Om alla anstränger sig och försöker göra vad man kan för
            att själv ta hand om sin hälsa innebär det samtidigt att den som
            verkligen är i behov av vård, stöd och hjälp kan få det snabbare
            och effektivare. Det offentliga har en viktig roll att fylla vad
            gäller att skapa bättre förutsättningar för människor att ta ett
            stort eget ansvar för goda levnadsvanor utan moraliserande pekpinnar.
          </p>
          <p xml:id="i-MxRJ92nAfncFSxbPh5B8KK">
            När det specifikt gäller politiken avseende tobaks- och nikotinprodukter
            är Modera­terna tydliga med att politiken måste utgå från fakta
            och vara resultatinriktad. Fokus behöver vara på att minska skador
            och rädda liv, vilket konkret bl.a. innebär att arbetet för att
            minska tobaksrökningen särskilt behöver prioriteras. Att människor
            snusar eller använder andra rökfria tobaks- och nikotinprodukter
            är inte alls ett lika allvarligt hälso­problem.
          </p>
          <p xml:id="i-K98c3Q9MKj3nEge93gVLTx">
            Riksdagen har vid upprepade tillfällen framfört behovet av en
            utvecklad tobaks- och nikotinpolitik. Vad riksdagen varit särskilt
            tydlig med är att skillnader i skadeverkningar mellan olika tobaks-
            och nikotinprodukter måste beaktats. Regeringen har dessvärre
            valt att på ett mycket anmärkningsvärt vis nonchalera riksdagens
            ställningstaganden. När riksdagen behandlade regeringens proposition
            Ny lag om tobak och liknande produkter kritiserade riksdagen regeringen
            för att inte ha beaktat skillnader i skadeverkningar mellan olika
            tobaksprodukter.
            <ref xml:id="i-JU9hNJAd5DU7UbT4UZARR5" target="i-3sNM8ShWn9qaFUFqxkcUu2">
              [1]
            </ref>
            Trots det överlämnade regeringen till riksdagen våren 2021 förslag
            till en samlad strategi för alkohol‑, narkotika‑, dopnings- och
            tobaks­politiken samt spel om pengar, en ANDTS-strategi, som inte
            heller den beaktade det faktum att de potentiella skadeverkningarna
            mellan olika tobaks- och nikotinprodukter är mycket stora. Bland
            annat därför avslog riksdagen regeringens förslag till ANDTS-strategi.
            <ref xml:id="i-QhDXnWzfdWEdxpMcnMPLLr" target="i-Cz19dTfg4dKQjCahZe3rpc">
              [2]
            </ref>
            Vid sidan av avslaget på propositionen gjorde riksdagen också
            fem tillkänna­givanden till regeringen bl.a. om att regeringen
            omgående bör återkomma med förslag till en ny ANDTS-strategi liksom
            med ett nytt övergripande mål som tar hänsyn till de varierande
            skadeverkningar som olika tobaks- och nikotinprodukter kan orsaka.
            <ref xml:id="i-Lya9k82Kx6xpBVSoYihMxT" target="i-9tBd2uGyewTiVkyn3Yi6AG">
              [3]
            </ref>
            Detta har regeringen inte gjort utan regeringen obstruerar och
            håller fast vid en inriktning för tobaks- och nikotinpolitiken
            som saknar stöd i Sveriges högsta beslutande organ – riksdagen.
            Det är allvarligt utifrån såväl ett demokratiskt som ett sakpolitiskt
            perspektiv.
          </p>
          <p xml:id="i-Uizdb28smQd4XV5a4Ezhnq">
            Moderaterna anser att förslag avseende tobaks- och nikotinprodukter
            bör utgå från en samlad ANDTS-strategi. En strategi som anger
            politikens inriktning och som olika mer detaljerade förslag, om
            exempelvis ny lagstiftning, kan utvecklas utifrån i syfte att
            förverkliga strategins övergripande målsättningar. På grund av
            regeringens agerande saknar nu Sverige dessvärre en legitim och
            av riksdagen antagen ANDTS-strategi. Det är olyckligt givet att
            regeringen nu arbetat med ett omfattande lagstiftningsförslag
            avse­ende nikotinprodukter. I sitt arbete med att ta fram den
            proposition som denna följd­motion behandlar, nämligen regeringens
            proposition 2021/22:200 Hårdare regler för nya nikotinprodukter,
            är det oavsett detta alldeles självklart att regeringen borde
            ha utformat förslagen i överensstämmelse med riksdagens tidigare
            beslut om att bl.a. ta hänsyn till de varierande skadeverkningar
            som olika tobaks- och nikotinprodukter kan orsaka. Moderaterna
            anser emellertid att regeringen i betydande delar misslyckats
            med eller struntat i detta. Att exempelvis, som regeringen nu
            föreslår, införa ett smakförbud för e‑cigaretter strider mot den
            inriktning för tobaks- och nikotinpolitiken som riksdagen slagit
            fast.
          </p>
          <p xml:id="i-EwTBz6puvQt2WHsygLZuM">
            Regeringens proposition innehåller flera delar. Den viktigaste
            är dock förslaget till en ny lag om tobaksfria nikotinprodukter.
            Moderaterna välkomnar att regeringen nu äntligen lägger fram förslag
            om lagreglering av dessa produkter. Det är emellertid allvarligt
            att regeringen dröjt så länge med detta. För Moderaterna är det
            självklart, givet vad vi anfört ovan om att beakta olika produkters
            skadeverkningar, att tobaksfria nikotinprodukter inte ska regleras
            lika hårt som exempelvis cigaretter. Lika självklart är det samtidigt
            att dessa produkter behöver och ska regleras. Nikotin är ett skadligt
            och beroendeframkallande ämne som det är särskilt viktigt att
            barn och unga skyddas från. Att regeringen under många års tid
            låtit det vara fritt fram att sälja och marknadsföra tobaksfria
            nikotinprodukter är minst sagt anmärkningsvärt.
          </p>
          <head xml:id="i-Qwc3UqKcowwUDZ7c3SiTBJ" type="h2">
            Smaksättning av e-vätska med en tydligt märkbar doft eller smak
            av annat än tobak
          </head>
          <p xml:id="i-52ueym2KxdAwH74c1dymh3">
            Tobaksrökning är ett av världens allvarligaste folkhälsoproblem.
            Det beskrivs av Världshälsoorganisationen som en global epidemi
            som årligen orsakar ungefär 5,4 miljoner människors död. Tobaksbruk
            är den ledande påverkningsbara dödsorsaken i höginkomstländer
            och flera studier har visat en betydande koppling mellan tobaksrökning
            och sjukdom.
            <ref xml:id="i-KZGRvWxRyEzP9SmD1epyiH" target="i-WXp9pq5NGG4WbX2hnnH1JV">
              [4]
            </ref>
          </p>
          <p xml:id="i-Hs9yyDZ17ZsXrTtq9YcEt4">
            Det har genomförts beräkningar av de samhällsekonomiska kostnaderna
            för tobaksrökning. Enligt studiens beräkningar uppgick de totala
            samhällsekonomiska kostnaderna för rökning till 31,5 miljarder
            kronor 2015. Hjärt-kärlsjukdom var den rökningsrelaterade sjukdomsgrupp
            som utgjorde den största andelen av kostnaderna och beräknades
            till 7,6 miljarder kronor.
            <ref xml:id="i-2mALxFhKysDrpuVZUGNiTS" target="i-KvwdHipvC1PNvDJc5Shc9y">
              [5]
            </ref>
          </p>
          <p xml:id="i-8DnKaFHhHhDPysB2KBBqe6">
            Cancer beräknades generera ungefär lika höga kostnader och svarade
            för 7,1 miljarder kronor. Den rökningsrelaterade sjukdom som enskilt
            svarade för störst andel av de totala kostnaderna var lungcancer
            som beräknades uppgå till 3,6 miljarder kronor. Den största kostnadsposten
            var bortfall i marknadsproduktion följt av sjukvårdskostnader.
            Nio av tio fall av lungcancer är relaterade till tobaksrökning.
          </p>
          <p xml:id="i-9HX7ZLdaqFUqFfeKzaHAyb">
            Den långsiktiga utvecklingen i Sverige är att andelen dagligrökare
            minskar stadigt över tid och att färre unga börjar röka. I en
            undersökning från Folkhälsomyndigheten 2021 uppgav 6 procent en
            daglig tobaksrökning i åldern 16–24 år. Enligt samma undersökning
            minskade andelen som uppgav daglig tobaksrökning under perioden
            2006–2021.
            <ref xml:id="i-Tawigunf5sSSLgMBdfBquh" target="i-4WPWyHdAsZToykcDC7X5CH">
              [6]
            </ref>
            Enligt en studie från Centralförbundet för alkohol- och narkotikaupplysning
            (CAN) har cigarettkonsumtionen minskat med 43 procent sedan 2003.
            <ref xml:id="i-Spm3u2FZeQYfZnsQ5n5AAo" target="i-RA5oTabFEB1991Q5j771Et">
              [7]
            </ref>
          </p>
          <p xml:id="i-E1cGKY3fRjAoCqikHjCf5j">
            Fler konkreta åtgärder krävs för att motverka att människor blir
            sjuka eller avlider av tobaksrökning, samtidigt som individen
            själv har ett ansvar för sitt beslut att röka. Samtidigt är det
            viktigt att värna att det finns alternativa produkter som kan
            underlätta och förenkla för fler rökare att sluta röka.
          </p>
          <p xml:id="i-EarQXS5bZy1wWXed3Lddwd">
            Moderaterna anser att ett smakförbud på e‑vätskor motverkar detta.
            Regeringen har i sin proposition föreslagit att vätskor som är
            avsedda att konsumeras genom elektroniska cigaretter inte ska
            få tillhandahållas konsumenter på marknaden om vätskorna innehåller
            tillsatser som leder till en tydligt märkbar doft eller smak av
            något annat än tobak. Moderaterna avvisar bestämt detta förslag.
          </p>
          <p xml:id="i-MoRJLXCiik68wEadVivY9f">
            Det är viktigt att användare av röktobak fortsatt erbjuds alternativ
            till traditionella cigaretter som underlättar att sluta röka.
            För vissa kan det vara e‑cigaretter. E‑cigaretter är inte en hälsosam
            produkt och bör fortsatt regleras men inte genom ett godtyckligt
            smakförbud. Risken är även att ett smak- och doftförbud förhindrar
            utveckling och innovation inom området som skulle kunna minska
            antalet rökare. Vidare menar Modera­terna att det behövs ett starkt
            förebyggande arbete för att förhindra att barn och ung­domar börjar
            använda nikotinprodukter såsom e‑cigaretter. I detta sammanhang
            vill vi därför erinra om riksdagens tillkännagivande till regeringen
            om ett nationellt kompe­tenscentrum för ANDTS-prevention.
            <ref xml:id="i-QStmPMs6qYV69VrwXyBXzL" target="i-MZPcwpnXVWBzhPg9yEntJh">
              [8]
            </ref>
            Regeringen bör skyndsamt göra verkstad av riks­dagens beslut.
            Genom ett nationellt kompetenscentrum skulle det preventiva arbetet
            på ett avsevärt sätt kunna stärkas och kvalitetssäkras. Det hade
            på riktigt kunnat göra skill­nad för folkhälsan.
          </p>
          <p xml:id="i-Vk7FaRX6CQps6SSiwgeXPA">
            Utöver att ett förbud mot olika smakar i vätskor avsedda för
            e‑cigaretter riskerar att motverka arbetet med att minska den
            traditionella tobaksrökningen finns det flera ytter­ligare argument
            för varför regeringens förslag bör avslås. Användning av e‑cigaretter
            är ytterst begränsad i det svenska samhället. Enligt en undersökning
            från CAN 2020 hade endast 1 procent av befolkningen mellan 17
            och 84 år använt e‑cigaretter någon gång den senaste månaden.
            <ref xml:id="i-WiiNCJNMKdcdWi2hmjeXYP" target="i-VzRrRtHhAKWXheSYsam62y">
              [9]
            </ref>
            Ungefär hälften av dessa, dvs. knappt en halv procent, var dagliga
            användare enligt CAN. CAN kom även fram till att det var vanligare
            att rökare av traditionella cigaretter också hade använt e‑cigaretter
            (4 procent), jämfört med de som inte rökte traditionella cigaretter
            (1 procent).
            <ref xml:id="i-DdgXPPMbAon1NF8nbfKM5" target="i-8kT9NMdDxZLDzersaTPQog">
              [10]
            </ref>
          </p>
          <p xml:id="i-FHDCqaqvMv5Fp8Ga76EF7D">
            Det går därmed att dra slutsatsen att e‑cigaretter och e‑vätskor
            trots smaksättning inte ter sig vara en produkt med särskilt starkt
            attraktionsvärde, åtminstone inte för personer som inte är eller
            har varit traditionella rökare. Ett smakförbud, som är en mycket
            långtgående reglering, kan således inte motiveras med att det
            behövs för att minska e‑cigaretternas attraktionskraft för icke-rökare.
          </p>
          <p xml:id="i-85pQnEYHrTqbEd546VfgPx">
            Moderaterna finner det också mycket problematiskt att förslaget
            till förbud, så som det är utformat, skulle leda till en rättsosäker
            tillämpning byggt på subjektiva bedöm­ningar. Smakförbudet skulle
            skapa en komplicerad process för den auktoriserade instansen att
            bedöma vilka smaker och dofter som är tillåtna eller förbjudna.
            Detta skulle riskera att skapa en ytterst svår situation för tillverkare
            och importörer och en kontinuerlig osäkerhet över vilka tillsatser
            och smaker som är tillåtna. I praktiken kommer ett helt orimligt
            stort ansvar att läggas på enskilda myndighetspersoner att avgöra
            lagstiftningens tillämpning. Ett sådant förslag anser vi omöjligen
            att riksdagen kan acceptera.
          </p>
          <p xml:id="i-TVYWEA8XWeuTmL6JnZ2rvJ">
            Moderaterna anser sammanfattningsvis att regeringens förslag
            om smakförbud är principiellt fel, är rättsosäkert samt folkhälsopolitiskt
            kontraproduktivt. Därför föreslår vi att riksdagen avslår den
            del av förslag till lag om ändring i lagen (2018:2088) om tobak
            och liknande produkter som anges i 2 kap. 6 a § om förbud mot
            smaksättning. Med avslag på denna föreslagna bestämmelse behöver
            förändringar göras i flera andra föreslagna lagparagrafer, bl.a.
            7 kap. 3 och 5 §§ förslaget till lag om ändring i lagen om tobak
            och liknande produkter.
          </p>
          <head xml:id="i-Hpn6UGuxwtKS6YtVWRBC5M" type="h2">
            Begränsning av mängden nikotin i tobaksfria nikotinprodukter
          </head>
          <p xml:id="i-9p3YJ4sFdWqTpZQrPrbnX9">
            Nikotin är ett starkt beroendeframkallande ämne. Nikotin gör
            att blodtrycket och hjärt­frekvensen ökar. Även de inre väggarna
            i blodkärlen förändras.
            <ref xml:id="i-HTqAhuf3EGJFi69KvozkAa" target="i-M7L7gRJxKYEhmxwm2QiBi1">
              [11]
            </ref>
          </p>
          <p xml:id="i-KuHTCd4CoXe5yW38ASs5xw">
            I det traditionella snuset är det normalt att det finns en nikotinhalt
            på 8 mg/g.
            <ref xml:id="i-CBESQMQXPqrErqz8NCvVqB" target="i-JMCMJFKHc5cgw5UZ1Rki6i">
              [12]
            </ref>
            I de tobaksfria nikotinprodukterna kan nikotinhalten vara mycket
            högre. I dag förekommer tobaksfria nikotinprodukter på den svenska
            marknaden med en nikotinhalt på upp till 50 mg/g.
            <ref xml:id="i-FyaJqQ4bqV4jJYzEpLwcbt" target="i-Pt7hbfvRPKj9C6cv3n8Gzp">
              [13]
            </ref>
            I syfte att minska de tobaksfria nikotinprodukternas potentiella
            skadeverk­ningar föreslår Moderaterna att möjligheten att i lagen
            om tobaksfria nikotinprodukter införa en bestämmelse om högsta
            tillåtna nikotinhalt utreds. Inom den europeiska unionen finns
            det redan i dag en begränsning som förbjuder att mängden nikotin
            över­stiger 20 mg/ml på e‑vätska för e‑cigaretter. Moderaterna
            anser att det finns skäl att undersöka om det utifrån ett hälsoperspektiv
            kan vara motiverat att införa begränsningar avseende högsta tillåtna
            nikotinhalt i tobaksfria nikotinprodukter, detta givet nikotinets
            beroendeframkallande och hälsoskadliga effekter. Någon reglering
            av att nikotin ska avges på en jämn nivå bör dock inte införas.
          </p>
          <p xml:id="i-XUxcpyD5WQfUegm16g8WdC">
            Regeringen har i sitt förslag till lagstiftning avseende tobaksfria
            nikotinprodukter valt att inte gå vidare med utredningens förslag
            om att införa just en sådan begränsning genom förordning. Regeringen
            har dock meddelat i propositionen att det kan finnas anledning
            att senare behöva återkomma i frågan ifall det framkommer ett
            behov av en sådan reglering. Den uppfattningen delar inte Moderaterna.
            Moderaterna delar i stället Folkhälsomyndighetens bedömning att
            tillämpningssvårigheter i så fall kan uppstå.
            <ref xml:id="i-RfwruNqrPophUWtKiMxD78" target="i-EamVAUKBZCuvxADtc8DLu3">
              [14]
            </ref>
            Det vore vidare heller inte motiverat utifrån ett hälsoperspektiv
            med den typen av mycket långtgående detaljreglering. Därför bör
            riksdagen tillkännage för regeringen att det fortsatt ska vara
            tillåtet för tobaksfria nikotinprodukter att avge nikotindoser
            i olika nivåer under konsumtion. Moderaterna anser även att motsvarande
            ska gälla i fråga om tobaksprodukter.
          </p>
          <head xml:id="i-6PF6LQgGdpCoKXqwFimqgU" type="h2">
            Marknadsföring och onlinehandel
          </head>
          <p xml:id="i-CQBtsFJYCbYTZ3J4iDtJhX">
            Moderaterna vill tydligt värna Sveriges bestämmanderätt över
            reglering av snus, det som fastslogs i anslutningsakten i samband
            med det svenska medlemskapet i Europeiska unionen. Det är nu upp
            till riksdagen och regeringen att se till att bestämmanderätten
            över reglering och hantering av snus fortsatt äger rum i Sverige
            och sker på ett förnuf­tigt sätt.
          </p>
          <p xml:id="i-4rv5xVzqvsCJXX4xpT6FYX">
            Moderaterna anser inte att det är rimligt att försvåra tillgängligheten
            av snus eller införa ytterligare begränsande reglering eftersom
            snus är en väsentligt mindre hälso­farlig produkt än exempelvis
            cigaretter. Sverige har lägst andel tobaksrökare i EU och den
            lägsta tobaksrelaterade dödligheten i relation till befolkningsmängden,
            vilket bl.a. är en logisk följd av att omkring 1 miljon svenskar
            föredrar bruk av snus i stället för att röka cigaretter. Moderaterna
            vill således inte heller försvåra onlinehandeln med snus­produkter
            som i dag är ett självklart sätt för många konsumenter att handla
            på.
          </p>
          <p xml:id="i-QecvWeXiNpuZQ9K7uUwWV8">
            Moderaterna anser att vuxna, myndiga konsumenter som aktivt söker
            sig till webbutiker som säljer snus och tobaksfria nikotinprodukter
            även fortsatt ska ha möjlig­het att ta del av kommersiella meddelanden.
            Vi vill heller inte att lagstiftningen sned­vrider konkurrensen
            mellan fysiska försäljningsställen och webbutiker. De kommersi­ella
            meddelanden som inte är påträngande eller uppsökande eller uppmanar
            till bruk av tobak vill vi fortsatt ska vara lagliga så länge
            detta sker på ett ansvarsfullt sätt och riktat till vuxna personer.
            Det bör därför fortsatt exempelvis vara tillåtet att visa bilder
            på tobaksförpackningar, som t.ex. snusdosor, på en webbsida för
            handel på internet. Moderaterna anser däremot inte att marknadsföring
            av tobaksprodukter och tobaksfria nikotinprodukter som är uppsökande
            eller uppmanande ska vara tillåten.
          </p>
          <p xml:id="i-2QJAmCrkU5s1Kr9GtaLaW8">
            När riksdagen 2018 behandlade regeringens proposition 2017/18:156
            Ny lag om tobak och liknande produkter avslog riksdagen den föreslagna
            lagstiftningen om marknadsföring, detta bl.a. eftersom utskottet
            menade att regeringens förslag var alltför långtgående och skulle
            snedvrida konkurrensen mellan fysiska respektive webbaserade butiker.
            Vidare kritiserade utskottet regeringen för att i sitt förslag
            inte ha beaktat skill­nader i skadeverkningar mellan olika tobaksprodukter.
            <ref xml:id="i-BpC4c3wtiaYx9ao729ZBG9" target="i-RM1WMzKDB5Xr4QwmRBrnxB">
              [15]
            </ref>
            Regeringens nya förslag till ändring i lagen om tobak och liknande
            produkter innehåller andra förslag till förändring­ar av bestämmelserna
            avseende marknadsföring än de som riksdagen 2018 avslog. Moderaterna
            gör bedömningen att regeringens nya förslag är bättre och mindre
            långt­gående än det som riksdagen tidigare avslagit. Moderaterna
            är likväl inte beredda att i sin helhet ställa sig bakom de nya
            bestämmelser om marknadsföring i 4 kap. lagen om tobak och liknande
            produkter som regeringen föreslår, detta bl.a. eftersom vi bedömer
            att regeringens förslag, också denna gång, kan befaras få mer
            långtgående konsekvenser än vad som är motiverat utifrån gällande
            EU-rätt. Kritiken från remissinstanser såsom Företagarna och Svensk
            Handel om att regeringens föreslagna bestämmelser snedvrider konkurrensen
            mellan e‑handeln och fysiska butiker behöver analyseras vidare.
            Vidare ställer vi oss mycket tveksamma till om de föreslagna bestämmelserna
            kommer att leda till ökad tydlighet. Tvärtom finns en överhängande
            risk att regeringens förslag kommer att få motsatt effekt, inte
            minst eftersom regeringens förslag innebär att marknadsförings­begreppet
            i lagen om tobak och liknande produkter ska få en annan innebörd
            än det allmänna marknadsföringsbegreppet och inte tolkas i enlighet
            med svensk marknadsföringslagstiftning som det har uttolkats i
            vägledande domstolspraxis. Vi menar att om marknadsföringsbegreppet
            ges olika innebörd i olika författningar finns det en uppenbar
            risk att lagstiftningen blir svåröverskådlig och att tillämpningen
            försvåras. Det riskerar i sin tur att leda till rättsosäkerhet.
            Motsvarande synpunkter har också framförts av flera tunga remissinatser
            såsom Patent- och marknadsdomstolen liksom Patent- och marknadsöverdomstolen.
          </p>
          <p xml:id="i-JMMta5j9vJ8wwjrtMYQZLb">
            Även Svensk Handel har i sitt remissvar till SOU 2021:22 Hårdare
            regler för nya nikotinprodukter påpekat att utredningens förslag
            får till följd att marknadsförings­begreppet i 4 kap. lagen om
            tobak och liknande produkter ska tolkas annorlunda för tobaksprodukter
            än i övriga författningar där begreppet ”marknadsföring” förekommer.
            Enligt Svensk Handel har det tidigare konstaterats att marknadsföringsbegreppet
            har en etablerad innebörd och återfinns i flera författningar,
            vilket enligt Svensk Handel gör det svårt att bedöma vilka konsekvenser
            en omdefiniering av begreppet skulle få.
          </p>
          <p xml:id="i-BRTKPtPXLMWtvsoj2UuzB3">
            Regeringen har i propositionen även hänvisat till att vissa av
            förändringarna är nödvändiga med anledning av EU-kommissionens
            synpunkter på Sveriges genom­förande av vissa bestämmelser i tobaksproduktdirektivet.
            Också detta ifrågasätter vi.
          </p>
          <p xml:id="i-Q1955J8icy2fK5ft1HinvR">
            I sitt remissvar till SOU 2021:22 Hårdare regler för nya nikotinprodukter
            har Patent- och marknadsöverdomstolen ansett att det saknas sakliga
            skäl för kommissionens syn­punkt att den gällande svenska lagregleringen
            skulle innebära att tobakslagen tillåter kommersiella meddelanden
            vars syfte eller direkta eller indirekta effekt är att främja
            avsättningen av tobaksvaror eller elektroniska cigaretter och
            påfyllningsbehållare i strid med tobaksproduktdirektivet.
          </p>
          <p xml:id="i-RJ2wrSGpowdDv53qnS5rKN">
            Moderaterna menar, med stöd av vad bl.a. Patent- och marknadsdomstolen
            framfört, att det inte framstår som nödvändigt att förändra bestämmelserna
            om marknadsföring i lagen om tobak och liknade produkter. När
            de av regeringen föreslagna förändringarna därtill riskerar att
            skapa en större osäkerhet menar Moderaterna att det rimligaste
            är att avslå regeringens förslag i dessa delar.
          </p>
          <p xml:id="i-Cd23RkXBXwuP5xQazutKAH">
            Moderaterna föreslår mot bakgrund av ovanstående att riksdagen
            avslår den del av förslaget till lag om ändring i lagen (2018:2088)
            om tobak och liknande produkter som avser 4 kap. 1–4 §§.
          </p>
          <p xml:id="i-VV8QTz8r5xUBruYTk1miZR">
            Vidare föreslår Moderaterna att regeringen utreder och vid behov
            återkommer till riksdagen med ett nytt förslag om tydligare och
            utvecklade marknadsföringsbestäm­melser i lagen om tobak och liknande
            produkter. Ett sådant förslag behöver utgå från den klara inriktning
            som riksdagen sedan tidigare angett om att skillnader i skadeverk­ningar
            mellan olika tobaks- och nikotinprodukter måste beaktats när politiken
            utformas liksom att webbutiker inte bör diskrimineras i förhållande
            till fysiska försäljningsställen. Det är ytterst anmärkningsvärt
            att regeringen underlåtit att ta fram ett sådant förslag under
            hela denna mandatperiod. Självfallet kan Sverige inte ha eller
            ta fram lagstiftning som inte är förenlig med gällande EU-direktiv,
            såsom tobaksproduktdirektivet och tobaksreklamdirektivet, men
            det är viktigt att regeringen när nya bestämmelser tas fram inte
            heller går längre än vad som krävs utan tar vara på det handlingsutrymme
            som finns. Inte minst behöver regeringen slå vakt om Sveriges
            självbestämmande avseende snus. I arbetet med att ta fram nya
            tydligare och utvecklade marknadsföringsbestämmelser i lagen om
            tobak och liknande produkter bör regeringen särskilt beakta möjligheten
            till en delvis annorlunda reglering avseende marknadsföring av
            snus. Regeringen anför i propositionen att snus är en tobaksprodukt
            och således omfattas av tobaksreklamdirektivet.
            <ref xml:id="i-TSj9QXHXUqWvyJYbWZwJC3" target="i-M7xBbULe3j5tAuwdrKbCs1">
              [16]
            </ref>
            Regeringens slutsats är enkelt uttryckt att Sverige inte har
            någon särskild möjlighet att på egen hand reglera marknadsföring
            av snus. Moderaterna anser att denna slutsats kan vara förhastad
            och menar att frågan behöver analyseras vidare. Försäljning av
            snus är inom EU bara tillåten i Sverige. Reglering av marknadsföring
            av snus på EU-nivå torde därför bl.a. kunna strida mot subsidiaritets­principen.
            På motsvarande sätt som Sverige har möjlighet att reglera tillverkning
            av och innehåll i snus menar Moderaterna att det bl.a. skulle
            kunna finnas utrymme för Sverige att tillåta viss marknadsföring
            av snus inom det som anges som informationssamhällets tjänster,
            detta förutsatt att marknadsföringen endast riktar sig till svenska
            konsumenter och således inte får några gränsöverskridande effekter.
            Och om någon sådan marknads­föring ska tillåtas anser Moderaterna
            självfallet att den bara ska tillåtas förutsatt att den inte är
            påträngande eller uppsökande eller uppmanar till bruk av snus.
          </p>
          <p xml:id="i-CUSzpxC2TwFkAPaDamCBBN">
            Dessa frågor bör alltså analyseras vidare inom ramen för en utredning
            om tydligare och utvecklade marknadsföringsbestämmelser i lagen
            om tobak och liknande produkter.
          </p>
          <head xml:id="i-9gGgtHsdRYE4U7sJ73r3Kp" type="h2">
            Förbud mot langning av tobak
          </head>
          <p xml:id="i-QZswRfwqBkdVKZQPN3Srhf">
            Tobaksvaror, elektroniska cigaretter och påfyllningsbehållare
            får inte säljas eller på annat sätt lämnas ut i näringsverksamhet
            till den som inte har fyllt 18 år. Trots detta är det inte straffbart
            för privatpersoner i Sverige att överlåta eller sälja tobaksprodukter
            eller nikotinprodukter till personer under 18 år. Moderaterna
            föreslår därför att det blir straffbart för privatpersoner att
            överlåta eller köpa ut tobak eller tobaksfria nikotin­produkter
            till personer under 18 år. Regeringen bör låta utreda hur en sådan
            lagstiftning kan utformas, men den skulle kunna utformas på ett
            liknande sätt som det förbud att överlåta alkoholprodukter till
            minderåriga som återfinns i alkohollagen.
          </p>
          <head xml:id="i-NreAfTdNSfwEWdpfgjosz3" type="h2">
            Produktanmälan
          </head>
          <p xml:id="i-RVMYy2YeWSHcDsZjqs62nY">
            I regeringens proposition föreslås det att en ny anmälan om en
            tobaksfri nikotinprodukt ska lämnas in senast sex månader innan
            produkten är avsedd att tillhandahållas konsu­menter på marknaden.
            Detta är en orimligt lång tidsgräns. Tobaksfria nikotinprodukter
            bör ha samma tidsgräns för anmälan som snus, dvs. åtta veckor.
            Det finns inte, enligt vår mening, några starka skäl som motiverar
            en längre tidsgräns för tobaksfria nikotin­produkter.
          </p>
          <p xml:id="i-Mhta6FDjRNt86EZE8fb95a">
            Moderaterna föreslår därför att riksdagen beslutar att anta regeringens
            förslag till lag om tobaksfria nikotinprodukter som avser 5 §
            om produktanmälan med tillägget att produktanmälan ska ske senast
            åtta veckor innan produkten är avsedd att tillhandahållas konsumenterna
            på marknaden.
          </p>
        </div>
        <div xml:id="i-T34BS6j3Q8VDvJ99ztcVjf" type="signatureBlock">
          <list xml:id="i-BPupE7GVdt9w7czdcCBTti">
            <item xml:id="i-SndGqHgo2GAiAiL591Hzgt" type="signature">
              Camilla Waltersson Grönvall (M)
            </item>
            <item xml:id="i-JWNCpf9x5QcfRtiSw31ags" type="signature">
              Johan Hultberg (M)
            </item>
            <item xml:id="i-5zWQ8mqnNAxn99tFk9MECs" type="signature">
              Ulrika Jörgensen (M)
            </item>
            <item xml:id="i-7X9EQQEaP7MhxT4N5KWzZG" type="signature">
              John E Weinerhall (M)
            </item>
            <item xml:id="i-EsAqbsqN1aHxkynaqX2fNx" type="signature">
              Noria Manouchi (M)
            </item>
            <item xml:id="i-DdJePuc2UZw2eUs72ecutu" type="signature">
              Marie-Louise Hänel Sandström (M)
            </item>
            <item xml:id="i-YQijSgaSY8R3GJeSnhyxU3" type="signature">
              Mats Sander (M)
            </item>
            <item xml:id="i-J1bHdiYL4p34KV4HLa445N" type="signature">
              Ann-Britt Åsebol (M)
            </item>
          </list>
        </div>
        <div xml:id="i-DUpc9GGhsK39VqG9ZndRks" type="motNotes">
          <noteGrp xml:id="i-NJhGJsGgA2EKtU1YrowCmr">
            <note xml:id="i-3sNM8ShWn9qaFUFqxkcUu2">
              [1] Socialutskottets bet. 2018/19:SoU3 Ny lag om tobak och liknande
              produkter s. 21.
            </note>
            <note xml:id="i-Cz19dTfg4dKQjCahZe3rpc">
              [2] Riksdagsbeslut den 15 juni 2021.
            </note>
            <note xml:id="i-9tBd2uGyewTiVkyn3Yi6AG">
              [3] Socialutskottets bet. 2020/21:SoU25 En förnyad strategi för
              politiken avseende alkohol, narkotika, dopning, tobak och nikotin
              samt spel om pengar 2021–2025.
            </note>
            <note xml:id="i-WXp9pq5NGG4WbX2hnnH1JV">
              [4] Källa: Världshälsoorganisationen (WHO).
            </note>
            <note xml:id="i-KvwdHipvC1PNvDJc5Shc9y">
              [5] Källa: Samhällskostnaden för rökningsrelaterad sjuklighet
              i Sverige, Institutet för Hälso- och Sjukvårdsekonomi (IHE), rapport
              2017:4.
            </note>
            <note xml:id="i-4WPWyHdAsZToykcDC7X5CH">
              [6] Folkhälsomyndigheten. Tobaksrökning, daglig [Internet]. Stockholm:
              Folkhälsomyndigheten; 2022 [citerad 2021-04-07] Hämtad från: https://www.folkhalsomyndigheten.se/fu-tobaksrokning.
            </note>
            <note xml:id="i-RA5oTabFEB1991Q5j771Et">
              [7] Tobaksvanor i Sverige 2003–2020, CAN, rapport 206 Martina
              Zetterqvist och Mats Ramstedt.
            </note>
            <note xml:id="i-MZPcwpnXVWBzhPg9yEntJh">
              [8] Socialutskottets bet. 2020/21:SoU25 En förnyad strategi för
              politiken avseende alkohol, narkotika, dopning, tobak och nikotin
              samt spel om pengar 2021–2025 s. 71.
            </note>
            <note xml:id="i-VzRrRtHhAKWXheSYsam62y">
              [9] Tobaksvanor i Sverige 2003–2020, CAN, rapport 206 Martina
              Zetterqvist och Mats Ramstedt.
            </note>
            <note xml:id="i-8kT9NMdDxZLDzersaTPQog">
              [10] Ibid.
            </note>
            <note xml:id="i-M7L7gRJxKYEhmxwm2QiBi1">
              [11] 1177 Vårdguiden, Rökning och snusning, https://www.1177.se/liv--halsa/tobak-och-alkohol/rokning-och-snusning/.
            </note>
            <note xml:id="i-JMCMJFKHc5cgw5UZ1Rki6i">
              [12] Vitt snus kan ha mer nikotin än vanlig prilla, Svenska Dagbladet
              2021-09-25.
            </note>
            <note xml:id="i-Pt7hbfvRPKj9C6cv3n8Gzp">
              [13] SOU 2021:22 Hårdare regler för nya nikotinprodukter s. 250.
            </note>
            <note xml:id="i-EamVAUKBZCuvxADtc8DLu3">
              [14] Regeringens prop. 2021/22:200 Hårdare regler för nya nikotinprodukter
              s. 147.
            </note>
            <note xml:id="i-RM1WMzKDB5Xr4QwmRBrnxB">
              [15] Socialutskottets bet. 2020/21:SoU25 En förnyad strategi
              för politiken avseende alkohol, narkotika, dopning, tobak och
              nikotin samt spel om pengar 2021–2025 s. 21 f.
            </note>
            <note xml:id="i-M7xBbULe3j5tAuwdrKbCs1">
              [16] Regeringen prop. 2021/22:200 Hårdare regler för nya nikotinprodukter
              s. 87.
            </note>
          </noteGrp>
        </div>
      </div>
    </body>
  </text>
</TEI>
