<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__565/mot_1959__ak__565-001.pdf"/>
      <div type="motHeader" xml:id="i-De4kd65Czui9d8NztTU1eu">
        <div type="motTitle" xml:id="i-EH9EGAuJ4QykEqCmKYajK5"/>
        <div type="motSubmissionInfo" xml:id="i-3R9c7zjKopZtuskXCvQkXa"/>
      </div>
      <div type="motBody" xml:id="i-XUbScZBB3HTJbtJqcMAupm">
        <div xml:id="i-5nWH9TxHkY6eNqKBk5Dawc">
          <p xml:id="i-9W1Gh7EAvq9h8ky6QWbYjg">
            6 Motioner i Andra kammaren, nr 565 år 1959
          </p>
          <p xml:id="i-5aKL9UUwE1sCGnSDtED5qV">
            Nr 565
          </p>
          <p xml:id="i-Gf7HUH4yzidd1tgBCaCxtq">
            Av herr Hedlund m. fl., i anledning av Kungl. Maj:ts proposition
            nr 119, angående anslag till reglering av prisstegringar på försvarshuvudtiteln
            m. m.
          </p>
          <p xml:id="i-Fvx8n7eCMyPM4RiXfM5zWu">
            Det beslut, som 1958 års B-riksdag fattade rörande utformningen
            av ett så effektivt försvar som möjligt, innebar bl. a. att en
            årlig anslagsstegring av 2,5 procent för teknisk utveckling och
            härutöver kompensation för löne- och prisstegringar skulle utgå
            från och med budgetåret 1959/60. Riks- dagen förutsatte härvid,
            att anslagsstegringen på 2,5 procent skulle vara genomsnittligt
            beräknad. Anslagsbeloppet på 2700 miljoner inkluderade de för
            innevarande budgetår beräknade kostnaderna för löne- och pris-
            stegringar. I årets statsverksproposition upptogs under fjärde
            huvudtiteln i avbidan på särskild proposition i ämnet ett anslag
            Reglering av prisstegringar om 60 000 000 kronor. Från anslaget
            skulle täckas merkostnader för prissteg- ringar på andra anslag
            än avlöningsanslag i förhållande till det prisläge, medelprisläget
            för budgetåret 1958/59, vilket legat till grund för anslags- beräkningarna
            för budgetåret 1959/60. Centerpartiet har i de under den allmänna
            motionstiden väckta motionerna I: 200 och II: 257 föreslagit,
            att detta särskilda prisregleringsanslag icke skall upptagas.
            I den nu förelig- gande propositionen nr 119 äskas för reglering
            av försvarets prissteg- ringar under nästa budgetår ett anslag
            av 40000 000 kronor, dvs. en minsk- ning med 20000000 kronor i
            förhållande till statsverkspropositionen. I propositionen anges
            också metoder för beräkning av prisförändringar i fråga om försvarshuvudtiteln.
            Förslaget om upptagande av särskilt prisregleringsanslag i den
            ursprung- liga riksstaten grundar sig på promemorior, som avlämnats
            av försvars- indexgruppen, vilken ansett, att detta förfarande
            skulle vara att föredraga framför anslag på tilläggsstat. Riksräkenskapsverket
            har emellertid i sitt remissyttrande framhållit, att inträffade
            kostnadsstegringar — utom för löner — i stället bör täckas genom
            medelsanvisning på tilläggsstat. Ett dylikt förfaringssätt är,
            anför riksräkenskapsverket, väl förenligt med vad riksdagen uttalat
            angående medelsanvisning på tilläggsstat. En reglering genom anslag
            på tilläggsstat skulle dessutom erbjuda större möjligheter till
            en riktig fördelning på olika anslag redan från början. Riksdagen
            får då möjlighet att fortlöpande följa utvecklingen. Vid en reglering
            i denna ordning skulle, såsom riksräkenskapsverket framhåller,
            justering av kost- naderna behöva ske endast två gånger varje
            budgetår. Vi delar uppfatt- ningen, att medel, som kan befinnas
            erforderliga till kompensation av
          </p>
          <pb facs="riksdagen-motions-pdf/data/1959/mot_1959__ak__565/mot_1959__ak__565-002.pdf"/>
          <p xml:id="i-8duaAf6Ye6GkiQNBHGWnoQ">
            Motioner i Andra kammaren, nr 565 år 1959 7
          </p>
          <p xml:id="i-LHvLAnRboA9zWdCxTaGvi2">
            andra kostnadsstegringar än löneökningar, bör anvisas på tilläggsstat
            i överensstämmelse med vad som gäller för övriga huvudtitlar.
            De skäl, som vi anförde för vårt avslagsyrkande i motionerna 1:
            200 och II: 257, gäller även det i den förevarande propositionen
            upptagna prisreg- leringsanslaget. Departementschefen har icke
            redovisat grunder för be- räkning av ett prisregleringsanslag
            av 40000000 kronor. Såsom i propo- sitionen framhålles, har prisnivån
            under 1958 i stort sett varit konstant. Kommerskollegii partiprisindex
            har t.o.m. visat sjunkande tendens. Nå- gon prisstegring synes
            sålunda icke ha ägt rum sedan anslagsberäkning- arna gjordes för
            budgetåret 1959/60. I nuvarande konjunkturläge torde man icke
            ha anledning att räkna med prisstegringar under det kommande budgetåret.
            Det i propositionen upptagna prisregleringsanslaget synes oss
            sålunda icke motiverat. Det framstår som angeläget att största
            sparsamhet iakttages även i fråga om de medel, som anslås på försvarets
            huvudtitel. Detta måste under- strykas särskilt i nuvarande hårt
            ansträngda budgetläge. Såsom vi fram- hållit i de ovannämnda motionerna
            bör eventuella kostnadsstegringar för försvaret inom vissa gränser
            kunna regleras genom anlitande av bespa- ringar under huvudtiteln.
            Vid fjolårets försvarsbeslut förutsattes, såsom ovan framhållits,
            att anslagsökningen till försvaret skulle utgöra i genom- snitt
            2,5 procent. Inom ramen för försvarsuppgörelsen kan sålunda en
            viss anpassning ske. I nuvarande konjunkturläge synes man, såsom
            vi fram- hållit, icke böra räkna med kostnadsstegringar. De metoder
            för beräkning av prisförändringar i fråga om försvarshuvud- titeln,
            vilka föreslagits av försvarsindexgruppen, skall enligt propositionen
            tillämpas försöksvis. Vi har ovan förordat, att kostnadskompensation,
            som kan befinnas erforderlig, skall täckas genom anslag på tilläggsstat.
            I an- slutning härtill föreslår vi, att försvarsindextalen beräknas
            halvårsvis i stället för kvartalsvis. Med stöd av vad ovan anförts
            får vi hemställa, att riksdagen vid behandlingen av propositionen
            nr 119 måtte till grund för prisreglering av anslagen under fjärde
            huvudtiteln godtaga vad i motionen anförts, samt avslå Kungl.
            Maj:ts förslag om anvisande av särskilt prisregle- ringsanslag
            av 40 000000 kronor.
          </p>
          <p xml:id="i-JhcXKgv6FE3FetEr5zV9Yt">
            Stockholm den 14 april 1959 Gunnar Hedlund
          </p>
          <p xml:id="i-K8jZs7KhwoYdqsgy4s6WNG">
            Lars Eliasson J. Onsjö Axel Rubbestad i Sundborn
          </p>
          <p xml:id="i-S4Zd1CWbY6YDaU1Ach6zwV">
            J. W. Pettersson Sven Vigelsbo S. G. W. Wahlund
          </p>
        </div>
      </div>
    </body>
  </text>
</TEI>
