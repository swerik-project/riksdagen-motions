<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00456">
  <teiHeader>
    <fileDesc>
      <titleStmt>
        <title>Fredande av lågstrålande zoner</title>
        <author corresp="i-34FRvyXQKUigF3Qr9AwKJe i-KtELEJ9HytY7HFgQExEzLq">av Bodil Ceballos och Sven Bergström (mp, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fredande av lågstrålande zoner</title>
          <idno type="rdwebb">GX02C456</idno>
          <rs type="number">C456</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C456/text</ref>
          <ref type="dokument_url_html">http://data.riksdagen.se/dokument/GX02C456</ref>
          <ref type="dokumentstatus_url_xml">http://data.riksdagen.se/dokumentstatus/GX02C456</ref>
          <ref type="doc">http://data.riksdagen.se/fil/AD5FE575-15EB-4AF9-93B2-7F50114A75FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TeK38fr9LoFV9LAaAJ7A6F" type="signed"/>
        <correspContext corresp="i-TeK38fr9LoFV9LAaAJ7A6F">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-KtELEJ9HytY7HFgQExEzLq"/>
        </correspContext>
        <correspAction xml:id="i-VxBkKtFcamvmzvCgUjiMi6" type="numbering">
          <date when="2009-10-07"/>
        </correspAction>
        <correspAction xml:id="i-Aiz4B4NY7rLxSrUh4FqYQa" type="submission">
          <date when="2009-10-06"/>
        </correspAction>
        <correspAction xml:id="i-HWXmMBs8T7CVBCxnaQD2SU" type="transfer">
          <date when="2009-10-04"/>
        </correspAction>
        <correspAction xml:id="i-8VMcHmQLW8ySQWGpw9vYsd" type="assigned"/>
        <correspContext corresp="i-8VMcHmQLW8ySQWGpw9vYsd">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VDoWn4kyW2vA1muuctvHCf">
            Förslag till riksdagsbeslut
          </head>
          <p xml:id="i-AvDyuhegehVu25HoLwnpsS">
            Riksdagen tillkännager för regeringen som sin mening vad som
            anförs i motionen om att regeringen bör återkomma med en plan
            för hur lågstrålande zoner kan fredas på lång sikt.
          </p>
        </div>
        <div type="motContent">
          <head xml:id="i-TASyURUXPtY7dkZMMEPpYS" type="h1">
            Boende för elöverkänsliga
          </head>
          <p xml:id="i-4WLfieoywe1BSKhcDGdSs1">
            Debatten om elöverkänslighet har pågått under flera år och forskningsrapporterna
            står emot varandra, men oavsett vad forskningen visar så är det
            ett faktum att vi har en stor grupp människor i Sverige som lider
            av elrelaterad ohälsa och att vi måste förhålla oss till det på
            något sätt. Det går inte att bortförklara gruppens problem med
            att den lider av psykiska problem, utmattningsdepression eller
            liknande. Gruppen tenderar dessutom att öka och vem som helst
            kan drabbas. Signaler att alltfler unga drabbats de senare åren
            är oroväckande.
          </p>
          <p xml:id="i-7yCBK62LdKTELym77K5t4V">
            Det finns i dag en relativt stor grupp människor som är så sjuka
            att de inte alls kan bo kvar i samhället. De tvingas leva mitt
            ute i skogen. Det finns också en annan grupp människor som ännu
            inte är lika sjuka och som i brist på offentligt stöd på egen
            hand försöker minska sin utsatthet genom att elsanera sina boenden
            och undvika miljöer med alltför stor strålning.
          </p>
          <p xml:id="i-Unr8DjfoLXUVivEz4ng9mM">
            Gemensamt för de drabbade är att de upplever bättre hälsa när
            de slipper utsättas för de stora mängder strålning och elektromagnetiska
            fält vi andra dagligen utsätter oss för. Många kan leva någorlunda
            drägligt i samhället och fortsätta att arbeta som tidigare om
            de har möjlighet att vistas i mindre utsatta miljöer på arbetsplatsen
            och i hemmet. Att få elsanering på arbetsplatsen har ofta visat
            sig vara lättare än att få bostäderna elsanerade eftersom kommunerna
            är mycket njugga med att bevilja bostadsanpassningsbidrag för
            detta ändamål. Samhällsekonomiskt torde det dock vara billigare
            i längden att även elsanera bostäder istället för att tvinga ut
            dessa människor från arbetsmarknaden och in i en eller annan bidragsform.
          </p>
          <p xml:id="i-JtqztBpGpU6fDtd8MeeJQ7">
            Samtidigt ska vi vara medvetna om att elöverkänslighet kan drabba
            vem som helst när som helst. Det optimala vore därför om vi överallt
            i samhället försökte förebygga en sådan utveckling och i den kommunala
            planeringen också som en parameter tog med behovet av att minska
            strålningen totalt sett. Kommunerna bör också i större utsträckning
            än vad som görs i dag planera för lågstrålande zoner i sina översiktsplaner.
            Att bygga bort problem vid nybyggnation kan också bli billigare
            än att åtgärda boenden i efterhand.
          </p>
          <p xml:id="i-B1iR9TBwzL67kfNPfYquuh">
            Frågan om elöverkänslighet är inte bara ett svenskt fenomen.
            Diskussioner och forskning pågår runtom i världen, inte minst
            i Europa. Flera länder har antagit lägre gränsvärden för strålning
            än vi har i Sverige och man tar också hänsyn till den ackumulerade
            strålningen vid tillståndsgivning för olika typer av sändningar.
            Detta görs inte på samma sätt i Sverige.
          </p>
          <p xml:id="i-BZ8wei81K4eRTpf2HWGGRD">
            Vi omger oss i dag med allt fler strålningskällor. En helt strålningsfri
            miljö torde vara svår att hitta eftersom vi också har den naturliga
            bakgrundsstrålningen.
          </p>
          <p xml:id="i-5e9KPtUo6VxfCfeWytgzUm">
            I Hälsingland pågår ett projekt, Frivolten, där de elöverkänsliga
            på egen hand planerar ett boende i en så strålningsfri miljö som
            möjligt. Att hitta områden som också på lång sikt får vara fredade
            är inte så lätt. Plötsligt dyker det upp en mast på grannens mark
            som kan omkullkasta hela projektet. Därför bör det också finnas
            regler som skyddar dessa lågstrålande boendeområden även på längre
            sikt. Ett hundratal svenskar har redan anmält intresse att bosätta
            sig i området. Hälsingeprojektet har också rönt uppmärksamhet
            utomlands och förfrågningar om att eventuellt få bo här har inkommit.
          </p>
          <p xml:id="i-UxaGsqNMuNhqZDBLEQm1cb">
            Det finns i dag ingen enhetlig strategi för hur kommunerna ska
            hantera problematiken kring den elrelaterade ohälsan, och även
            om vissa kommuner försöker planera för lågstrålande zoner och
            därmed en möjlighet för överkänsliga personer att hitta en bostad
            finns det ingenting som garanterar att inte annan lagstiftning
            omkullkastar planerna, t.ex. ledningsrätten och att basstationer
            inte omfattas av bygglovsplikt.
          </p>
          <p xml:id="i-FRbDzRN75QBfv4XQ2fK5MX">
            Regeringen bör därför återkomma med en plan för hur de lågstrålande
            zonerna ska kunna fredas även på lång sikt.
          </p>
        </div>
        <div type="motSignatures">
          <list>
            <item xml:id="i-MHWvp195hpXKJDFXby2NuE" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-L5Vc1xYDC45Y8QSLM8XAR3" who="i-KtELEJ9HytY7HFgQExEzLq">
              Sven Bergström (c)
            </item>
          </list>
        </div>
      </div>
    </body>
  </text>
</TEI>
