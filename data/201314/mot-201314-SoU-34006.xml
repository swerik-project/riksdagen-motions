<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-34006">
  <teiHeader>
    <fileDesc>
      <titleStmt>
        <title>med anledning av skr. 2013/14:91 Åtgärder för att stärka barnets rättigheter och uppväxtvillkor i Sverige</title>
        <author corresp="i-HxcQkHC9fDSzkJWgvdhDEF">av Lena Hallengren m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:91 Åtgärder för att stärka barnets rättigheter och uppväxtvillkor i Sverige</title>
          <idno type="rdwebb">H102XS34006</idno>
          <rs type="number">S34006</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102XS34006/text</ref>
          <ref type="dokument_url_html">http://data.riksdagen.se/dokument/H102XS34006</ref>
          <ref type="dokumentstatus_url_xml">http://data.riksdagen.se/dokumentstatus/H102XS34006</ref>
          <ref type="doc">http://data.riksdagen.se/fil/1FE42D80-9424-4843-89B8-E4E662B4FFF4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TvPyEtuwNMQMGBtdEqsZRN</idno>
            <name>Meeri Wasberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DPsgjoBK21nrsnKKyXg1aq" type="basedOn"/>
        <correspContext corresp="i-DPsgjoBK21nrsnKKyXg1aq">
          <ref>Regeringsskrivelse 2013/14:91</ref>
        </correspContext>
        <correspAction xml:id="i-3VFriwjbvRyRoQ9e7s4ZD4" type="signed"/>
        <correspContext corresp="i-3VFriwjbvRyRoQ9e7s4ZD4">
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-TvPyEtuwNMQMGBtdEqsZRN"/>
        </correspContext>
        <correspAction xml:id="i-QejEGTRFXuawDRThChsrCX" type="referral">
          <date when="2014-03-18"/>
        </correspAction>
        <correspAction xml:id="i-JbhW4x4JjK5npEyTMwvDV9" type="referral">
          <date when="2014-03-18"/>
        </correspAction>
        <correspAction xml:id="i-Y5eZcTh8wucQmpVT5mQoeq" type="dismissal">
          <date when="2014-03-14"/>
        </correspAction>
        <correspAction xml:id="i-DCnH7SEhD9ZYEiVQebfYtX" type="dismissal">
          <date when="2014-03-14"/>
        </correspAction>
        <correspAction xml:id="i-PKNFsYjDRdjM572PwZX3qA" type="submission">
          <date when="2014-03-13"/>
        </correspAction>
        <correspAction xml:id="i-DJrgj3kmnPX7z21E8bPunk" type="transfer">
          <date when="2014-03-12"/>
        </correspAction>
        <correspAction xml:id="i-NSQQKTMq9ZALJa4MD33kXx" type="assigned"/>
        <correspContext corresp="i-NSQQKTMq9ZALJa4MD33kXx">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YRxvxsAGUExNswtfSL6iU8" type="motHeader"/>
      <div xml:id="i-TbRPUqYdVxChmHHBQTnYg4" type="motBody">
        <div xml:id="i-LVjfvvqRaPQdJG178LFref" type="motProposal" subtype="förslag">
          <head xml:id="i-EfzA8k5CyzN8u5eZiEDFsC">
            Förslag till riksdagsbeslut
          </head>
          <list xml:id="i-DtqdHUvo7ZY5yCu2vze7k8" style="ol">
            <item xml:id="i-NDnm9JkJCagDQwhAyzo2HW">
              Riksdagen tillkännager för regeringen som sin mening vad som
              anförs i motionen om att göra barnkonventionen till svensk lag.
            </item>
            <item xml:id="i-UZ3WthNaKSQYQuqnuELkn1">
              Riksdagen tillkännager för regeringen som sin mening vad som
              anförs i motionen om att se över om preskriptionstiden för sexualbrott
              och andra allvarliga övergrepp mot barn kan tas bort.
            </item>
          </list>
        </div>
        <div xml:id="i-PphnZ3di8eXmG2NYwwkCbL" type="motContent">
          <head xml:id="i-Gk8sfEtzMkTFGjcBzJUHjs" type="h1">
            Motivering
          </head>
          <head xml:id="i-Q7rLfNbyGqT7LBekpZgJpN" type="h1">
            1. Regeringens skrivelse
          </head>
          <p xml:id="i-RVFuo1d9D4hDMvvjBo17NY">
            Skrivelsen innehåller inga förslag till beslut. I skrivelsen
            redovisas regeringens prioriteringar och åtgärder inom barnrättspolitiken
            under i huvudsak perioden 20102013. Vidare redovisas regeringens
            prioriteringar för att förbättra uppväxtvillkoren för barn i ekonomisk
            och social utsatthet. I skrivelsen presenteras även regeringens
            handlingsplan för skydd av barn mot människohandel, exploatering
            och sexuella övergrepp. Vidare redogörs för hur regeringen avser
            att fortsätta arbetet med att säkerställa och tillgodose barnets
            rättigheter med utgångspunkt i Strategin för att stärka barnets
            rättigheter i Sverige som riksdagen antog 2010.
          </p>
          <p xml:id="i-H3dWky3AH3LfLYHMiPvxpb">
            Några av de åtgärder som regeringen tar upp är kunskapsspridningen
            och uppföljningen av arbetet med barnets rättigheter, särskilt
            på lokal och regional nivå. Regeringen redovisar också arbetet
            med att utveckla rapporteringen till FN:s kommitté för barnets
            rättigheter. En genomgång görs också av vidtagna åtgärder för
            att stödja kommuner i framtagandet av handlingsplaner mot ekonomisk
            utsatthet bland barn och att stödja en utveckling av indikatorer
            som rör barn i ekonomisk utsatthet för att bättre kunna följa
            utvecklingen och arbetet på kommunal nivå. I skrivelsen redovisas
            också innehållet i handlingsplanen för skydd av barn mot människohandel,
            exploatering och sexuella övergrepp.
          </p>
          <head xml:id="i-8riXWoHed3ZbKVp1PDbrMh" type="h1">
            2. Våra ståndpunkter
          </head>
          <p xml:id="i-Spp78zhm5ByiRwahrcoiiX">
            Barnrättspolitiken har många aspekter. Vi har i denna motion
            valt att ta upp följande områden:
          </p>
          <list xml:id="i-HVb9fMffiM4KFRLYXzQLRS" style="ul">
            <item xml:id="i-8Ux82ovXnU54xd81xpgogw">
              Barn och ungas sociala och ekonomiska levnadsvillkor
            </item>
            <item xml:id="i-HB5tDAu965BqEs5gCVNDuw">
              Barnkonventionen, samt
            </item>
            <item xml:id="i-W9Yc5sPt7gkmKDgMb3xzoz">
              Skydd av barn mot människohandel, exploatering och sexuella övergrepp.
            </item>
          </list>
          <p xml:id="i-gDD8L5aP6n4yjV2HjmkUS">
            2.1 Barn och ungas sociala och ekonomiska villkor.
          </p>
          <p xml:id="i-PvefBNMgKpjZC2tDEj3Dfn">
            Det av riksdagen beslutade målet för barnrättspolitiken är att
            barn och unga ska respekteras och ges möjlighet till utveckling
            och trygghet samt delaktighet och inflytande. Målet grundar sig
            bl.a. på de åtaganden som Sverige gjort genom att ratificera konvention
            om barnets rättigheter (Barnkonventionen). Barnrättspolitiken
            syftar till att främja och skydda barnets rättigheter och intressen
            i samhället.
          </p>
          <p xml:id="i-MVcYrJtSfgnZiwdGbweusB">
            Sverige är i många avseenden ett bra land för barn att växa upp
            i. De flesta av Sveriges barn har det bra och har goda möjligheter
            att utvecklas och förverkliga sina mål och drömmar. Barns och
            ungas hälsa och sociala förhållanden i Sverige är goda, även jämfört
            med andra välfärdsländer. Men skillnaderna i uppväxtvillkor mellan
            olika barn och unga är stora. De sociala och ekonomiska klyftorna
            i vårt samhälle återspeglas även i barn och ungas vardag. Det
            finns många barn och ungdomar vars uppväxtvillkor måste förbättras.
            Det handlar bl.a. om barn som lever i ekonomisk utsatthet, och
            som därmed löper högre risk för den sociala utsatthet som ofta
            är nära sammankopplad med låg ekonomisk standard.
          </p>
          <p xml:id="i-XtpPSfk7Lemj5CWzoTuLJh">
            De målsättningar och åtgärder som redovisas i regeringens skrivelse
            ställer alla upp på. Problemet är att skrivelsen inte i tillräcklig
            omfattning lyfter fram de ökande klyftorna i samhället och dess
            konsekvenser. Att diskutera barns rättigheter utan att diskutera
            skillnader i uppväxtvillkor blir närmast meningslös. För att ge
            alla barn en bra start i livet behöver skillnaderna i de sociala
            och ekonomiska levnadsvillkoren i Sverige minska. Ett mycket grundläggande
            exempel på barn och ungdomars skilda levnadsvillkor och utsatthet
            är vräkning av barnfamiljer. Regeringens mål i hemlöshetsstrategin
            från 2007 om noll vräkningar av barnfamiljer inom två år har inte
            på något sätt infriats. Under förra året berördes 504 barn av
            en verkställd vräkning. 74 procent av barnen har sin permanenta
            bostad hos den vräkta föräldern/föräldrarna. 15 procent är växelvis
            boende och 11 procent är så kallade umgängesbarn.Vid närmare var
            femte vräkning har barn (enligt Kronofogden) varit närvarande
            vid själva vräkningstillfället. För dessa barn är otryggheten
            stor och avståndet till värdeord som trygghet, utveckling och
            barnets rättigheter blir väldigt långt.
          </p>
          <p xml:id="i-Wx4XuvhC3r8JKLGiSz81RP">
            Situationen i skolan är en avgörande faktor för barn och ungas
            utveckling.
          </p>
          <p xml:id="i-FAaCTk2tdZq6hUGnwGTyCL">
            Skolan blir alltmer ojämlik, att den internationella kunskapsmätningen
            PISA visar att de lägst presterande eleverna tappar mest, att
            resultatskillnaderna mellan olika skolor ökar och att andelen
            elever som inte når målen i grundskolan och är behöriga att gå
            vidare till ett nationellt program på gymnasiet ökar. Skolan blir
            därmed allt mindre kompensatorisk och den utvecklingen måste vändas.
          </p>
          <p xml:id="i-JBvY3tUbeeSy8d3mUTUDDG">
            Efter den djupa 90-talskrisen halverades nästan behovet av ekonomiskt
            bistånd (socialbidrag) under åren 1997-2007. Kostnaderna har dock
            successivt börjat öka igen från 2007. Lågkonjunktur kombinerat
            med en ineffektiv jobbpolitik och fördelningspolitik från den
            borgerliga regeringen har lett till en försämrad utveckling för
            dem som har små ekonomiska marginaler. Regeringens försämringar
            av a-kassesystemet och sjukförsäkringen har också urholkat trygghetssystemen
            och förvärrat situationen. Många som är arbetslösa har inte ersättning
            från arbetslöshetsförsäkringen (a-kassan). 5,7 procent av alla
            hushåll i befolkningen fick bistånd 2012. Biståndshushållen domineras
            av ensamhushåll, där män utan barn är den största gruppen men
            ensamstående kvinnor med barn är den hårdast drabbade gruppen
            bland de olika hushållstyperna. År 2012 fick 23 procent av de
            ensamstående mödrarna ekonomiskt bistånd. 7 procent av Sveriges
            barn bodde 2012 i hushåll som får ekonomiskt bistånd, varav 2,7
            procent finns i familjer som får långvarigt bistånd (minst 10
            månader under året).
          </p>
          <p xml:id="i-87obs9zZL6YHAuKN3mfgha">
            De vanligaste skälen till att personer som har behov av ekonomiskt
            bistånd inte kan försörja sig är arbetslöshet och sjukdom. Enskilda
            personers behov av ekonomiskt bistånd beror alltså till stor del
            på strukturella faktorer i samhället, till exempel hur situationen
            på arbetsmarknaden ser ut och hur trygghetssystemen är utformade.
            Socialstyrelsens öppna jämförelser av ekonomiskt bistånd 2012
            visar att människor som har tappat fotfästet på arbetsmarknaden
            riskerar att gå miste om stöd, hjälp och insatser från samhället
            på grund av otillräcklig samverkan mellan myndigheter och otydligheter
            i hur ansvaret ska fördelas mellan dem. Grundläggande är dock
            att samhället åter kan erbjuda en a-kassa och sjukförsäkring som
            ger rimligt skydd mot arbetslöshet och sjukdom. Den borgerliga
            regeringen har systematiskt försämrat villkoren för dessa människor.
            Resultatet är negativt för samhället som helhet och ofta en tragedi
            för de individer och barnfamiljer som drabbas.
          </p>
          <p xml:id="i-ShRtCdfPDGV7YN4AkT8unX">
            För att komma till rätta med den negativa utvecklingen när det
            gäller utvecklingen av ekonomiskt bistånd borde regeringen inrikta
            sig på att bedriva en aktiv jobbpolitik och ompröva sin strategi
            för att skapa fler jobb (regeringens olika skattesänkningar för
            att skapa fler jobb har visat sig inte fungera), dels förbättra
            de ekonomiska trygghetsnäten vid arbetslöshet och sjukdom och
            dels stimulera kommunernas arbete med att ge rätt stöd till de
            människor som har ekonomiskt bistånd.
          </p>
          <p xml:id="i-6NTist8PrMKifcAkBZFtwZ">
            Kompensatoriska insatser är också viktiga för att minska utvecklingen
            av barnfattigdom. Bra exempel på det är en förskola och skola
            som stärker alla barn, men även deltagande i föreningsliv och
            fritidsaktiviteter. En jämlik utbildning är inte bara viktig för
            de enskilda barnens skull utan för den samlade tillväxten och
            en kunskapsnation som Sverige har inte råd att lämna en stor del
            av barnen utanför. Forskningen tyder på att förskolan kompenserar
            resurssvaga barn mer än exempelvis högstadieskolan och gymnasiet,
            men idag har barn till föräldrar som lever på försörjningsstöd
            inte samma rätt till förskola som andra barn, trots att de har
            minst lika stort behov av den.
          </p>
          <p xml:id="i-6q31wXvZSgsQDE4CHsAhea">
            Den svenska fattigdomsbekämpande politiken har länge varit framgångsrik
            genom att inte selektivt fokusera på särskilda stödsystem för
            fattiga, utan för breda inkluderande välfärdslösningar för alla
            grupper. Men det bygger på att människor kommer in på arbetsmarknaden
            och kvalificerar sig för ersättning vid arbetslöshet eller sjukdom,
            vilket allt färre gör. Den borgerliga regeringens politik har
            gått ut på att ytterligare försvåra för människor att kvalificera
            sig till försäkringarna. Det leder inte till fler jobb, däremot
            till fler ekonomiskt utsatta familjer.
          </p>
          <p xml:id="i-7w95c2wNcx3F23EZARp8YH">
            När det gäller barnfattigdomen handlar den stora utmaningen om
            att människor som idag har en svag anknytning till arbetsmarknaden
            måste få jobb - samtidigt som vi säkerställer en rimlig levnadsstandard
            för alla barn. Arbetet berör många olika politikområden.
          </p>
          <p xml:id="i-TtcFQqAoDuH9UR7CgRtART">
            Några viktiga utgångspunkter för samhällets insatser:
          </p>
          <list xml:id="i-GWa9LtobKesEywon3wuTe3" style="ul">
            <item xml:id="i-NuHPuQgTrcMtDzYbJRy1Ub">
              Arbete är avgörande för att minska barnfattigdomen. Det behövs
              fler jobb, men också utbildning, stöd och barnomsorg på obekväm
              arbetstid så att arbetslösa kan matchas med de jobb som finns.
            </item>
            <item xml:id="i-3Cx6UW15NkY8MZRe4iNBsx">
              Alla barn har rätt till en god uppväxt. Det gäller att säkra
              att även barn till föräldrar som står utanför arbetsmarknaden
              har en rimlig levnadsstandard.
            </item>
            <item xml:id="i-Ag16osyVnUTQQMUgBRPdoT">
              Den generella välfärdspolitiken med försäkringssystem är viktig,
              men fler än idag behöver omfattas av dem och till rimliga ersättningsnivåer.
            </item>
            <item xml:id="i-6cMZjwXW2ZhgevtEchQD1u">
              Ekonomiskt utsatta barn behöver mer och bättre kompensation utanför
              hemmet i form av en bra förskola, skola och fritidsaktiviteter
              utan höga avgifter.
            </item>
          </list>
          <p xml:id="i-NLCpSkSgRVH85Yp1n9avSZ">
            2.2 Barnkonventionen.
          </p>
          <p xml:id="i-FzQoefEuRRav43can2ancV">
            Barnkonventionen uttrycker ett förhållningssätt till barn som
            sätter barnet i fokus vid beslut eller åtgärder som berör ett
            enskilt barn eller en grupp barn. Detta innebär att vid beslut
            som rör barn ska ansvarig beslutsfattare överväga om barnet eller
            barnen berörs och i så fall på vilket sätt. Att anamma ett barnperspektiv
            handlar om kunskaper, attityder och arbetssätt. Det speglar synen
            på barn som fullvärdiga medborgare och kompetenta individer som
            ska bemötas med respekt i alla sammanhang.
          </p>
          <p xml:id="i-6g2hw9zxJG5Eaww5QVJPJp">
            Arbetet med barnkonventionen har nu pågått i Sverige i mer än
            20 år. Sverige ratificerade konventionen efter ett beslut i riksdagen
            1990. Praktiskt taget alla världens stater har anslutit sig till
            barnkonventionen. Artikel 4 i barnkonventionen förpliktar staten
            att vidta alla lämpliga lagstiftningsåtgärder samt administrativa
            och andra åtgärder som behövs för att genomföra de rättigheter
            som erkänns i konventionen.
          </p>
          <p xml:id="i-KAPu2x3VNcrxE3bLnogAqk">
            Barnkonventionen innehåller olika slag av rättigheter, dels medborgerliga
            och politiska, dels ekonomiska, sociala och kulturella rättigheter.
            Konventionen tar också särskild hänsyn till barnets utsatthet
            och sårbarhet, vilket visas i de rättigheter som syftar till att
            ge barnet skydd mot övergrepp och utnyttjande. Barnkonventionen
            är inriktad på individen och handlar om barnets rätt att få sina
            grundläggande rättigheter och behov tillgodosedda.
          </p>
          <p xml:id="i-VjQR64FAPZ3Wv3PSpPehSC">
            Barnkonventionen innehåller fyra grundläggande principer. De
            ska vara styrande för tolkningen av övriga artiklar men har också
            en egen självständig betydelse:
          </p>
          <list xml:id="i-TiPTBRRiCrPBpJnrKcTFVa" style="ul">
            <item xml:id="i-TmbUGUwmeyExWT49B8ixFZ">
              Inget barn får diskrimineras på grund av härkomst, kön, religion,
              funktionshinder eller andra liknande skäl (artikel 2).
            </item>
            <item xml:id="i-MX96ddrMZz9oQ2o58S1LAU">
              Barnets bästa ska vara vägledande vid allt beslutsfattande och
              vid alla åtgärder som rör barn och unga (artikel 3).
            </item>
            <item xml:id="i-HasNy473V3Qa1fU5pLy4fJ">
              Barn och unga ska tillåtas att utvecklas i sin egen takt och
              utifrån sina egna förutsättningar (artikel 6).
            </item>
            <item xml:id="i-6cBgeSyG3v2UnHmyZvJovt">
              Barn och unga ska ges möjlighet att framföra och få respekt för
              sina åsikter i frågor som berör dem (artikel 12).
            </item>
          </list>
          <p xml:id="i-4zQLkBfn2zJoWvwA9UDPLR">
            Regeringen anger i skrivelsen att en fortsatt anpassning av lagstiftningen
            till barnkonventionen är en utgångspunkt för regeringen. En särskild
            utredare har fått i uppdrag att göra en översyn av barnets rättigheter
            i svensk rätt.
          </p>
          <p xml:id="i-7S8TufRxgtmbMgEjmBzAmM">
            Vi konstaterar att regeringens angreppssätt följer den tradition
            som funnits sedan 20 år. Sverige har hittills valt att införliva
            barnkonventionen genom transformering. Något ställningstagande
            för att gå längre och göra barnkonventionen till svensk lag finns
            inte från regeringens sida. Det finns en skillnad mellan de båda
            synsätten. Genom transformering ändras lagbestämmelser så att
            de överensstämmer med konventionens krav. Transformering som metod
            kräver dock successiv och kontinuerlig anpassning av nationell
            lagstiftning och rättstillämpning allteftersom konventionen behöver
            tolkas i ljuset av ändrade samhällsförhållanden. Ett annat sätt
            är att införliva konventionen i rättssystemet är inkorporering,
            där konventionen ska gälla som direkt lag i landet. I Finland
            inkorporerades barnkonventionen 1991, då den ratificerades, och
            den har ställning som lag. Norge inkorporerade barnkonventionen
            genom ett tillägg i Menneskerettsloven 2003. Det norska exemplet
            2003 innebar att barnkonventionen inkorporerades i norsk rätt
            och gjordes till norsk lag. Anpassningen av norska lagar till
            konventionen, genom s.k. transformering, har fortsatt parallellt.
            Enligt norsk lag ska barnkonventionen ha företräde vid konflikt
            med andra lagar.
          </p>
          <p xml:id="i-TYnkg2dgZWwFUUzzkGjiaf">
            Under hösten 2009 gjordes en utvärdering av norsk lag och praxis
            i förhållande till barnkonventionen. Utredningen visade att barnkonventionen
            generellt sett har stärkt barnets rättsliga ställning och gett
            konventionen högre juridisk status. Barnkonventionen tas även
            på större allvar och kan användas som rättskälla.
          </p>
          <p xml:id="i-WxFzQWV3fxsNM4NqU7BXb1">
            Konventionen ställer inga krav på hur länderna genomför rättigheterna
            i barnkonventionen. Den hittillsvarande svenska metoden att gå
            igenom varje samhällsområde och ändra i alla lagar som berör barn
            så att varje lagstiftning utgår från barns bästa har på många
            sätt varit ett bra och framgångsrikt sätt att jobba, men vi anser
            att det nu är det dags för nästa steg.
          </p>
          <p xml:id="i-NUb8e8w6L4i8AmPcZvCmmN">
            Vi tror att genomslaget för barnkonventionen skulle bli ännu
            större om den gjordes till svensk lag och därför vill vi verka
            för detta i riksdagen. Vi menar att det kan finnas flera fördelar
            med detta. Det är en viktig signaleffekt till beslutsfattare och
            övriga samhället att barnfrågor ska prioriteras och få ökad uppmärksamhet.
            Det kan också konkret bidra till att barnkonventionens principer
            får en större genomslagskraft i beslutsfattande, lagstiftning
            och praxis. Erfarenheterna från Norge, som har genomfört detta,
            är goda. Jurister, advokater, lärare, socialtjänstemän med flera
            har utbildats, och barnkonventionen används nu med tyngd inom
            områden som hälsa, utbildning, övergrepp och straffrätt. Farhågorna
            att det skulle bli svårt med rättstillämpningen i domstol har
            inte infriats.
          </p>
          <p xml:id="i-NK73LqtiaWSfRD3YVmmYz3">
            Frågan om barns rättigheter är naturligtvis inte löst en gång
            för alla för att barnkonventionen görs till lag. Arbetet med att
            tillvarata barns intressen måste ständigt pågå. Men genom att
            göra barnkonventionen till lag får vi ytterligare ett viktigt
            redskap för att förbättra barnens situation och kunna utkräva
            ansvar när konventionens principer inte följs.
          </p>
          <p xml:id="i-M9SkbdvxgEW8iBiPsChxLF">
            Vi föreslår att regeringen får i uppdrag att återkomma till riksdagen
            med förslag om att göra barnkonventionen till svensk lag.
          </p>
          <p xml:id="i-X79KZmV7ZQFsYGjkhJPyT5">
            2.3 Skydd av barn mot människohandel, exploatering och sexuella
            övergrepp.
          </p>
          <p xml:id="i-NGXe4gxj1cHT6qs6JrFHFw">
            Barnkonventionen och det fakultativa protokollet till konventionen
            om barnets rättigheter om försäljning av barn, barnprostitution
            och barnpornografi har etablerat en internationell standard för
            barnets rättigheter med bestämmelser som ska försäkra varje barn
            rätten att behandlas med respekt och skyddas mot varje form av
            utnyttjande och exploatering samt sexuella övergrepp.
          </p>
          <p xml:id="i-GEDM27eTWNLwbUv9Yod1iU">
            Stater som har anslutit sig till konventionen är skyldiga att
            vidta alla lämpliga åtgärder för att skydda barn mot exploatering
            och utnyttjande oavsett om barnet befinner sig inom de nationella
            gränserna eller utomlands.
          </p>
          <p xml:id="i-C3MogyHorwmoYPm8KyoEe6">
            Sverige har vidtagits flera åtgärder i syfte att kontinuerligt
            förbättra skyddet för barn mot exploatering, sexuella övergrepp
            och människohandel. Åtgärderna har inneburit stärkt lagstiftning,
            ökad samordning bland berörda myndigheter, spridning av relevant
            kunskap till barn, vuxna och yrkesverksamma samt ett ökat internationellt
            samarbete.
          </p>
          <p xml:id="i-LLBH2Dr5VDUhcn6ResRmw">
            Vi är positiva till de insatser som görs för att skydda barn
            mot sexuell exploatering, övergrepp och människohandel. Arbetet
            behöver dock intensifieras och det krävs ett utvecklat samarbete
            mellan olika delar av samhället och med andra länder för att nå
            maximal effekt.
          </p>
          <p xml:id="i-8s2tqqioYAVx2WBW5JyRwb">
            Vi tror också att det kan behövas ytterligare lagändringar. En
            sådan fråga gäller preskriptionstiden för sexualbrott. Många barn
            utsätts för grova övergrepp som skadar dem för resten av livet.
            Det kan dröja långt in i vuxen ålder innan man orkar, vågar eller
            får möjlighet att bearbeta händelserna och vill anmäla dem. Det
            är också en viktig signal till gärningsmannen: om någon förgriper
            sig på ett barn, så kommer brottet aldrig att preskriberas. Lagen
            kommer alltid att kunna nå förövaren, hur lång tid som än förflyter.
            Vi föreslår det görs en översyn av om preskriptionstiden för sexualbrott
            och andra allvarliga övergrepp mot barn kan tas bort.
          </p>
        </div>
        <div xml:id="i-NpjXez3jyegEq6RG8iMWi" type="signatureBlock">
          <list xml:id="i-S5ZZ1eAUioXq6C25sY25qC">
            <item xml:id="i-PnSy4yHrJmGeGE3Cv6PSwS" type="signature">
              Lena Hallengren (S)
            </item>
            <item xml:id="i-H1oppMk3LZrmqio19gFyEV" type="signature">
              Christer Engelhardt (S)
            </item>
            <item xml:id="i-Pd2zNJkXTCXP5DVCh6dRmz" type="signature">
              Catharina Bråkenhielm (S)
            </item>
            <item xml:id="i-5RYVank1zKTJmBKvGB2LXy" type="signature">
              Lennart Axelsson (S)
            </item>
            <item xml:id="i-B43dN5DjK7zY2jbXePndYW" type="signature">
              Ann Arleklo (S)
            </item>
            <item xml:id="i-4L18TvVfzS6N524ugwu6DT" type="signature">
              Gunnar Sandberg (S)
            </item>
            <item xml:id="i-JcjbBrFoy3vDHEVsTCfEEp" type="signature">
              Meeri Wasberg (S)
            </item>
          </list>
        </div>
      </div>
    </body>
  </text>
</TEI>
