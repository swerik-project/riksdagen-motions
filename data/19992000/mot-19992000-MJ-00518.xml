<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0518/mot_199900_MJ_0518-0001.pdf"/>
      <div type="motHeader" xml:id="i-2biqb3AJx1zKGYKrA1cLF3">
        <div type="motTitle" xml:id="i-WYcqMDwkqZRifQqyK2s3jL"/>
        <div type="motSubmissionInfo" xml:id="i-V9YKzQa1nCshJRGfU5QwYA"/>
      </div>
      <div type="motBody" xml:id="i-R9HxV4r7RDmmziS95QGd6n">
        <div xml:id="i-12GVj3xryNreUFJyNiUkss">
          <p xml:id="i-8ot8KMYoQDbxiTjhBXnSWM">
            1999/2000 mnr: MJ518 pnr: mp540
          </p>
          <p xml:id="i-Wne4sqNWVrKAhKNXEMzLvu">
            Motion till riksdagen
          </p>
          <p xml:id="i-GbaZZ49nn7QNTvJiwT8zyr">
            1999/2000:MJ518 av Gudrun Lindvall (mp)
          </p>
          <p xml:id="i-U4xUFmAgFWmcKJnaPSAZiU">
            Burhållning av höns
          </p>
          <p xml:id="i-3yTYpyVLswD7v1zFaFszVR">
            Mot. 1999/2000
          </p>
          <p xml:id="i-Jas3gyFq3mbFgAcpYRcom5">
            Inledning
          </p>
          <p xml:id="i-V23B4c3ZVb62pKP6LboaF4">
            Så har det hänt igen. En äggproducent med dispens att fortsätta
            med höns i bur följer inte lagen. Det handlar om en burhållare,
            som det stormat om förr. Det har handlat om oacceptabla transporter
            med döda och lemlästade höns, för många höns i burarna och kritik
            mot gödselhanteringen. Nu har samma person avbeställt en slakttransport,
            på något inte klargjort sätt själv tagit död på hönsen, det rör
            sig om ca 10 000, malt dem och i strid med alla bestämmelser dumpat
            dem på kommunens soptipp.
          </p>
          <p xml:id="i-A3jAZBdsf7gHw9pNNbYT8Z">
            Burförbudet ”dispenserades” bort
          </p>
          <p xml:id="i-Epf5yNYGyJ43MQDLZPHb8t">
            Riksdagen beslöt för snart 2 år sedan att upphäva förbudet mot
            att hålla höns i bur. Från och med den 1 januari 1999 blev det
            tillåtet att hålla höns i traditionella burar, om de uppfyller
            krav på sittpinne, rede och sandbad samt att dödlighet och beteendestörningar
            hålls på en låg nivå. Men dispenser från burförbudet utfärdas
            av Jordbruksverket och har utfärdats till nästan alla som sökt.
            Enligt riksdagens beslut ska tidsbegränsad och individuellt prövad
            dispens kunna medges från delar av funktionskraven för traditionella
            burar som uppfyller högt ställda djurskyddskrav. Jordbruksverket
            har fastställt ett dispensprogram som inte alls uppfyller högt
            ställda djurskyddskrav. I själva verket innebär dispensprogrammet
            att inga av en hönas basbehov kan uppfyllas, eftersom varken sittpinne,
            rede eller sandbad är nödvändigt för att dispens ska ges. Flera
            av ledamöterna i Jordbruksverkets referensgrupp för värphönsfrågor
            har starkt kritiserat dispensprogrammet och anser inte att det
            lever upp till stadgandet om ”högt ställda djurskyddskrav”. I
            själva verket kommer hönornas tillvaro att vara exakt densamma
            i dag som igår i de anläggningar som får dispens.
          </p>
          <p xml:id="i-X22Y7SHAtL6g1wMDR6Ub1E">
            Så gott som alla får dispens
          </p>
          <p xml:id="i-7Gin8kbJ1MA6KrsNAmr8ka">
            Jordbruksverket har givit 4,2 miljoner hönsplatser dispens, vilket
            motsvarar merparten av äggproduktionen. I hittills tagna dispensbeslut
            har majoriteten beviljats dispens — dessutom för den längsta perioden,
            vilket är tre omgångar.
          </p>
          <pb facs="riksdagen-motions-pdf/data/199900/mot_199900_MJ_0518/mot_199900_MJ_0518-0002.pdf"/>
          <p xml:id="i-6YvotXYJThfrBezFbv6rS1">
            De flesta burar kommer att finnas kvar i 4 år till på grund av
            Jord- Mot. 1999/2000 bruksverkets generösa och frikostiga dispensgivning.
            MJ518
          </p>
          <p xml:id="i-6waGGVv2hd2rGoNVJEDkFD">
            Ställ krav!
          </p>
          <p xml:id="i-SGc28faKTjgQaqqTntk14H">
            Regeringen säger sig kunna acceptera att höns finns kvar i burar
            på dispens om detta är förenat med högt ställda djurskyddskrav.
            Då borde det vara självklart att en äggproducent som fått dispens
            kan förlora densamma om djurhållningen inte håller måttet. Men
            så är det inte. Den äggproducent vars handlande beskrivs i inledningen
            har fått dispens i 4 år till, dvs. för tre insättningar. Hans
            agerande nu leder inte till att dispenserna dras in trots att
            det konstaterats att han haft fler höns i burar än tillåtet och
            att slakthanter- ingen skett helt regelvidrigt. Detta är inte
            rimligt! Vi föreslår en koppling mellan den givna dispensen och
            de lagar och regler som råder för hönshållningen, slakten, transporter
            mm, det vill säga de som handlar om ”högt ställda djurskyddskrav”.
            Fallerar det på någon punkt skall dispensen för fortsatt burproduktion
            av ägg dras in. Det bör ges regeringen till känna.
          </p>
          <p xml:id="i-5cQhfRcspXv4V58z4EX1jq">
            Hemställan
          </p>
          <p xml:id="i-33mJj5DH9mbFXwFnvXSZPr">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om dispenser
            för burhållning av höns.
          </p>
          <p xml:id="i-XeQ522Y69QhPrvy5ymN2yg">
            Stockholm den 1 oktober 1999
          </p>
          <p xml:id="i-RTCJhNGQ1zsaNvrkpLNnWD">
            Gudrun Lindvall (mp)
          </p>
        </div>
      </div>
    </body>
  </text>
</TEI>
