<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Mj_0511/mot_200102_Mj_0511-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ511 pnr: mp509
          </p>
          <p>
            Motion till riksdagen 2001/02:MJ511
          </p>
          <p>
            av Gudrun Lindvall (mp)
          </p>
          <p>
            Industrigrisar
          </p>
          <p>
            1 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om tilläggsgarantier från EU för skydd mot PRRS.
            2. Riksdagen tillkännager för regeringen som sin mening vad i
            motionen anförs om svensk grisavel. 3. Riksdagen tillkännager
            för regeringen som sin mening vad i motionen anförs om stöd till
            ekologisk produktion av slaktsvin.
          </p>
          <p>
            2 Inledning
          </p>
          <p>
            Under våren och sommaren har företaget Swedish Meats beslutat
            undersöka möjligheten av import av danska avelsgaltar. Företaget
            vill satsa på en ”industrigris” — eller ”charkgris”, vilket låter
            lite trevligare. Danskt avelsmaterial anses passa bättre för charkproduktion
            och den danska grisen behåller sin vikt bättre än svensk Piggham
            vid slakt. Syftet är att radikalt sänka kostnaderna för avelsarbetet
            för Swedish Meats. Enligt uppgift tänker man i första steget ta
            in 400 galtar, sedan eventuellt fler. Man ger med andra ord det
            svenska avelsarbetet på båten. Svenska Djurhälsovården fick i
            uppdrag att utreda de smittskyddsmässiga aspekterna, och lämnade
            i slutet av juli en hemligstämplad rapport till Swedish Meats
            och dess avelsföretag Quality Genetics. I slutet av augusti togs
            beslut att man ska genomföra projektet under Swedish Meats ledning.
          </p>
          <p>
            3 Kontroversiellt beslut
          </p>
          <p>
            Det finns dock ett antal faktorer som gör satsningen på en dansk-svensk
            industrigris mycket tveksam ur både etisk och ekonomisk synvinkel.
          </p>
          <p>
            27
          </p>
          <pb facs="riksdagen-motions-pdf/data/200102/mot_200102_Mj_0511/mot_200102_Mj_0511-0002.pdf"/>
          <p>
            2001/02:MJ511
          </p>
          <p>
            18
          </p>
          <p>
            3.1 Smittskyddet
          </p>
          <p>
            Swedish Meats har tidigare avrått sina medlemmar från import
            av danska grisar. Orsaken till försiktighetsåtgärderna är risken
            att få in PRRS (porcine respiratory and reproductive syndrome)
            och den multiresistenta Salmonella typhimurium DT 104, som finns
            i Danmark. Sverige har även sökt tilläggs- garantier från EU för
            skydd mot PRRS. På så sätt vill man få möjligheter att stoppa
            import av grisar trots den fria rörligheten för att skydda landet
            mot sjukdomen. Att Swedish Meats så plötsligen vill importera
            ca 400 galtar från samma land ter sig minst sagt motsägelsefullt.
            Och det innan förhandlingarna är klara i Bryssel. Samma företag
            som tidigare ville skydda landets grisproducenter vill plötsligt
            importera hundratals grisar från ett land där PRRS härjar fritt.
            Bryssel måste undra vad Sverige sysslar med och om vi verkligen
            vill ha tilläggsgarantierna.
          </p>
          <p>
            3.2 Avel på andra egenskaper än tillväxt
          </p>
          <p>
            Det svenska svinavelsarbetet har i många år bedrivits inte bara
            utifrån rent ekonomiska aspekter utan även med hänsyn till djuretik,
            folkhälsa och miljöhänsyn. Sverige har avlat på grisar som ska
            klara avvänjning från modern utan antibiotika, grisar som ska
            ha bättre hållbarhet med t ex färre osteokondrosproblem och färre
            benbrott, suggor som har ett bra temperament och goda modersinstinkter.
            Dessutom har man genomfört utgallring av djur med anlag för missbildningar.
            Det har lett till en frisk gris med goda moderdjur som tar väl
            hand om ungarna och ger di länge. I andra länder, som inte haft
            denna varsamhet i aveln, är grisen inte frisk och man fixerar
            suggorna i burar för att inte riskera att de biter ihjäl smågrisarna.
            Danska grisar har avlats enbart med köttansättning och fysisk
            tillväxt för ögonen. Man har ett uppfödningssystem med fixering
            av suggor m.m. som är sämre för djuren än det svenska. Ska hela
            det svenska avelsarbetet med dess goda resultat raseras för att
            få fram en mer industrianpassad gris?
          </p>
          <p>
            4 Vad ger lönsamhet i längden?
          </p>
          <p>
            I dagens samhällsklimat är det svårt att förstå Swedish Meats
            resonemang för att få bättre lönsamhet. Människor bryr sig om
            hur djuren har det under uppväxten och vill inte ha en ”industriproduktion”
            där djuren far illa. Att man går tillbaka i utvecklingen, vilket
            en övergång till det danska konceptet skulle innebära, skapar
            inte tilltro till produktionen. Även om de dansk-svenska hybriderna
            skulle växa lite snabbare och behålla sin slaktvikt bättre än
            Pigghamgrisarna kommer många konsumenter att reagera negativt
            på utvecklingen av industrigrisar och inse att i så fall finns
            inte längre något skäl att välja det svenska fläsket. Ett skadat
            konsumentförtroende kommer att
          </p>
          <pb facs="riksdagen-motions-pdf/data/200102/mot_200102_Mj_0511/mot_200102_Mj_0511-0003.pdf"/>
          <p>
            kosta betydligt mer än Swedish Meats ledning tycks tro, både
            på kort och framför allt på lång sikt.
          </p>
          <p>
            5 Fler friska utegrisar!
          </p>
          <p>
            Samtidigt som Swedish Meats vill introducera ”charkgrisen” arbetar
            ekologiska bönder intensivt för att finna bra koncept för den
            ekologiska grisen. Den måste vara sund och ha goda modersegenskaper
            eftersom frigång ute hör till konceptet. På en gård i Sörmland
            föds som exempel smågrisarna i hyddor utomhus, suggan tar hand
            om dem på ett föredömligt sätt och när de avvants skuttar de runt
            i flockar i hagarna. En gyttjepöl finns för varje flock. Det grislivet
            är något helt annat än ett grisliv i den konventionella produktionen
            och definitivt väsensskilt från fixering och liknande metoder
            i Danmark. Efterfrågan på fläsk från glada ekogrisar är idag större
            än tillgången och man får ut det mervärde man behöver för att
            göra produktionen lönsam. Så lägg därför planerna om en industrigris
            på hyllan! Med tanke på de gräsliga bilder från svenska slakterier
            som visats i svensk TV under september i år behövs ett helt annat
            förhållningssätt för att kunna bibehålla förtroendet för den svenska
            grisproduktionen. Värna de värden svensk svinavel och svinuppfödning
            har och bygg vidare och utveckla dem, gärna i samarbete med de
            ekologiska bönderna. Med tydligare märkning av svenska charkvaror
            och bättre information om vad den svenska uppfödningen innebär
            skulle det bli lättare för konsumenten att välja Piggham. Om detta
            kan ändras kommer Swedish Meats att upptäcka att djuretisk avel
            är betydligt lönsammare än industrigrisar. Från statens sida bör
            man säga ifrån. Man bör fortsätta att driva tilläggsgarantier
            från EU för skydd mot PRRS för att kunna stoppa import av danska
            grisar. Bjud in till samtal med Swedish Meats för diskussioner
            om den svenska modellen för sund djuravel och klargör att några
            förändringar av de svenska reglerna för hur grisar ska hållas
            inte kan bli aktuella. För att främja friska utegrisar i ekologisk
            produktion bör regeringen se över möjligheterna att införa stöd
            för den produktionen.
          </p>
          <p>
            Stockholm den 5 oktober 2001 Gudrun Lindvall (mp)
          </p>
          <p>
            2000/01:c999
          </p>
          <p>
            19
          </p>
        </div>
      </div>
    </body>
  </text>
</TEI>
