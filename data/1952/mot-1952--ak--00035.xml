<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--ak--00035">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__35/mot_1952__ak__35-001.pdf"/>
      <fw xml:id="i-K9HyW3SidpTKofhtF2gMjp">
        4 Motioner i Andra kammaren, nr 33.
      </fw>
      <div xml:id="i-8hcJikQBuC1qGG6ykpnG8C" type="motHeader">
        <div xml:id="i-WePkzfmSeY9MGLTDDG8cvo" type="motTitle"/>
        <div xml:id="i-2tbb2UExMWVFRV2eFRgmD3" type="motSubmissionInfo"/>
      </div>
      <div xml:id="i-7HK4QzuPhPgf4EYDKJyinY" type="motBody">
        <div xml:id="i-QqbMnoaYy8a8h6jkihFC82">
          <p xml:id="i-MF1qkFGKKj9izWnoouc7Nq">
            Nr 35.
          </p>
          <p xml:id="i-VXyozaJZtgP76YdDXTheNx">
            Av herr Gavelin, i anledning av Kungl. Maj:ts framställning om
            anslag till mödrahjälp.
          </p>
          <p xml:id="i-2T3ezNa53HQjuHNi4Y9sRz">
            Inom stora lager av vårt folk finnes den uppfattningen, att det
            inom stats- förvaltningen råder en alltför stor och utbredd byråkrati,
            varför det ofta talas och krav ställes om bekämpandet av denna
            byråkratiska utveckling. Det är naturligt, att statsmakterna,
            regering och riksdag, äro angelägna om att vid beslut om hjälpåtgärder
            i socialt hänseende det skapas garantier mot missbruk. Att missbruk
            även förekommer kan icke förnekas, men frågan är om det inte från
            en del håll gått något för långt i misstron mot allmän- hetens
            vilja att på ärligt sätt utnyttja och handha de förmåner, som
            riks- dagen beslutat om. Det är inte meningen med denna motion
            att på någon bred bas söka kom- ma till rätta med denna fråga,
            utan vi nöja oss med att endast peka på en mindre detalj i vår
            sociallagstiftning. År 1937, då riksdagen beslöt att jäm- sides
            med moderskapspenning skulle även utgå mödrahjälp till behövande
            mödrar, beslöts att detta skulle då ske genom behovsprövning.
            I samband med beslutet skapades även de organ, som skulle handha
            denna hjälpform. Utöver socialstyrelsen som övervakningsorgan
            skulle mödrahjälpsnämnder tillsättas i varje län, vilka hade att
            besluta om storleken av det bidrag som kunde komma i fråga. Kommunerna
            fingo förtroendet att genom sina bar- navårdsnämnder mottaga ansökningar
            och efter utredning yttra sig över behovet och storleken av bidraget.
            Man kan fastslå som ostridigt, att läns- organen ingalunda kunna
            ha den kännedom om de enskilda fallen som det kommunala organet
            har. Det kan därför ha sina svårigheter för mödra- hjälpsnämnden
            att likartat och rättvist fatta sina beslut. Men så förekom- mer
            det rätt ofta att mödrahjälpsnämnderna icke bara sänka utan även
            helt avslå framställningar, som enhälligt tillstyrkts av det kommunala
            organet. Nu finnes ju rätt till överklagning hos socialstyrelsen,
            men med kännedom om hur svårt det är att hos de statliga ämbetsverken
            få en ändring på beslut från de underlydande organen låta många
            som fått avslag med saken bero. Man tillämpar ordspråket »bättre
            lida än illa fäkta». Kritik och klander för utebliven mödrahjälp
            få barnavårdsnämnderna alltid mottaga inte enbart i de fall, då
            de avstyrkt sådant bidrag, utan även när de på det varmaste till-
            styrkt bidrag. Man kan ställa frågan, huruvida det inte skulle
            vara möjligt att helt anförtro kommunerna rätten att besluta om
            denna hjälp utan mel- lanhand av ett länsorgan, som är bundet
            av strikt givna direktiv. De instruk-
          </p>
          <pb facs="riksdagen-motions-pdf/data/1952/mot_1952__ak__35/mot_1952__ak__35-002.pdf"/>
          <fw xml:id="i-LXwhDRxs8ioycco2UZfTDs">
            Motioner i Andra kammaren, nr 359. 5
          </fw>
          <p xml:id="i-12uzEdxa2ASJTHJA3m3Xsf">
            tioner, som från socialstyrelsen tillställas mödrahjälpsnämnderna,
            kunna ju lika väl få utgöra rättesnöre för kommunernas organ;
            man har svårt att tro, att det skulle ske något större missbruk
            med en sådan anordning. De möj- ligen uppkommande merkostnaderna
            kunna knappast bli större än vad mödrahjälpsnämnderna nu kosta
            staten. En sådan anordning skulle även säkert skapa större rättvisa
            än vad nu är fallet. En hundraprocentig rätt- visa kan man aldrig
            åstadkomma. För att något belysa, varför man kommit till denna
            uppfattning, kan här åberopas några siffror. I en kommun i Norrbotten
            ha under ett år från den 1 december 1950 till den 1 december 1951
            behandlats 399 ansökningar om mödrahjälp. Barnavårdsnämnden har
            tillstyrkt högsta möjliga belopp, 400 kronor, till 132 sökande
            och varierande mindre belopp till 180 sö- kande. 87 ansökningar
            ha helt avstyrkts. Mödrahjälpsnämnden har utöver dessa 87 sökande
            avslagit hjälp till ytterligare 27 av dem som tillstyrkts av barnavårdsnämnden.
            Med den noggrannhet som dessa fall undersökas av de kommunala
            organen och med den mindre kännedom om de lokala för- hållanden,
            som länsorganen ha, borde det inte förekomma så många fall, i
            vilka ändring måste företagas. I årets statsverksproposition har
            socialministern på förslag av social- styrelsen upptagit 10 miljoner
            kronor till mödrahjälp. Beloppet har under de senaste åren minskat
            med en miljon om året. Om det fortsätter i samma tempo åren framöver,
            så ha vi snart avskaffat denna sociala förmån, något som ingen
            torde önska. Att förhållandena på detta område icke äro till-
            fredsställande synes även departementschefen inse och meddelar
            i stats- verkspropositionen, att han anser det vara angeläget
            att denna hjälpform upptages till behandling i samband med den
            översyn av den obligatoriska sjukförsäkringen och yrkesskadeförsäkringen,
            som på Kungl. Maj:ts beslut satts i gång. Socialstyrelsen har
            även i sin inlaga till regeringen angående mödrahjälpen påpekat
            vissa brister, som framkommit och som böra av- hjälpas. Med hänvisning
            till vad här ovan anförts får jag hemställa, att riksdagen i skrivelse
            till Kungl. Maj:t hemställer, att de synpunkter som framkommit
            i ovannämnda motion om slopandet av mödrahjälpsnämndsorganisationen
            och över- lämnandet av beslutanderätten till de kommunala organen
            under socialstyrelsens överinseende måtte upptagas till prövning
            i samband med den av departementschefen i pro- positionen bebådade
            utredningen.
          </p>
          <p xml:id="i-DgYcDzPDUX4d4exMSkUTFh" type="date">
            Stockholm den 18 januari 1952.
          </p>
          <div xml:id="i-Lair85gdgqT5s65ZJD1pJZ" type="signatureBlock">
            <p who="i-S92z7L9SoJUQxxSTuD5rGN" type="signature">
              J. O. Gavelin
            </p>
          </div>
        </div>
      </div>
    </body>
  </text>
</TEI>
