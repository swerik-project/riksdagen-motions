<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04363">
  <teiHeader>
    <fileDesc>
      <titleStmt>
        <title>med anledning av prop. 2021/22:72 Ökad kontinuitet och effektivitet i vården – en primärvårdsreform</title>
        <author corresp="i-AztMVLti5hapQ8yJnkFbgD">av Sofia Nilsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4363 av Sofia Nilsson m.fl. (C)</title>
          <idno type="rdwebb">H9024363</idno>
          <rs type="number">4363</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024363/text</ref>
          <ref type="dokument_url_html">http://data.riksdagen.se/dokument/H9024363</ref>
          <ref type="dokumentstatus_url_xml">http://data.riksdagen.se/dokumentstatus/H9024363</ref>
          <ref type="docx">http://data.riksdagen.se/fil/806821CD-AB44-405A-8F82-6E945121E577</ref>
          <ref type="pdf">http://data.riksdagen.se/fil/B9C7DE0B-9505-4E56-B643-9F7365D20FF4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-C3pbJfgMjJipDqWLJcuDvz</idno>
            <name>Aphram Melki</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-G75Y7nyCugT8P6LgYbuuij" type="basedOn"/>
        <correspContext corresp="i-G75Y7nyCugT8P6LgYbuuij">
          <ref>Proposition 2021/22:72</ref>
        </correspContext>
        <correspAction xml:id="i-DuayVYGVTSFADMifsxEbrD" type="signed"/>
        <correspContext corresp="i-DuayVYGVTSFADMifsxEbrD">
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-C3pbJfgMjJipDqWLJcuDvz"/>
        </correspContext>
        <correspAction xml:id="i-KJT1nwuL7qg9oza6QCXNVF" type="submitted">
          <date when="2022-01-14"/>
          <time when="15:27:36"/>
        </correspAction>
        <correspAction xml:id="i-Jdre2vkzCoLUxMUjDwLQX" type="dismissed">
          <date when="2022-02-04"/>
        </correspAction>
        <correspAction xml:id="i-B1jeMeHuKGG6ffxSQw3jDd" type="reviewed">
          <date when="2022-02-04"/>
          <time when="11:47:42"/>
        </correspAction>
        <correspAction xml:id="i-WDkRJWACm5CsNdevUVctGd" type="referred">
          <date when="2022-02-15"/>
        </correspAction>
        <correspAction xml:id="i-9HJXVjTWV2vspfTPiDa83Q" type="assigned">
          <date when="2022-10-12"/>
          <time when="11:12:28"/>
        </correspAction>
        <correspContext corresp="i-9HJXVjTWV2vspfTPiDa83Q">
          <ref type="assignedTo">Socialutskottet</ref>
        </correspContext>
        <correspAction xml:id="i-G3NHYgyCsVckxUhpazfEqR" type="behandlas_i"/>
        <correspContext corresp="i-G3NHYgyCsVckxUhpazfEqR">
          <ref type="uppgift">2021/22:SoU22</ref>
          <ref type="ref_dok_id">H901SoU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU22</ref>
          <ref type="ref_dok_titel">Ökad kontinuitet och effektivitet i vården - en primärvårdsreform</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HCkWVKhvRbg717z1CjmV5K" type="motHeader">
        <div xml:id="i-S8bkDTVc9Uhn7FSspU8muA" type="motTitle">
          Motion till riksdagen 2021/22:4363 av Sofia Nilsson m.fl. (C)
          med anledning av prop. 2021/22:72 Ökad kontinuitet och effektivitet
          i vården – en primärvårdsreform
        </div>
      </div>
      <div xml:id="i-RQrHE5sRZiPAHfQsYKibkR" type="motBody">
        <div xml:id="i-TaNbxvmp2cmFDGaM4seJtf" type="motProposal" subtype="förslag">
          <head xml:id="i-QgbYjnJsTBTzbG5K62uWbm">
            Förslag till riksdagsbeslut
          </head>
          <list xml:id="i-SffzSWTeSq8XKWrwNSKBzt" style="ol">
            <item xml:id="i-XLiGFXJd5rmZkAq3HJizXf">
              Riksdagen avslår regeringens förslag till ändring i 9 kap. 1
              § patientlagen (2014:821).
            </item>
            <item xml:id="i-QBV1dn7Lm81m7RdUizQZki">
              Riksdagen antar 7 kap. 3 b § i regeringens förslag till lag om
              ändring i hälso- och sjukvårdslagen (2017:30) med den ändringen
              att paragrafen ska ha den lydelse som föreslås i bilaga 1.
            </item>
            <item xml:id="i-Dj3JaDxqUdfDD4abmHv72b">
              Riksdagen ställer sig bakom det som anförs i motionen om att
              regeringen bör ta nödvändiga initiativ för att en nationell listningstjänst
              kan vara i drift senast den 1 juli 2023 och tillkännager detta
              för regeringen.
            </item>
            <item xml:id="i-DWDbuSTPfnzGfFdqnwWTji">
              Riksdagen ställer sig bakom det som anförs i motionen om att
              regeringen bör initiera en dialog med Sveriges Kommuner och Regioner
              (SKR) och regionerna i syfte att utveckla långsiktiga och hållbara
              ersättningssystem som stärker valfriheten och tryggheten för patienter
              i hela landet och tillkännager detta för regeringen.
            </item>
          </list>
        </div>
        <div xml:id="i-VYGxiZwreBD81cGbfWXt7s" type="motContent">
          <head xml:id="i-Cx86rch71WDnjY53KsX1k1" type="h1">
            En primärvårdsreform för trygghet och valfrihet i hela landet
          </head>
          <p xml:id="i-MbxojzC2DKmNgYgo5ZXmSA">
            Ökade kostnader, stora demografiska utmaningar och en bristande
            tillgänglighet kräver att hälso- och sjukvården ställs om för
            att mer effektivt kunna bemöta befolkningens behov av god och
            trygg sjukvård. Tillgänglighet, kontinuitet och valfrihet i primär­vården
            behöver vidareutvecklas så att första linjens vård ges nära patienten
            och på det sätt patienten själv önskar.
          </p>
          <p xml:id="i-FVJUTdvagqi4w7YT2YpWiv">
            Mot denna bakgrund har Centerpartiet länge drivit på för en primärvårdsreform
            som ska sätta patienten i centrum. Vi fick genom januariavtalet
            genomslag för att en primär­vårdsreform ska genomföras i syfte
            att säkra god och nära vård med rätt till fast läkar­kontakt i
            hela landet samt göra det mer attraktivt att arbeta i primärvården
            och enklare att bedriva vård på landsbygden.
          </p>
          <p xml:id="i-2CWWGJeZ4csFqXixNXvjnw">
            Reformen påbörjades genom riksdagsbeslut hösten 2020 om ett utvidgat
            uppdrag för primärvården. Statliga och regionala satsningar på
            kompetensförsörjning och kvalitet kommer även i fortsättningen
            att vara en förutsättning för att genomföra reformen. Betydande
            digitalisering och kvalitetsutveckling i den nära vården kommer
            att behövas för att effektivisera vården och öka tillgängligheten.
            En överenskommelse mellan reger­ingen och SKR slår fast att minst
            55 procent av befolkningen som helhet och minst 80 procent av
            personer som bor i särskilt boende ska ha en fast läkarkontakt
            2022.
          </p>
          <p xml:id="i-Kh69DVTUAnwiovN4PBoZ98">
            Valfriheten att kunna söka öppenvård var som helst i hela landet
            är avgörande för en patientnära och patientcentrerad primärvård.
            Det har också varit en förutsättning för den snabba utvecklingen
            av digitala vårdtjänster. Människors förväntningar på flexibla
            öppet­tider, korta väntetider och individuell uppföljning ser
            annorlunda ut i dag än för bara ett årtionde sedan.
          </p>
          <p xml:id="i-5bW3pbbXSANfmLVdyXo1F8">
            Entreprenörer och vårdföretag, delvis hjälpt av pandemins konsekvenser,
            har på bara några år helt revolutionerat möjligheterna till fjärrmöten
            och fjärrdiagnostik. Det som vi till vardags kallar för nätläkare
            har ökat tillgängligheten och satt ett tryck på regioner att själva
            bli bättre. Möjligheten att uppsöka vårdgivare digitalt innebär
            en kraftig förbätt­ring av tillgängligheten, inte minst för patienter
            på landsbygden.
          </p>
          <p xml:id="i-NQU53GhbNEJp7Yem3JphAp">
            Detta behöver beaktas av både regeringen och regionerna i utvecklingen
            av en till­gänglig, trygg och hållbar primärvård.
          </p>
          <head xml:id="i-3oy5Dkf3X5UEp9TVmBbLai" type="h1">
            Rätten att erbjudas fast läkarkontakt hos en vårdgivare får inte
            begränsa möjligheten att när som helst söka vård hos annan vårdgivare
          </head>
          <p xml:id="i-QNXdqBQevBKW7T11nkc2Jc">
            Centerpartiet välkomnar att regeringen nu tar nästa steg i primärvårdsreformen
            för att säkerställa rätten till fast läkarkontakt för alla. Rätten
            att få välja en namngiven fast läkarkontakt på valfri vårdcentral
            inom eller utom hemregionen är en avgörande del av reformen. Vi
            ställer oss positiva till förslaget om listning på vårdcentral,
            och att man där får välja en namngiven fast läkarkontakt. Det
            är självklart inget hinder för att också på andra sätt arbeta
            med förbättrad kontinuitet.
          </p>
          <p xml:id="i-L217rhTLdQuBJhmMqGGm23">
            Tyvärr är inte propositionen tillräckligt tydlig med att rätten
            till fast läkarkontakt genom listning inte innebär någon ändring
            i rätten att fritt söka öppenvård hos en annan vårdgivare än den
            man är listad hos, eller för vårdgivare att erbjuda vård till
            patienter som är listade hos annan (eller ingen) vårdgivare. Regeringens
            förslag till nytt andra stycke i 9 kap. 1 § patientlagen (2014:821)
            kan bidra till sådan otydlighet och ge upphov till osäkerhet hos
            regioner och vårdgivare. Riksdagen bör därför avstyrka förslaget
            i den föreslagna lydelsen.
          </p>
          <p xml:id="i-E8KT6z89hmRkWPRM8278cY">
            Reformen ska säkerställa rätten att erbjudas fast läkarkontakt
            hos en vårdgivare i taget, med möjlighet till två omval per år.
            Kontinuitet ska vara en rättighet och en möj­lighet, men inget
            krav för patienten. Patienter som inte upplever sig behöva en
            sådan kontinuitet behöver inte aktivt lista sig. Som lagstiftare
            behöver vi ha förtroende för patientens vilja och förmåga att
            göra rationella val utifrån egna behov och önskemål.
          </p>
          <p xml:id="i-PvkcLcnPCgdAzoPLqFR2Qm">
            Reformen måste tydliggöra skyldigheten för vårdgivare att erbjuda
            fast läkarkontakt till listade patienter som önskar det, men ska
            inte på något sätt begränsa patientens rätt att söka vård också
            hos andra vårdgivare. Möjligheten till två omval av den fasta
            läkar­kontakten per år innebär heller inte någon begränsning av
            valfriheten att söka vård hos annan vårdgivare, oavsett om en
            patient är listad hos en annan vårdgivare eller inte.
          </p>
          <p xml:id="i-JabXuxi7pkoUAMeqy7FDPp">
            Lagändringarna ska inte tolkas som en möjlighet för en region
            att ”låsa in” patienten hos den vårdgivare där hen är listad och
            erbjuds fast läkarkontakt. Det ska fortfarande vara möjligt att
            vara listad hos en vårdgivare och att ändå kunna söka vård hos
            t.ex. en s.k. nätläkare eller en annan vårdgivare. Lagändringarna
            får inte heller innebära någon sorts begränsning för en vårdgivare
            eller underleverantör till vårdgivare att erbjuda och ge vård
            till patienter som är olistade eller listade hos andra. Sådana
            begränsningar skulle främst drabba patienterna.
          </p>
          <p xml:id="i-HSmzXL9AWdKV52RygVEJ3Y">
            Dessa aspekter måste förtydligas i den föreslagna ändringen i
            hälso- och sjukvårds­lagen (2017:30). Riksdagen bör därmed avstyrka
            regeringens förslag till formulering av 7 kap. 3 b § hälso- och
            sjukvårdslagen till förmån för vårt förslag till formulering i
            bilaga 1, där det tydligt framgår att listning inte är ett hinder
            för att söka öppenvård hos en annan vårdgivare.
          </p>
          <head xml:id="i-4BB72YECe14U5YEv3HAVw2" type="h1">
            Vårdgarantin ska stärkas men fortfarande inte begränsa patientens
            valfrihet
          </head>
          <p xml:id="i-JayWVBVtx61eptgpYLxYii">
            Vårdgarantin inom primärvården handlar om att samma dag få komma
            i kontakt med primärvården och om att inom tre dagar få en medicinsk
            bedömning. I dag gäller vård­garantin i primärvården enbart i
            patientens hemregion.
          </p>
          <p xml:id="i-4qVjdZCGZa7MdQw7SaAqjj">
            Att vårdgarantin inom primärvården i nuläget inte omfattar utomlänspatienter
            fram­går indirekt av 9 kap. 1 § HSL. Av förarbetena framgår att
            en patient som väljer att vårdas i ett annat landsting kan anses
            ha avstått frivilligt från vårdgaranti i det egna landstinget
            (prop. 2013/14:106 s. 91). Även om det är inom övriga delar av
            vården som de långa väntetiderna förekommer, bör de problem som
            kan uppstå om den enskilde inte får vård i rätt tid inom primärvården
            inte förringas.
          </p>
          <p xml:id="i-iTNhDJrkcy85WE8vxPQWZ">
            Med en primärvårdsreform som ger var och en rätt att genom listning
            på valfri vård­central få tillgång till en fast läkarkontakt kan
            den reella valfriheten enbart garanteras om vårdgarantin gäller
            också utanför den egna hemregionen. Vårdgarantin bör därför gälla
            där patienten har en fast läkarkontakt, också om detta är i en
            annan region. En för­utsättning är att vårdgivaren har möjlighet
            att begära listningstak vad gäller patienter som ska erbjudas
            fast läkarkontakt, vilket även regeringen föreslår.
          </p>
          <p xml:id="i-B28krtzdNBZjVnjqBGFW2p">
            Mot denna bakgrund välkomnar vi utredningen av en lagändring
            som säkerställer att vårdgarantin gäller där man är listad och
            erbjuds fast läkarkontakt. Inte heller detta ska påverka rätten
            att söka vård hos annan vårdgivare, eller annan vårdgivares rätt
            att erbjuda och ge vård. Hälso- och sjukvårdslagens 3 kap. 1 §
            står oförändrad: den som har det största behovet av hälso- och
            sjukvård ska ges företräde till vården.
          </p>
          <head xml:id="i-SiKZq5Bm1R9DqBLfKK8U3o" type="h1">
            Reell valfrihet förutsätter en nationell listningstjänst
          </head>
          <p xml:id="i-5R9rLQwoZ4fcbg8nZ9WkAF">
            Regeringen skriver i propositionen att nationell listningstjänst
            ”på sikt” bör tillhanda­hållas av staten och att en myndighet
            bör få i uppdrag att kartlägga och utvärdera hur en nationell
            listningstjänst i statlig regi kan inrättas samt föreslå de författningsändringar
            som krävs för detta.
          </p>
          <p xml:id="i-ReeycnR2Vesj3YnyE6Wckn">
            En reell möjlighet att lista sig och få tillgång till fast läkarkontakt
            hos valfri vård­givare utom den egna hemregionen förutsätter en
            nationell listningstjänst. Det är därför angeläget att en nationell
            listningstjänst etableras så snart som möjligt. Regeringen bör
            skyndsamt initiera en utredning i syfte att en nationell listningstjänst
            kan vara i drift senast den 1 juli 2023. Detta bör riksdagen ge
            regeringen till känna.
          </p>
          <head xml:id="i-LEfaU5fJ3ugk9Se6zfi2C5" type="h1">
            Rätten till fast läkarkontakt förutsätter stärkta insatser för
            bättre kompetensförsörjning i hela landet
          </head>
          <p xml:id="i-UuwEJN8DRbhUuvSEYVriFz">
            I nuläget finns det tyvärr många vårdcentraler, främst på landsbygden
            och i socioeko­nomiskt utsatta områden, som har svårt att rekrytera
            fast personal. Det innebär på kort sikt att de namngivna fasta
            läkarkontakter som står till buds på dessa vårdcentraler i praktiken
            kommer att bytas ut så ofta att kontinuiteten för majoriteten
            av deras patienter inte kommer att förbättras nämnvärt.
          </p>
          <p xml:id="i-Wi8Ts6JPiYwtWvk44F4BTQ">
            Mot bakgrund av detta står det klart att staten och regionerna
            behöver intensifiera insatserna för att stärka kompetensförsörjningen
            och effektiviteten i primärvården i hela landet. Detta är en förutsättning
            för att alla ska kunna erbjudas fast läkarkontakt. Digital vård
            är en del av lösningen, men inte hela lösningen.
          </p>
          <p xml:id="i-UwDEueiPzhX2S7HRFkdiWS">
            För att förbättra tillgängligheten i hela landet vill Centerpartiet
            se ett nationellt system för småskalig hälso- och sjukvårdsverksamhet
            som samfinansieras av staten och regionerna och helt ersätter
            den s.k. nationella taxan.
          </p>
          <p xml:id="i-Ga2oeCJnTQxvUyf3xnuAho">
            På regeringens bord ligger sedan en tid tillbaka ett gemensamt
            förslag på modell från SKR, Läkarförbundet och Fysioterapeuterna.
            Förslaget innebär att regionerna från en nationell ”verktygslåda”
            kan välja åtgärder och insatser att upphandla, även inom allmänmedicin.
            Ersättningsnivåerna behöver variera utifrån geografiska och socioeko­nomiska
            förutsättningar, men genom ett statligt delansvar säkerställs
            likvärdiga ekono­miska villkor över hela landet.
          </p>
          <p xml:id="i-9UfjA5LvLrzhrFvvYkU8eC">
            Tyvärr har regeringen inte visat nämnvärt intresse för förslaget.
            Det är svårt att förstå varför regeringen inte gripit möjligheten
            när ett partsgemensamt förslag ligger på bordet. Regeringen bör
            skyndsamt bereda förslaget och så snart som möjligt lägga fram
            ett förslag för riksdagen.
          </p>
          <head xml:id="i-WZqzsJYSFNPFKUd4fxLtyb" type="h1">
            Regeringen behöver stärka dialogen med SKR och regionerna om
            modernisering av ersättningssystemen
          </head>
          <p xml:id="i-YKhMCtKCux8zZhNj7NQ3vy">
            I propositionen föreslås inga lagändringar vad gäller regionernas
            ersättningssystem. För att säkerställa en sammanhållen vård för
            patienter är det dock viktigt att alla vårdgivare, fristående
            och regionala, lokala och nationella aktörer, ingår i samma ersättningssystem.
            Så kallade nätläkartjänster behöver ersättas på ett sådant sätt
            att de fungerar också när patient och läkare befinner sig i olika
            regioner, säkrar patienters rättigheter och gör denna typ av vård
            ekonomiskt hållbar för regionerna.
          </p>
          <p xml:id="i-PUrtzvSuQDKowHT4ShS4PZ">
            Optimal kontinuitet kan innebära olika saker för olika patienter.
            För vissa patienter kan fasta digitala besök hos samma läkare
            fungera lika bra som fysiska besök hos samma läkare. Det gäller
            inte minst för kroniker, som i många fall upplever en förbättrad
            tillgäng­lighet, kontinuitet och kvalitet i vården hos s.k. digitala
            vårdgivare som specialiserat sig på olika former av kronikervård.
          </p>
          <p xml:id="i-X3H6RFBS5YmTr2bZDAAQGs">
            Det bör samtidigt vara en självklarhet att kunna välja ett digitalt
            läkarbesök hos den vårdgivare man är listad hos, också för patienter
            som önskar att ha fast läkarkontakt på en fysisk vårdcentral nära
            hemmet. Från regionernas sida är det viktigt att utforma er­sättningssystemen
            på ett sätt som gör det attraktivt för ”nationella” digitala vårdgivare
            att etablera samarbeten med lokala vårdcentraler. Regionerna bör
            även ställa krav på möjlighet till digitala besök hos vårdgivare
            de ingår avtal med, och gärna gemensamt erbjuda lämpliga plattformar
            för detta.
          </p>
          <p xml:id="i-Ekvy3e3VRi4sxST3WjsAtA">
            Rätten till fast läkarkontakt genom listning ska som nämnt inte
            innebära begräns­ningar i möjligheten att uppsöka andra vårdgivare.
            Att t.ex. en patient i en glesbygds­kommun där det är brist på
            fasta läkare på den lokala vårdcentralen väljer att lista sig
            och få fast läkarkontakt hos en digital vårdgivare med fysisk
            mottagning enbart i en storstad hindrar inte patienten från att
            besöka den lokala vårdcentralen, eller vilken annan vårdcentral
            som helst, om och när hen så önskar. Det är angeläget att regionernas
            ersättningssystem anpassas till detta.
          </p>
          <p xml:id="i-BmnLZdbWtaGU3NVTBzfHBx">
            Det är regionernas ansvar att med stöd av staten utforma ett
            hållbart ersättnings­system. Det är viktigt att regeringen initierar
            en konkret dialog med SKR och regionerna om utvecklingen av långsiktiga
            och hållbara ersättningssystem som stärker valfriheten och tryggheten
            för patienter i hela landet. Detta bör riksdagen ge regeringen
            till känna.
          </p>
          <p xml:id="i-9d7Yghfqm95b5HVtrr5Tbz">
            BILAGA 1
          </p>
          <p xml:id="i-RRz3ed8FkkUTXeDALaba1o">
            Ändring i regeringens förslag till 7 kap. 3b § lag om ändring
            i hälso- och sjukvårdslagen (2017:30)
          </p>
          <table xml:id="i-bLy396JWk57TvTDJDEU87">
            <row xml:id="i-VeRx3upbFhVB9ZChfrrtJB">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-LBgNYANR4BWZnQEU8dVuGf">
              <cell>
                Byte av sådana utförare som avses i 3 a § första stycket får
                göras högst två gånger under en period om ett år. Om det finns
                särskilda skäl får regionen dock medge fler byten. Att vara listad
                hos en utförare och där ha tillgång till fast läkarkontakt hindrar
                inte att den enskilda kan vända sig till någon annan utförare
                av offentligt finansierad öppen vård enligt 9 kap. 1 § patientlagen
                (2014:821).
              </cell>
            </row>
            <row xml:id="i-VeLdxdeNsHLRXJrqBNkVk7"/>
          </table>
        </div>
        <div xml:id="i-8dznsTYRopdfKNwiSTtrXA" type="motSignatures">
          <list xml:id="i-QCPnVoBKoxVRUNqtnyFBeg">
            <item xml:id="i-PjW2r8zwtwdSAphx36FubX">
              Sofia Nilsson (C)
            </item>
            <item xml:id="i-T1CucacAwtZSzeSWRSxNne">
              Anders W Jonsson (C)
            </item>
            <item xml:id="i-BGZ8tydZV1RduMWrMShJ6j">
              Aphram Melki (C)
            </item>
          </list>
        </div>
      </div>
    </body>
  </text>
</TEI>
