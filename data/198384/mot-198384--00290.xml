<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00290">
  <teiHeader>
    <fileDesc>
      <titleStmt>
        <title>Djurskydd</title>
        <author>Kerstin Anér </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Djurskydd</title>
          <idno type="rdwebb">G702290</idno>
          <rs type="number">290</rs>
          <ref type="dokument_url_text">http://data.riksdagen.se/dokument/G702290/text</ref>
          <ref type="dokument_url_html">http://data.riksdagen.se/dokument/G702290</ref>
          <ref type="dokumentstatus_url_xml">http://data.riksdagen.se/dokumentstatus/G702290</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3WgJ8mjNPocfBopYhQ2J6N" type="signed"/>
        <correspContext corresp="i-3WgJ8mjNPocfBopYhQ2J6N">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__290/mot_198384__290-001.pdf"/>
      <fw xml:id="i-X1jY8N4djwAyGSwBXZtnam">
        Motion 1983/84:290
      </fw>
      <div type="motHeader" xml:id="i-QbPLCmk5AKRq5A3z2JPPe9">
        <div type="motTitle" xml:id="i-Ph8y8unhJCSZAV7nB6qYYy"/>
        <div type="motSubmissionInfo" xml:id="i-Ar57SDyqHE318bA4kAxheb"/>
      </div>
      <div type="motBody" xml:id="i-J1rZSn9VfZewkxk1ozKnuK">
        <div xml:id="i-7YiJPW7dsQY1V8QNjxezkE">
          <p xml:id="i-7ANRubXGB1sEgyF4PwSBy9">
            Kerstin Anér Djurskydd
          </p>
          <p xml:id="i-ULJ247JoY5jNiCanJfHd9T">
            En human behandling av djur bör betraktas som ett av grundvärdena
            i den västerländska civilisationen. Denna sats har några av Europarådets
            ledamöter, däribland jag själv så länge jag var med där, försökt
            få in i den inledande texten till ett förslag till konvention
            om djurförsök, som håller på att utarbetas där. Försöket misslyckades,
            men jag anser fortfarande att den ovan citerade satsen är fullt
            giltig. Den bör ligga till grund för djurskyddsarbetet såväl i
            Europarådet som i Sverige. Ingen vill förneka att Sverige ligger
            långt fram när det gäller att skydda djur och försöksdjur, jämfört
            med många andra länder, även i Europa. Men därmed är inte sagt
            att allt är väl beställt. De regler som finns behöver tillämpas
            bättre, och nya behöver införas. Om detta handlar följande motion.
          </p>
          <p xml:id="i-QDyi5r7uCBCqEj7gDXZo61">
            Djurförsök som test enligt LD 50-metoden
          </p>
          <p xml:id="i-T2aB2MVhGWfqy7hhYk59zm">
            Jordbruksutskottet och riksdagen avslog i fjol motioner om att
            förnya ansträngningarna att minska och avskaffa användning av
            LD 50-testet, med hänvisning till att detta ändå var något som
            var på gång. Jag kan inte acceptera en så passiv hållning. Varje
            månad kommer nya rapporter från olika vetenskapsmän och vetenskapliga
            symposier och sammanslutningar, som visar hur LD 50 håller på
            att rasa samman som ett korthus. Några citat ur högen: Professor
            Gerhard Abinden, direktor för toxokologiska institutet, Zärichs
            universitet, Schwerzenback:
          </p>
          <p xml:id="i-EuTGGExYfXMwiHv7Q7Qnte">
            Det finns föga skäl för en så vida spridd användning av LD 50-testet.
            I mina diskussioner med många toxikologer har jag aldrig hört
            påståendet att ett mycket exakt LD 50 värde var oumbärligt i deras
            eget arbete. Det argument som vanligast framförs är att myndigheterna
            insisterar på LD 50 bestämningar.
          </p>
          <p xml:id="i-FBH4BwCr9jFuCBR63AEVDv">
            Doktor W Gary Flamm, bitr. direktor för toxikologisk vetenskap
            inom livsmedelsverket i USA:
          </p>
          <p xml:id="i-ToLVvTPgSker5WnJPBp4N4">
            Det är inget heligt med det klassiska LD 50-testet. Vi har fäst
            för mycket avseende vid det. Vi borde minska antalet använda djur,
            och organisera testmetoder som tjänar allmänhetens hälsa, snarare
            än att ytterligare förfina metoderna som krävs av den federala
            lagstiftningen. Om man ersätter LD 50
          </p>
          <pb facs="riksdagen-motions-pdf/data/198384/mot_198384__290/mot_198384__290-002.pdf"/>
          <fw xml:id="i-Kqm9H2cBpg8wbL6sQ9qSqn">
            Mot. 1983/84:290 6
          </fw>
          <p xml:id="i-9vAFEHD7ZX5vu6TMHLuGPd">
            med mera approximativa test, skulle det inte lägga någon börda
            på de kontrollerande myndigheterna, vad jag kan se. Toxikologen
            och veterinären Ralph Heywood, Huntingdon Research Centre i England,
            sade på Skandias internationella symposium i Stockholm i oktober
            1983, att han testat 42 olika läkemedelssubstanser för giftighet
            i 84 målorgansystem hos råtta och i 66 system hos hund. Men överensstämmelsen
            mellan djurslagen, dvs. hur ofta substanserna påverkade samma
            målorgan hos både råtta och hund, var bara 10 96. Att utifrån
            så motsägelsefulla resultat från djurtoxikologiska studier försöka
            bestämma säkra doser hos människa är omöjligt, enligt Heywood.
            Åsikten, på vilken hela läkemedelskontrollen bygger, att man med
            hjälp av djurstudier kan skilja farliga substanser, som bör regleras,
            från ofarliga, är just en åsikt, den har aldrig bevisats, menade
            Heywood. Professor Kjell Strandberg, chef för socialstyrelsens
            läkemedelsavdelning, ansåg Heywoods argumentering övertygande.
            Heywood påpekade, att det var alltför konservativt att hålla på
            än i dag med dessa testprogram, som utformades i slutet av 1950-talet
            och början på 1960-talet. ”Antingen tänker vi inte, eller också
            har vi för mycket pengar att kasta i sjön.” I november 1983 sade
            representanter för den amerikanska regeringens hälsovårdande myndigheter,
            att LD 50-testet är ett trubbigt och gammalmodigt instrument och
            dödar alldeles för många djur. De sade klart ifrån att de inte
            krävde LD 50-test av något företags produkter. Vad de krävde var
            goda och pålitliga prov, och sådana finns, som använder avsevärt
            mycket färre djur. Den farmaceutiska industrin i USA höll med.
            Övriga industrier är emellertid ovilliga att överge det gamla
            testet innan de är alldeles säkra på att inte deras produkter
            kommer att anses vara otillräckligt testade. För den händelse
            någon behöver en beskrivning på hur LD 50 går till, skall jag
            här ge en beskrivning från auktoritativa vetenskapliga källor:
            Försöksdjuren, vanligen smågnagare, måste fasta ett dygn eller
            längre. Grupper på tio eller fler djur av båda könen får sedan
            en viss dos av ämnet som skall provas, och ämnet doseras så att
            några djur i minst tre grupper dör inom sju dagar. Efter antalet
            döda djur, beräknar forskaren fram en dos som antagligen skulle
            döda 50 26 av djuren. Dessa beräkningar måste kontrolleras och
            därför upprepas experimenten flera gånger. Allteftersom djuren
            dör, noterar toxikologen olika tecken på förgiftning, som leder
            till konklusionen att organsystemen håller på att ge upp. Symptomen
            kan vara förlamning, kramper, stelhet, dräglande, andningspro-
            blem, diarré, svullnader, inre blödningar och många andra, under
            de sju dagarna innan döden inträffar. Denna procedur är standardiserad
            och ofta använd. Icke dess mindre påstod ett stort kemiföretag
            (citerat 1976) att i deras toxikologiska test på möss, råttor,
            hundar, kaniner, apor och marsvin ”är djuren inte bedövade och
            känner ingen smärta”.
          </p>
          <pb facs="riksdagen-motions-pdf/data/198384/mot_198384__290/mot_198384__290-003.pdf"/>
          <fw xml:id="i-AS5r1z8Y38mEJf3khtEXQc">
            Mot. 1983/84:290 2
          </fw>
          <p xml:id="i-n7jt37RGMGRYHY4bm6Bcb">
            Man bör tillägga att LD 50-testet måste upprepas flera gånger
            på olika djurslag för att pröva varje särskilt sätt att tillföra
            organismen ämnet. (Materialet hämtat ur Hans-Järgen Weicherts
            anförande vid CIOMS” konferens om etiska regler för djurförsök,
            i Geneve i december 1983. Weichert är vice ordförande i världsunionen
            för försöksdjurens skydd. Han citerar forskarna Zbinden, Balasz
            och Pratt, alla från 1970-talet.) LD 50-testet sägs fortfarande
            på sina håll ha betydelse för hur pass säkra vi människor kan
            känna oss mot dåliga miljöeffekter. Men det har bara betydelse
            som ett alibi, en förevändning. Genom att offra miljontals djur
            på ineffektiva test, uppehålls en magisk skärm mot miljöskador,
            som emellertid har ytterst föga effekt i verkligheten. Djurens
            plågor köps inte ens med någon påvisbar nytta för människor! Den
            etiska avvägningen borde alltså inte vara svår. Det är därför
            en ofrånkomlig plikt för alla regeringar i alla civiliserade länder
            att dels stödja alla försöka att ta fram bättre och mindre plågsamma
            tester — helst sådana som inte nyttjar några djur alls — dels
            att snarast komma överens om internationella regler för testning,
            så att ämnen som accepteras enligt de nya reglerna i ett land,
            också accepteras i de andra. Den svenska regeringen bör gå i täten,
            dels genom att se till att alternativ forskning får mer stöd,
            dels genom att ändra de nya reglerna så att färre djurförsök behövs,
            dels slutligen genom att påverka det internationella regelsystemet
            via Europarådet, OECD och andra fora.
          </p>
          <p xml:id="i-TMtef9H5npruspjwuzVZbZ">
            Djurförsöksetiska nämnder
          </p>
          <p xml:id="i-6xEhBrsqHqe6qr55xgZJJC">
            Det finns etiska nämnder som skall bedöma en del av de djurförsök
            som avses att utföras i Sverige. Dessa har verkat några år och
            det är nu tid att se över deras sammansättning och arbetssätt.
            Det bör bli bättre representation i dem för lekmännen, eftersom
            det i praktiken alltid är dessa som får ta initiativ för att avråda
            från onödigt plågsamma experiment. Vissa regler om djurförsöken
            behöver också skärpas, t. ex. att inga djur får användas mer än
            en gång, hur dyra de än är. Djurförsöken bör alltid genomgå etisk
            prövning, inte bara anmälas. Det senare har visat sig leda till
            en hel del missförhållanden. Djurförsök får inte påbörjas förrän
            plenarsammanträdet i etiska nämnden godkänt försöket. Det förekommer
            i dag att försök bordläggs av nämnden, men ändå startas av försöksledaren.
            Hanteringen av djuret före och efter ingreppet, i varje fall vad
            gäller förberedelser till försöket och behandling av ev. postoperativa
            smärtor på djur som tillåts vakna, måste anses falla under nämndens
            bedömning lika väl som andra detaljer i försöket. Apor bör över
            huvud taget inte få importeras för djurförsök. Särskilt stor aktsamhet
            bör iakttagas när det gäller psykologiska försök på djur. Dessa
            försök är inte sällan minst lika plågsamma som de toxikologiska,
            och är ofta mycket svåra att rättfärdiga. Det borde vara otänkbart
            att man gör
          </p>
          <pb facs="riksdagen-motions-pdf/data/198384/mot_198384__290/mot_198384__290-004.pdf"/>
          <fw xml:id="i-UnRjFjDCS1LAmQ3uHg4kHw">
            Mot. 1983/84:290 8
          </fw>
          <p xml:id="i-VRbx2Lbw8sGWsfQ5z79VHG">
            djur till alkoholister tvångsvis, för att sedan kunna testa olika
            mediciner och behandlingsmetoder på dem. Det måste gå att hitta
            mänskliga, frivilliga alkoholister som är villiga att ställa upp,
            helst som experimenten ju inte är farliga eller skadliga för dem.
            Djur borde slippa att förgiftas, för att man skall kunna studera
            förgiftade människor. Likaså är det så svårt att se vilken nytta
            människor kan ha av de många och långvariga studier i råttors
            sexualliv, som utförs på vissa laboratorier. Forskarna uppfinner
            det ena sättet efter det andra att stympa och tortera hanråttor,
            för att se hur mycket de har kvar av sin potens. Vad detta kan
            säga om den mänskliga potensen, som i så hög grad är en psykologisk
            sak, är svårt att inse. Alla experiment som utgår från att man
            av djurs beteenden under onaturliga och vidriga förhållanden kan
            dra värdefulla slutsatser om hur människor i normala förhållanden
            uppför sig, bör underkastas oerhört sträng vetenskaplig bedömning
            innan de får lov att leda till ytterligare tortyr av djur. Detta
            är ett område där ”alternativa metoder”, dvs. metoder som behandlar
            människor som människor och inte som råttor, torde vara särdeles
            väsentliga och dessutom inte svåra att hitta.
          </p>
          <p xml:id="i-ED6ZVuhFzLMKYnM6xgveEw">
            Djurförsök i utbildningen
          </p>
          <p xml:id="i-TmYhbxUrduHeExvuCmfhA3">
            I både skolundervisning och högskoleundervisning förekommer många
            djurförsök, ofta tydligen av ren slentrian. Det mesta man kan
            lära sig av dem, torde minst lika bra gå att lära sig genom böcker
            eller filmer/video. Vid en farmakologisk institution använde man
            således sex möss per student för att visa effekten av vissa farmakologiska
            medel, som är väl kända och beskrivna tidigare. Ett av dessa ämnen
            var reserpin. Detta ämne gör djuren slöa och samtidigt ytterst
            sårbara för häftiga rörelser eller skarpa ljud i djurets närhet.
            Inget säger att några sådana hänsyn tas vid de beskrivna experimenten,
            som inte heller har något som helst värde för någon forskning,
            bara meddelar läroboksfakta. I den mån eleverna skall lära sig
            just laborationsteknik, finns det möjlighet att göra detta utan
            försöksdjur, men det finns föga intresse för sådana metoder, ehuru
            de finns framställda av en docent i farmakologi i Stockholm. Det
            är också mycket svårt att förstå varför gymnasister skall uppmuntras
            att dissekera katter och kaniner i skolsalen och t.o.m. visa upp
            det på besöksdagar för beundrande föräldrar och kamrater. Är det
            nödvändigt att träna ungdomar redan i den åldern till känslolöshet
            och förakt för levande varelser?
          </p>
          <pb facs="riksdagen-motions-pdf/data/198384/mot_198384__290/mot_198384__290-005.pdf"/>
          <fw xml:id="i-4KtbhD3Xgif9BgWLC1YS2a">
            Mot. 1983/84:290 9
          </fw>
          <p xml:id="i-Qpmwd7xqkRtwjshoKxEhGG">
            Statistik
          </p>
          <p xml:id="i-WHjYe2EH919SzzzdfrfWk2">
            När man i Sverige vill ha statistik över hur många djurförsök
            som utförs i landet, hur många djur som går åt, och vilka kategorier
            försök som utförs, hjälper det inte att fråga vare sig SCB eller
            lantbruksstyrelsen. De enda som kan svara är Nordiska Samfundet
            mot Plågsamma Djurförsök, en mycket fattig ideell organisation
            som med sina små resurser och under besvärliga förhållanden har
            försökt räkna ut svaren. Underlaget som finns hos myndigheterna
            är givetvis offentligt, men av den arten att det är mycket svårt
            att göra statistik av. I England, Norge m. fl. länder kan man
            få sådan statistik av vederbörande myndigheter. Varför inte i
            Sverige? Det bör bli en uppgift för båda de ovan nämnda myndigheterna
            att tillsammans se till att vi för en lättfattlig, aktuell och
            övergripande statistik på detta område.
          </p>
          <p xml:id="i-Jf1UX5gsUb45so5pTo91XH">
            Europarådet
          </p>
          <p xml:id="i-GobZXk5ow45sg2SvsgZPUD">
            Den konvention om djurförsök som under 1984 kommer att bearbetas
            vidare inom Europarådets ministerkommitté och dess organ, bör
            avsevärt skärpas till djurens förmån i förhållande till det förslag
            från CAHPA som i dag föreligger. Framför allt bör den svenska
            regeringen verka för att däri intas en paragraf som säger att
            ”svår och långvarig smärta” hos försöksdjur över huvud taget icke
            får tillåtas i något experiment. Detta hindrar ingalunda vetenskapens
            framsteg. Det sätter bara lite högre krav på forskarnas fantasi.
            Det finns redan infört i vissa frivilliga etiska koder, t.ex.
            i Schweiz och Canada.
          </p>
          <p xml:id="i-PHa3tVWL3i5Uwb4ZnqnNdY">
            Slakt och uppfödning
          </p>
          <p xml:id="i-2sjKVyDrzLifu1fvkn8yZn">
            Det är inte bara försöksdjuren som borde ha mycket bättre villkor
            i Sverige. Även de djur vi äter bör ha rätt till en mycket mänskligare
            behandling. När nu hela livsmedelspolitiken ligger i stöpsleven,
            bör även de villkor under vilka exempelvis grisar och höns måste
            leva, tas upp till behandling. Så onaturliga livsvillkor som dessa
            djur bjuds i dag i Sverige -ide flesta fall -chockerar alltmer
            de etologer som vet något om hur djuren uppför sig under naturliga
            förhållanden. Allra först måste dock förhållandena vid slakten
            och slakttransporterna förbättras. Siffror från det senaste djurskyddsforumet,
            med medverkan från ett stort antal vetenskapliga specialister,
            visar att var fjärde gris är sjuk när den slaktas. Nära 80 96
            har ledskador, mellan 50 och 70 96 har eller har haft lunginflammation
            och 60 96 magsår. Sådana djur är inte heller särskilt bra att
            äta. De skadas dessutom ofta svårt under transporten till slakten,
            och de bedövningsanordningar som finns i slakthusen misslyckas
            i alltför många fall. Grisar är intelligenta, nyfikna djur med
            ett rikt register av uppföranden mot varandra, som de effektivt
            hindras från att utöva i ett modernt grisstall.
          </p>
          <pb facs="riksdagen-motions-pdf/data/198384/mot_198384__290/mot_198384__290-006.pdf"/>
          <fw xml:id="i-5HCTt9FbFsKy7SrzYwSAZo">
            Mot. 1983/84:290 10
          </fw>
          <p xml:id="i-G5UQRbezRHdDPXD4rfguNx">
            Vetenskapen kan i dag börja visa upp förslag till en art av grishållning,
            som tillgodoser väsentliga behov hos djuren utan att besvära eller
            kosta människan alltför mycket. Sådana metoder bör ha en hög prioritet
            på föredragningslistan, när svensk djurhållning över huvud taget
            skall granskas ur djurens, konsumentens och samhällets synpunkt.
          </p>
          <p xml:id="i-3GdmvGzmMJ7UbdkQWBB3R3">
            Hundar åt knarkare
          </p>
          <p xml:id="i-RpECz5xefTB35kW9ZiiV1k">
            Ett djurskyddsproblem slutligen, som inte har med ovanstående
            att göra men som också måste göras något åt, är narkomaner och
            andra missbrukare som har husdjur, särskilt hundar. Av humanitära
            skäl får de inte sällan behålla sådana djur, trots att de behandlar
            dem ganska illa. Dessa djur får, liksom de alkoholiserade råttorna,
            helt oförskyllt lida för människans eget missbruk. Den praxis
            som de sociala myndigheterna, inkl. hälsovårdsnämn- den som har
            ansvar för djurskyddet, tillämpar i sådana fall behöver överses
            och tydliggöras. Socialstyrelsen och lantbruksstyrelsen bör tillsammans
            hjälpa kommunerna, ev. i samarbete med polismyndigheten, att dra
            upp riktlinjer för hur man skall kunna ingripa mot vanvårdade
            djur i narkomanernas svåröverskådliga miljö.
          </p>
          <p xml:id="i-KvXgQio27JgBUUULUocYrv">
            Hemställan
          </p>
          <p xml:id="i-FzCNLo3CaFE5zmeSgVQtkA">
            Med hänvisning till ovanstående hemställer jag 1.att riksdagen
            som sin mening ger regeringen till känna vad i motionen anförts
            om omprioritering till förmån för alternativ forskning, 2.att
            riksdagen som sin mening ger regeringen till känna vad i motionen
            anförts om ändring av de svenska och internationella reglerna
            för LD 50, 3. att riksdagen som sin mening ger regeringen till
            känna vad i motionen anförts om nya regler för de etiska nämnderna,
            4.att riksdagen som sin mening ger regeringen till känna vad i
            motionen anförts om förbud mot import av apor för djurförsök,
            S.att riksdagen som sin mening ger regeringen till känna vad i
            motionen anförts om stränga vetenskapliga krav på psykologiska
            djurexperiment, 6. att riksdagen som sin mening ger regeringen
            till känna vad i motionen anförts om att ersätta onödiga djurlaborationer
            med andra undervisningsmetoder, 7.att riksdagen som sin mening
            ger regeringen till känna vad i motionen anförts om framställning
            av översiktlig och användbar statistik över djurförsök, 8. att
            riksdagen som sin mening ger regeringen till känna vad i motionen
            anförts om att i Europarådet verka för att konventionen
          </p>
          <pb facs="riksdagen-motions-pdf/data/198384/mot_198384__290/mot_198384__290-007.pdf"/>
          <fw xml:id="i-NVYJwMEqT9TDHdyftCUV7e">
            Mot. 1983/84:290 11
          </fw>
          <p xml:id="i-MQ1MukfTdMW19D9oNr94RU">
            om djurförsök totalförbjuder experiment som medför svår och långvarig
            smärta för försöksdjuren, 9. att riksdagen som sin mening ger
            regeringen till känna vad i motionen anförts om kraven på grisuppfödning
            och slakt, 10. att riksdagen begär att regeringen tillser att
            socialstyrelsen och lantbruksstyrelsen utfärdar instruktioner
            om hur man skall göra med narkomaner som vanvårdar hundar eller
            andra husdjur.
          </p>
          <p xml:id="i-TcrNzHz8xqbKFjAoRdPMSm">
            Stockholm den 10 januari 1984
          </p>
          <p xml:id="i-KcdF8kd4kSnQCtHsm6Hdq4">
            KERSTIN ANÉR (fp)
          </p>
        </div>
      </div>
    </body>
  </text>
</TEI>
