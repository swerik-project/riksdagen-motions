<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__ak__601/mot_1934__ak__601-001.pdf"/>
      <fw xml:id="i-5cjXsT8NBACZoSkJBu4qKx">
        Motioner i Andra kammaren, Nr 601. 7
      </fw>
      <div type="motHeader" xml:id="i-D3rzmtFxjGnG5JzBHHcdi1">
        <div type="motTitle" xml:id="i-S5wyr7DgyKharjtsCgZPoX"/>
        <div type="motSubmissionInfo" xml:id="i-FpT6LQBGaoruZewPKT8C8o"/>
      </div>
      <div type="motBody" xml:id="i-PQqWGSHVDdsSDr3uwnAkiy">
        <div xml:id="i-HzSFFKDN5xpfikAv25UzbZ">
          <p xml:id="i-9kuRHUzY3eaQ4dVPeJLCYa">
            Nr 601.
          </p>
          <p xml:id="i-5EAMeAQcXgkFckTH7YPbvg">
            Av herr Sandström m. fl., i anledning av Kungl. Maj:ts proposition,
            nr 232, med förslag till förordning om vissa ändringar i förordningen
            den 11 juni 1926 angående tillverkning och beskattning av brännvin,
            m. m.
          </p>
          <p xml:id="i-HCZqPAWP1Suzkg4XxMUyj4">
            I proposition nr 232 den 2 mars har Kungl. Maj:t framlagt förslag
            till vissa ändringar i förordningen den 11 juni 1926 angående
            tillverkning och beskatt- ning av brännvin m. m. Detta förslag
            innebär en fullständig statsreglering ej blott av tillverkningen
            av sprit av alla olika slag utan jämväl av partihandeln med denna
            vara, vilken hittills beträffande den skattefria spriten varit
            i vissa hänseenden fri. Sålunda innehåller förslaget, att tillverkningen
            av sprit i landet maximeras vid vissa tillåtna högsta kvantiteter,
            att all fri prisbildning prak- tiskt taget upphör, i det att prissättningen
            av alla slag av sprit vid partihandeln skall, därest frivilligt
            avtal ej kan träffas, verkställas av en statlig nämnd, att all
            partihandel med sprit, även teknisk sådan och motorsprit, monopoliseras
            hos statsorganet Vin- och Spritcentralen samt slutligen att konsumtionsspriten
            i huvudsak monopoliseras för potatisbränneriernas räkning. Skulle
            ett sådant förslag genomföras, bleve handeln med sprit av alla
            slag statsreglerad beträf- fande såväl kvantiteter och priser
            som de organ, vilka äga tillverka och idka partihandel med sprit.
            Vi kunna för vår del icke finna en sådan anordning önskvärd och
            ändamåls- enlig med hänsyn till näringslivets utveckling på detta
            område. Hittills har i betydelsefulla hänseenden tillverkningen
            av och handeln med sprit varit fri samt underkastad statskontroll
            blott i syfte att förhindra missbruk i förtärings- syfte. Sålunda
            har hos de betydelsefullaste producenterna, nämligen sulfit- spritfabrikerna,
            tillverkningen varit fri och kunnat av tillverkarna utökas i den
            mån marknaden medgivit. Även beträffande avsättningen har ett
            bety- dande mått av handelsfrihet varit rådande. Även om potatis-,
            jäst- och melass- spriten sökt sin avsättning huvudsakligen som
            förtäringssprit, enär därvid det bästa priset kunnat utvinnas,
            så har dock icke förefunnits något författ- ningsenligt hinder
            även för dessa spritsorter att efter Kungl. Maj:ts medgivande
            vinna avsättning på alla konsumtionsområden. På enahanda sätt
            har sulfit- spriten haft frihet att förvärva marknad såväl som
            förtäringssprit som såsom teknisk sprit och motorsprit. Slutligen
            har jämväl partihandeln med den skatte- fria spriten varit överlämnad
            till ett företag, där enskild företagsamhet och affärsomtanke
            haft tillfälle att göra sig gällande. Denna produktions- och handelsfrihet
            har enligt vårt förmenande varit till allmänt gagn. "Tillverkningen
            av skattefri sprit har kunnat kontinuerligt ut- vecklas och förbilligas,
            och på grundval härav har det varit möjligt för parti-
          </p>
          <pb facs="riksdagen-motions-pdf/data/1934/mot_1934__ak__601/mot_1934__ak__601-002.pdf"/>
          <fw xml:id="i-8Ht2wJyhWXvRdEXqgncf1F">
            8 Motioner i Andra kammaren, Nr 601.
          </fw>
          <p xml:id="i-DTFFfT2FPCfx4JzoxNNNAE">
            handlaren med sådan sprit att oavlåtligt upparbeta nya marknadsområden.
            Teknisk sprit har fått stor användning ej blott i den industriella
            produktionen i landet; den har jämväl på grund av sin prisbillighet
            blivit en nödvändighets- vara i folkets dagliga hushållning, vilket
            förvisso är av stor betydelse ur hygie- nisk och sanitär synpunkt.
            Det kan förväntas, att denna lyckliga utveckling skulle avbrytas,
            om propo- sitionens förslag bifölles oförändrat. Redan den omständigheten,
            att enligt förslaget den totala produktionen av all slags sprit
            är maximerad vid en av staten fastställd högsta kvantitet, samt
            att ökad konsumtion av någon kvalitet automatiskt och tvångsvis
            skall åtföljas av minskad försäljning av en annan kvalitet, nämligen
            motorspriten, vilken sålunda ytterst skall tjänstgöra som en slags
            regulator på hela konsumtionen, är ägnad att bryta udden av alla
            utveck- lingsmöjligheter. Att utfinna och upparbeta nya konsumtionsområden
            för teknisk sprit ligger förvisso inom det möjligas område. Man
            kan icke förutse, att vare sig tillverkare eller partihandlare
            skola hava det minsta intresse härför, då en dylik vidgad avsättning
            på ett marknadsområde icke skänker några som helst möjligheter
            för ökad tillverkning eller omsättning. Det av Kungl. Maj:t föreslagna
            systemet låser fast hela utvecklingen vid det bestående och resul-
            terar i stillestånd eller tillbakagång. Om man någonsin skall
            kunna tala om statens döda hand över näringslivet, så är det befogat
            i detta sammanhang. Vi anse för vår del, att å ett område inom
            näringslivet, där det förvisso går att till allmänt gagn skapa
            nya konsumtionsområden, bör den enskilda före- tagsamheten givas
            visst spelrum, ty till sist är det endast den, som kan driva utvecklingen
            framåt. Enligt denna vår uppfattning tro vi, att det icke är till
            gagn att på sätt, i propositionen föreslås, snöra in sprittillverkningen
            i landet i allt för hårt statsreglerade former. Vi anse, att det
            vore lyckligare, att sagda industri finge även i fortsättningen
            arbeta under så fria former som möjligt. Vi få för genomförande
            av detta syfte påyrka vissa ändringar i propositionen. Vi vilja
            då först beröra dennas förslag rörande den kvantitet sulfitsprit,
            som skulle ingå i det statliga regleringssystemet. 1933 års sakkunnige
            hade beräknat sulfitspritindustriens kapacitet till omkring 40
            milj. normalliter, och i anslut- ning därtill har i propositionen
            den kvantitet, för vilken genom statsregleringen skulle beredas
            tryggad avsättning, maximerats till sagda belopp, 40 milj. liter.
            Vi få framhålla, att denna kvantitet visserligen nära överensstämmer
            med tillverkningsmängden 1933 men däremot icke utgör något korrekt
            uttryck för de nu utbyggda fabrikernas verkliga kapacitet, vilken
            är avsevärt högre. Anledningarna härtill äro flera. Sulfitfabrikerna
            hava ej utnyttjats till full kapacitet, varigenom kvantiteten
            för spritframställning avsedd lut ej nått upp till högsta belopp.
            Vidare har vid själva spritfabrikerna en förbättring av metoderna
            genomförts, vilken medfört ökad utvinning av sprit per ton lut.
            Det kan förutses, att om sulfitfabrikerna i en framtid kunna drivas
            med full kapacitet samt metoderna för spritutvinningen dessutom
            kontinuerligt förbättras,
          </p>
          <pb facs="riksdagen-motions-pdf/data/1934/mot_1934__ak__601/mot_1934__ak__601-003.pdf"/>
          <fw xml:id="i-TsMEoyFZbNKXkUgAGopi2H">
            Motioner i Andra kammaren, Nr 601. 9
          </fw>
          <p xml:id="i-GknQKNPb2qKA3f5hqwbXDd">
            så kommer den totala kapaciteten vid de nuvarande sulfitspritfabrikerna
            i landet att ligga avsevärt över i propositionen angivna 40 milj.
            normal- liter. Vid sådant förhållande torde bärande skäl icke
            förefinnas att begränsa av- sättningen av sulfitsprit till 40
            milj. liter. Om så sker, kommer nämligen i fort- sättningen spritfabrikernas
            fulla kapacitet aldrig att kunna utnyttjas under perioder, då
            sulfitindustrien drives för fullt och knappast ens då sistnämnda
            industri går med något inskränkt drift. Ett dylikt av lagstiftningen
            föranlett tvång till inskränkt drift inom sulfitspritindustrien
            kommer att för denna medföra höjda produktionskostnader, vilka
            rubba hittills verkställda kalkyler om dessa kostnader, samt lärer
            jämväl förhindra en ytterligare rationalisering av driften, vilken
            eljest skulle ligga inom räckhåll. Ur nationalekonomisk syn- punkt
            samt med hänsyn till önskvärdheten av produktens fortsatta förbilli-
            gande kan detta näppeligen anses önskvärt. Vi få därför föreslå,
            att riksdagen ville vidtaga sådan ändring i Kungl. Maj:ts förslag,
            att den garanterade avsättningen av sulfitsprit ej maximeras till
            40 milj. normalliter utan till den högre kvantitet, som utgör
            nuvarande sulfit- spritfabrikers verkliga kapacitet vid full drift.
            Beträffande storleken av denna få vi upplysningsvis meddela, att
            enligt av oss inhämtade uppgifter under de 9 första veckorna av
            detta år tillverkats en kvantitet av 7.95 milj. normalliter, vilket
            efter en beräknad arbetstid av 51 effektiva arbetsveckor per år
            ger en årsproduktion av 45 milj. normalliter. Härtill kommer ytterligare
            produk- tionen vid tre fabriker, som nu ej äro i gång. Dessas
            kapacitet utgör c:a 5 milj. normalliter. Vi få härefter övergå
            till frågan om det lämpliga organiserandet av parti- handeln med
            skattefri sprit. Kungl. Maj:ts förslag innebär, att denna skall
            överlämnas till Vin- och Spritcentralen, vilken sålunda i fortsättningen
            skulle handhava ej blott partihandeln med teknisk sprit, vilken
            nu bedrives av Aktie- bolaget Skattefri Sprit, utan jämväl handeln
            med motoralkohol, vilken ombe- sörjes av sulfitspritfabrikernas
            eget företag, Aktiebolaget Svensk Sprit. Såsom motiv för denna
            centralisering av partihandeln med skattefri sprit har i propo-
            sitionen bl. a. anförts, att då skilda spritsorter enligt förslaget
            kunde tänkas erhålla avsättning både som teknisk sprit och motorsprit,
            vore det uteslutet, att partihandeln därmed överlätes åt det nuvarande
            oktrojbolaget, som repre- senterade endast sulfitspritintressena.
            Då staten enligt Kungl. Maj:ts mening under alla förhållanden
            måste äga huvudinflytandet i partihandelsbolaget, vore det ändamålsenligast
            att helt överlåta denna verksamhet åt Spritcentralen, som finge
            upprätta en särskild avdelning för ändamålet. Härigenom skulle
            då även vinnas dels en enhetligare prissättning och dels att konsumtionen
            kunde ordnas rationellt, i det att olika spritsorter kunde allt
            efter deras lämplighet anvisas till skilda konsumtionsområden
            helt oberoende av privata tillverkare- intressen. Framförda erinringar
            om att partihandelns överlämnande till ett
          </p>
          <pb facs="riksdagen-motions-pdf/data/1934/mot_1934__ak__601/mot_1934__ak__601-004.pdf"/>
          <fw xml:id="i-YEdgeadJvokYX5URjvUiWp">
            10 Motioner i Andra kammaren, Nr 601.
          </fw>
          <p xml:id="i-SzPQzCnhieua1SssScbzDg">
            statsorgan skulle motverka intresset för upparbetandet av nya
            marknadsom- råden för teknisk sprit har Kungl. Maj:t ansett sig
            kunna bemöta med ett utta- lande om att Spritcentralen borde övertaga
            behövlig del av den personal, som är anställd hos aktiebolagen
            Svensk Sprit och Skattefri Sprit. Nödig sakkunskap och initiativkraft
            skulle därigenom enligt Kungl. Maj:ts mening kunna förvärvas för
            Spritcentralens avdelning för skattefri sprit. Vi kunna icke finna
            Kungl. Maj:ts förslag i denna del tillfredsställande. För oss
            framstår det som ett önskemål av största betydelse, att konsumtionen
            av skattefri sprit och då främst den tekniska spriten må kunna
            oavlåtligt ökas. Vi hava redan tidigare framhållit, att det av
            Kungl. Maj:t föreslagna »jämvikts- systemet» mellan olika konsumtionsområden
            för skattefri sprit är ägnat att minska partihandlarens intresse
            för att driva upp konsumtionen av viss vara. Skulle partihandlaren
            kunna få till stånd ökad avsättning av teknisk sprit, så har detta
            enligt Kungl. Maj:ts förslag ingen annan följd, än att förbrukningen
            av motorsprit kommer att i motsvarande grad nedgå. Vi finna det
            under dylika förhållanden vara särskilt olämpligt att avkoppla
            alla privata intressen från partihandeln med skattefri sprit samt
            överlåta denna åt ett statsorgan, som enligt förslaget ej ens
            skulle få räkna vanlig handels- vinst i rörelsen. För detta statsorgan
            måste saken i längden te sig så, att det endast gäller att på
            lämpligt sätt distribuera de spritkvantiteter, vars avsätt- ning
            staten garanterat. Motorspriten är den regulator, man alltid till
            sist har att falla tillbaka på. Partihandlaren har rätt att vägra
            att från tillverkarna taga emot mer än garanterade 40 milj. normalliter.
            Skulle avsättningen av teknisk sprit stagnera eller minska, får
            motortrafiken inom den garanterade ramen ta emot överskottet.
            Man kan icke rimligen begära eller förvänta, att ett statsorgan,
            avkopplat från varje privat intresse, under dylika förhållanden
            skall kunna ägna tid och krafter åt till synes så onödiga uppgifter
            som att exempelvis popularisera an- vändningen av lättbentyl eller
            att med hjälp av vetenskaplig expertis utfinna helt nya avsättningsområden
            för teknisk sprit. För ett partihandelsföretag, som, även om staten
            däri har ett betydande in- flytande, i avsevärd mån är beroende
            av enskilda affärsintressen, ställer sig saken väsentligt annorlunda.
            Bakom ett sådant företag stå de olika tillver- karna av skattefri
            sprit. Dessas bestående intresse är att kunna få vidga sin produktion.
            Detta lärer kunna vara möjligt genom att dels konsumtionen av
            motorsprit genom en klok och brett lagd propaganda populariseras
            och dels användningen av teknisk sprit vidgas till nya områden.
            Motorspriten är vis- serligen med nuvarande prisläge å bensin
            ej direkt konkurrenskraftig, men er- farenheten har dock visat,
            att lättbentylen, därest arbetet för dess populari- serande ledes
            klokt och målmedvetet, kan vinna ökad avsättning på grund av sina
            värdefulla egenskaper som motorbränsle. Vad vidare den tekniska
            spriten beträffar, så har A.-B. Skattefri Sprits hittillsvarande
            verksamhet klart ådaga-
          </p>
          <pb facs="riksdagen-motions-pdf/data/1934/mot_1934__ak__601/mot_1934__ak__601-005.pdf"/>
          <fw xml:id="i-Ghbxq7o8zsTYDhtKWE7ub6">
            Motioner i Andra kammaren, Nr 601. 11
          </fw>
          <p xml:id="i-CKnW4mYHrgb2LSReHqqEMZ">
            lagt, att marknaden genom en klok propaganda i förening med vetenskapliga
            undersökningar kan kontinuerligt vidgas. Det lärer sålunda icke
            vara uteslutet, att en partihandlare, hos vilken det privata ekonomiska
            intresset ej helt avkopplats, skall kunna på den frivilliga marknadens
            väg småningom driva fram en sådan ökning av konsumtionen av skattefri
            sprit, att den av Kungl. Maj:t beräknade maximalkvantiteten över-
            skrides och vidgad avsättning därigenom beredes tillverkarna.
            Fördelen härav synes oss vara så betydande, att vi måste bestämt
            avstyrka Kungl. Maj:ts förslag att överlämna partihandeln med
            skattefri sprit till A.-B. Vin- &amp; Spritcentralen. Vi få istället
            yrka, att riksdagen ville besluta, att denna partihandel överlämnas
            till ett statskontrollerat oktrojbolag, i vilket samtliga tillverkare
            av skattefri sprit äga del, och få vi därvid erinra om, att såväl
            kon- trollstyrelsen som kommerskollegium gjort enahanda yrkande.
            Slutligen få vi även påkalla riksdagens uppmärksamhet på Kungl.
            Maj:ts förslag, att tillverkare av skattefri sprit ej skola äga
            erhålla någon företagare- vinst å sin tillverkning. Propositionen
            uttalar härom, att priset å teknisk sprit, därest Spritcentralen
            och tillverkaren härom ej kunna träffa frivilligt avtal, skall
            fastställas av en statlig nämnd. Denna skall avpassa priset så,
            att det kommer att inkludera tillverkningskostnad samt ränta och
            amortering å fa- briksanläggningen. I sammanhang därmed säges,
            att i priset ej skall ingå »handelsvinst», varmed, då fråga är
            om tillverkare och icke om partihandlare, väl torde avses företagarevinst.
            Detta förslag kan knappast sägas vara välgrundat. Inom sulfitspritindustrien
            och väl även i jäst- och melassbrännerierna äro nedlagda mycket
            betydande kapital. Det synes vara orimligt att kräva, att dessa
            industrier skola arbeta utan den riskpremie, som företagarevinsten
            utgör. Förlustrisken är förvisso icke ringare i dessa industrier
            än i andra, även om staten skulle garantera avsättningen. I sådant
            hänseende få vi anföra: Prisbestämningen av partihandelspriset
            lärer, vare sig detta fastställes genom frivilligt avtal eller
            av den statliga prisnämnden, ej komma att verkställas mer än en
            gång årligen. Under mellanperioden kunna produktionskostnaderna
            väsentligt ändras. Priserna å bränsle och kemikalier kunna stiga.
            Strider på arbetsmarknaden kunna orsaka driftsstörningar och därmed
            förenade för- luster. Otänkbart är ej heller, att arbetslönerna
            kunna stiga mellan två pris- beräkningar. Härtill kommer en helt
            annan grupp av kostnader, vilka ej in- kluderas i självkostnadskalkylen
            för en normalfabrik, men vilka en utvecklings- duglig industri
            ej kan bortse ifrån. Vi syfta på laboratorie- och experiment-
            kostnader för vinnande av förbättrade framställningsmetoder. Ytterligare
            en annan kostnadsgrupp, ej ingående i normala priskalkylen, är
            oförutsedda ut- gifter för lagring vid temporärt minskad avsättning
            m. m. Enligt Kungl. Maj:ts förslag finnes icke någon marginal
            för mötande av dylik kostnadsökning.
          </p>
          <pb facs="riksdagen-motions-pdf/data/1934/mot_1934__ak__601/mot_1934__ak__601-006.pdf"/>
          <fw xml:id="i-B2UyohMhfAx9pc8ZsPRFuE">
            12 Motioner i Andra kammaren, Nr 601.
          </fw>
          <p xml:id="i-2vS2aimiGAoWjPTwbDnFUa">
            Det belopp av 1 öre pr normalliter, som av de sakkunnige föreslagits
            skola beräknas såsom skälig företagarevinst, synes oss ingalunda
            för högt för mö- tande av dylika eller andra risker, som ofrånkomligt
            följa rörelsen. Vi få där- för föreslå, att riksdagen ville besluta,
            att i den beräkning av priset å skattefri sprit, som skall, därest
            frivilligt avtal ej kan träffas, göras av den särskilda prisnämnden,
            en företagarevinst av 1 öre pr normalliter skall ingå. Under hänvisning
            till vad här i det föregående anförts få vi hemställa, att riksdagen
            ville besluta,
          </p>
          <p xml:id="i-XeR69J7QtojNVgjRdmHDhD">
            att totala kvantiteten sulfitsprit, som beredes tryggad av- sättning,
            höjes från föreslagna 40 milj. normalliter till den högre kvantitet,
            som utgör de nuvarande fabrikernas verkliga kapacitet, eller c:a
            30 milj. normalliter, att partihandeln med skattefri sprit icke
            överlämnas åt Vin- &amp; Spritcentralen utan uppdrages åt ett för
            ändamålet konsti- tuerat oktrojbolag, vari staten har medbestämmanderätt
            och samtliga tillverkare av skattefri sprit äga representanter,
            samt att sådana direktiv utfärdas rörande prissättningen av den
            skattefria spriten, att priset kommer att inkludera ej blott ränta
            och amortering utan även skälig företagarevinst.
          </p>
          <p xml:id="i-44cLpzPiwwfcS6HmK2RXEn" type="date">
            Stockholm den 3 april 1934. Nils V. Sandström. N. E. Nilsson.
            Nils Holmström. Per RBRudén. P. S. Hedlund. Ernst Aronson.
          </p>
          <p xml:id="i-YSJtCRYkVYy6QS6YqqqYdX">
            Edvard Lithander.
          </p>
          <p xml:id="i-FMh5Z8goGTNmfUCm67rCBS">
            Victor Pettersons Bokindustriaktiebolag, Stockholm 1933
          </p>
        </div>
      </div>
    </body>
  </text>
</TEI>
