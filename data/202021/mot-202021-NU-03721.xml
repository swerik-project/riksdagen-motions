<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-NU-03721">
  <teiHeader>
    <fileDesc>
      <titleStmt>
        <title>med anledning av prop. 2020/21:16 Elcertifikat - stoppregel och kontrollstation 2019</title>
        <author corresp="i-UnndbLk6GXZcFynD83SqCk">av Arman Teimouri m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3721 av Arman Teimouri m.fl. (L)</title>
          <idno type="rdwebb">H8023721</idno>
          <rs type="number">3721</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H8023721/text</ref>
          <ref type="dokument_url_html">http://data.riksdagen.se/dokument/H8023721</ref>
          <ref type="dokumentstatus_url_xml">http://data.riksdagen.se/dokumentstatus/H8023721</ref>
          <ref type="docx">http://data.riksdagen.se/fil/A621409B-D7FC-4AAB-BF13-7AF96E81264E</ref>
          <ref type="pdf">http://data.riksdagen.se/fil/5174F477-2F75-43A1-9605-D1117C534566</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnndbLk6GXZcFynD83SqCk</idno>
            <name>Arman Teimouri</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GwNB5B7yNskq1TTQKTS1Hg" type="basedOn"/>
        <correspContext corresp="i-GwNB5B7yNskq1TTQKTS1Hg">
          <ref>Proposition 2020/21:16</ref>
        </correspContext>
        <correspAction xml:id="i-SuBBAXqS29C2yz2wtizXVJ" type="signed"/>
        <correspContext corresp="i-SuBBAXqS29C2yz2wtizXVJ">
          <note type="signatory" corresp="i-UnndbLk6GXZcFynD83SqCk"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-Rj1W7MHCBebWHeCZsMmUqv" type="submitted">
          <date when="2020-10-13"/>
          <time when="16:07:15"/>
        </correspAction>
        <correspAction xml:id="i-T1QocQPVnMzfiR2LyxmRig" type="dismissed">
          <date when="2020-10-15"/>
        </correspAction>
        <correspAction xml:id="i-SFyE2ZoSR3DQNYPSFiyhCe" type="reviewed">
          <date when="2020-10-15"/>
          <time when="14:15:56"/>
        </correspAction>
        <correspAction xml:id="i-2FxMRGixJetoAVCL9ehJ2F" type="referred">
          <date when="2020-10-16"/>
        </correspAction>
        <correspAction xml:id="i-w9odtWRM1p7hcfNVBRdJV" type="assigned">
          <date when="2021-09-29"/>
          <time when="15:04:59"/>
        </correspAction>
        <correspContext corresp="i-w9odtWRM1p7hcfNVBRdJV">
          <ref type="assignedTo">Näringsutskottet</ref>
        </correspContext>
        <correspAction xml:id="i-Ejbnam5obq6ptStpQfnUsR" type="behandlas_i"/>
        <correspContext corresp="i-Ejbnam5obq6ptStpQfnUsR">
          <ref type="uppgift">2020/21:NU6</ref>
          <ref type="ref_dok_id">H801NU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU6</ref>
          <ref type="ref_dok_titel">Elcertifikat - stoppregel och kontrollstation 2019</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3721 av Arman Teimouri m.fl. (L)
          med anledning av prop. 2020/21:16 Elcertifikat – stoppregel och
          kontrollstation 2019
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Kz9aki1xYzproYmmpWGcZ8">
            Förslag till riksdagsbeslut
          </head>
          <list style="ol">
            <item xml:id="i-6iqQp1cKG96cP71QhubYhJ">
              Riksdagen avslår regeringens förslag till ny lydelse av 4 kap.
              5 b § lagen (2011:1200) om elcertifikat och bifaller i denna del
              motionärernas lagförslag i motionens bilaga.
            </item>
            <item xml:id="i-RpXV1Y98uiUVHwCop2Ds2c">
              Riksdagen ställer sig bakom det som anförs i motionen om att
              tilldelning av elcertifikat inte ska ske vid negativa priser och
              tillkännager detta för regeringen.
            </item>
            <item xml:id="i-A2gy3R9gTN7XoFC5wf4gEX">
              Riksdagen avslår regeringens förslag om att godkänna avtalet
              mellan Konungariket Sveriges regering och Konungariket Norges
              regering om ändring av avtalet om en gemensam marknad för elcertifikat.
            </item>
          </list>
        </div>
        <div type="motContent">
          <head xml:id="i-KNpbrpff18bVSjSjh6S4ER" type="h1">
            Motivering
          </head>
          <p xml:id="i-Lkvjx4GBJWkEBpxZz3S27a">
            Elcertifikatssystemet är utformat för att nå politiskt satta
            mål för en ökad volym förnybar elproduktion samtidigt som kundernas
            kostnader för att bygga ut produktionen – genom att marknaden
            får styra – hålls så låga som möjligt. Genom systemets utform­ning
            får producenterna precis den subvention som de behöver för att
            bygga ut produk­tionen men inte mer.
          </p>
          <p xml:id="i-SGFnDQ2h62dStrLmGGgoQF">
            Den bärande idén bakom certifikatsystemet har hela tiden varit
            att nå det politiskt satta målet så billigt som möjligt. Subventionen
            avvecklar sig själv när den förnybara energin står på egna ben.
            Syftet har varit att få förnybar energi på plats; det har aldrig
            varit att berika investerare.
          </p>
          <p xml:id="i-5XxdPH4LuGHGHnmE1CJCvM">
            Framför allt vindkraften är nu lönsam att bygga utan subventioner,
            och certifikat­priset har svarat med att röra sig mot noll. Detta,
            att priset går mot noll, är också skälet till att det har föreslagits
            att systemet ska stängas tidigare än planerat. Det är inte meningsfullt
            att administrera ett system som inte omfördelar några pengar.
          </p>
          <p xml:id="i-DQWE962Ci1LqfX4vKFxSNs">
            De ändringar i systemet som nu föreslås görs alltså för att undvika
            administrativa kostnader. Det är mycket viktigt att de åtgärder
            som nu genomförs inte stör värderingen av certifikaten. Ändringarna
            får inte leda till en prisuppgång och en subvention till lönsamma
            anläggningar. I det beslut som riksdagen fattar måste det säkras
            att priset verkligen fortsätter mot noll och inte börjar stiga
            igen.
          </p>
          <p xml:id="i-ARbhkm76NAu4EKwFLFgTd7">
            Nu inträffar denna utveckling långt innan det var förutsett att
            systemet skulle avslutas. Det politiska målet är på väg att nås
            samtidigt som kundernas pålagor minskar. Certifikatsystemet har
            tjänat ut. Liberalerna står bakom regeringens förslag om att stänga
            systemet för nya anläggningar per den sista december 2021 och
            att avveckla det helt 2035.
          </p>
          <head xml:id="i-8DRD4zUSdQWgkEbCn8vKFy" type="h3">
            Vindkraftens låga kostnader
          </head>
          <p xml:id="i-GtnUBXKywj5br5JotZjyrM">
            Den mycket positiva utvecklingen med snabbt fallande kostnader
            för vindkraften förklaras av teknikutvecklingen i kombination
            med den goda tillgången på kapital. I dag kommer nästan all finansiering
            av ny svensk vindkraft från utlandet. Det är intressant att bygga
            vindkraft i Sverige då det här finns möjlighet att bygga stora
            landbaserade vind­parker. De här stora projekten är generellt
            kostnadseffektiva. Energimyndighetens bedömning är att landbaserad
            vindkraft i dag kan byggas utan stöd
            <ref target="i-HumKycFvp83huuWARwNroU">
              [1]
            </ref>
            . Vindkrafts­branschen är också tydlig med att landbaserad vindkraft
            kan byggas lönsamt utan subventioner.
          </p>
          <p xml:id="i-EsNeeb5R5qbDevjo73nkX3">
            Vindkraft som byggdes tidigare är inte alls lika lönsam som den
            som byggs i dag. Många av de äldre kraftverken är olönsamma. Många
            hade inte räknat med den snabba teknikutvecklingen inom vindkraften
            och de snabba prisfall som den lett till. Således gjordes säkerligen
            en del investeringar baserat på prognoser om högre certifikatpriser
            än de vi faktiskt ser.
          </p>
          <p xml:id="i-XFQ5zqapCCzcMXTTHstphr">
            Det är inte statens roll att kompensera människor som gör dåliga
            affärer, och det är verkligen inte elanvändarnas ansvar att stå
            för pengarna. När vi nu stänger certifikat­systemet får det inte
            finnas någon misstanke om att det finns en avsikt att gynna elproducenterna,
            varken de tidiga som gjort dåliga affärer eller de sena som bygger
            vindkraft lönsamt.
          </p>
          <head xml:id="i-Hj5SpQkSt4dBY5ohhcAGay" type="h2">
            Kvotkurvan får inte komprimeras
          </head>
          <p xml:id="i-PSQ1A2LmxmXJBn4gdpHwd6">
            Kvotplikten är utlagd utifrån tanken att certifikat skulle tilldelas
            nya anläggningar som tas i drift fram till 2030. Dessa skulle
            sedan få certifikat i femton år. Kvotplikten skulle upphöra samma
            år som de sista certifikaten tilldelades, 2045
            <ref target="i-258TmcbZy7Ft7S8NDGeqfb">
              [2]
            </ref>
            . När systemet nu föreslås stängas nio år tidigare, 2021, faller
            stora delar av certifikatutbudet bort. De certifikat som skulle
            ha tilldelats anläggningar som tas i drift under åren 2022–2030
            kommer aldrig att utfärdas. Då särskilt vindkraften i Sverige
            expanderar kraftigt och byggs lönsamt på egna meriter kan det
            antas röra sig om betydande produktionsvolymer som inte kommer
            att tilldelas certifikat. Svensk vindenergi anger i sin senaste
            prognos
            <ref target="i-3WmMLoxSrfoxpn1VEPf8fq">
              [3]
            </ref>
            att vi kan förvänta oss 60 TWh per år vindproduktion 2030. Prognosen
            för i år är 29 TWh.
          </p>
          <p xml:id="i-PPz2jK43jauSnvncNguXAu">
            Trots att den tidiga stängningen av certifikatsystemet innebär
            ett enormt bortfall i certifikatutbudet föreslår regeringen att
            efterfrågesidan i systemet ska hållas konstant. Det föreslås ske
            genom att den lagstadgade kvotplikten för åren 2036–2045 tidigareläggs
            till åren 2024–2035.
          </p>
          <p xml:id="i-Uh7cte5UGhrAWpzwn8M5WV">
            Den enda effekten av den föreslagna komprimeringen av kvotkurvan
            är en press uppåt på certifikatpriserna. Varför det skulle vara
            önskvärt att driva upp certifikat­priserna är oklart. Att skapa
            en press uppåt på certifikatpriset går också emot den mycket viktiga
            principen att de ändringar som nu görs i systemet inte får leda
            till att elanvändarna tvingas att börja subventionera lönsamma
            anläggningar.
          </p>
          <p xml:id="i-9iQQ19KHRhXU5t6GsSh9YN">
            Riksdagen har signalerat till marknaden att ett visst antal certifikat
            ska annulleras. På motsvarande sätt har också signalen till marknaden
            varit att certifikat ska fortsätta att utfärdas till 2030. Medvetna
            om hur mycket vindkraft som är på väg att byggas har elanvändarna
            haft all anledning att anta att certifikatpriserna skulle fortsätta
            mot noll. När systemet nu ska stängas tidigare är det viktigt
            att balansen mellan utbud och efterfrågan inte störs. Den stora
            minskningen av utbudet måste därmed kompenseras av en minskning
            av kvotplikten.
          </p>
          <p xml:id="i-fWLLRgPdUGpGoiNqCpQ9T">
            Regeringen menar i propositionen att kvotplikten måste komprimeras
            då antalet certifikat som ska annulleras fram till 2045 är inskrivet
            i avtalet med Norge. Detta argument ter sig märkligt då tidigareläggningen
            av systemets stängning till 2021 kräver en omförhandling av avtalet
            med Norge på en rad punkter, vilket också har skett. Komprimeringen
            av kvotkurvan innebär en press uppåt på certifikatpriserna även
            för de norska elanvändarna, och det är svårt att se att just denna
            detalj inte skulle ha gått att diskutera med norrmännen när övriga
            frågor har gått att lösa.
          </p>
          <p xml:id="i-AU4jEaAjXcwthxhutfktF8">
            Liberalerna motsätter sig att kvotkurvan komprimeras. Kvotplikten
            under åren 2022 till och med 2035 ska ligga kvar på de nivåer
            som anges i 4 kap. 5 b § lagen (2011:1200) om elcertifikat. Bortom
            2035 ska det inte föreligga någon kvotplikt. Paragrafen ska således
            ges den lydelse som framgår av motionens bilaga.
          </p>
          <head xml:id="i-UDsaZcvCcQetfSMRuvTSVw" type="h2">
            Kostnader för elanvändarna
          </head>
          <p xml:id="i-WecmdtSxrzRe3payhcwbJo">
            Elkonsumenternas kostnad för elcertifikatssystemet var under
            perioden 2003–2018 ca 58 miljarder kronor i 2018 års prisnivå
            <ref target="i-MyaCgQLBtjWDVKeD9nFcmX">
              [4]
            </ref>
            . Nu 2020 har de ackumulerade kostnaderna nått upp till runt
            60 miljarder kronor.
          </p>
          <p xml:id="i-N8F2RZRShimyvFxHpQQA1p">
            Att certifikatsystemet stängs för nya anläggningar 2021 i stället
            för 2030 innebär att flexibiliteten på elcertifikatsmarknadens
            utbudssida försvinner. En eventuell brist på certifikat kommer
            efter den sista december 2021 inte längre att kunna mötas med
            mer förnybar elproduktion. En brist kommer enbart att leda till
            att priset på certifikat stiger. Kundernas kostnad – och producenternas
            vinst – ökar då. Den höjning av subventionen som i det här läget
            uppstår bidrar alltså inte till det politiska målet att öka andelen
            förnybar elproduktion, men den ger de aktörer som har investerat
            vid rätt tidpunkt förbättrade marginaler.
          </p>
          <p xml:id="i-UWimqQiHzgeYqPnms3taxJ">
            Hushållen står i dag för 77 procent av kvotplikten. Övriga kvotpliktiga
            är framför allt företag i servicesektorn. En eventuell brist på
            certifikat kommer att innebära en omfördelning från svenska hushåll
            och företag till de investerare – till allra största delen utländska
            – som har stått för expansionen de sista åren innan systemet stängs.
            Denna uttaxering motsvaras inte av någon nytta för samhället.
          </p>
          <p xml:id="i-BG4uZ7DjgNUAvyAUYiQzB3">
            Energimyndighetens utvärdering vid kontrollstationen 2019
            <ref target="i-94CmBFbr1icZYPhUNrieLv">
              [5]
            </ref>
            visade att en genomsnittlig prisökning på certifikaten om 1 öre
            per kWh innebär en förmögenhets­överföring om 7 miljarder kronor
            från kunderna till producenterna. De här pengarna skulle till
            allra största delen gå till de anläggningar som har byggts sent
            och som är lönsamma redan utan subventioner.
          </p>
          <p xml:id="i-94RyfaHwznV9NBjSkoD4Pa">
            Regeringen studerar i propositionens konsekvensanalys hur elanvändarna
            skulle drabbas om stängningen av elcertifikatssystemet och en
            komprimering av kvotkurvan ledde till att certifikatpriset steg
            med upp till 0,1 öre per kWh. Slutsatsen är att redan denna minimala
            prisökning skulle innebära att 663 miljoner kronor (diskonterat)
            omfördelas till elproducenterna.
          </p>
          <p xml:id="i-3xPKT1es7pnZCDsA3VNtD4">
            Myndigheten för tillväxtpolitiska utvärderingar och analyser
            påpekar i sitt remissvar att det historiska priset för elcertifikat
            har varierat mycket kraftigt. Priserna har som högst legat strax
            över 37 öre per kWh och som lägst vid dagens nivå under 1 öre
            per kWh. Myndigheten anser därför att det antagande om en prishöjning
            (5 procent, eller upp till 0,1 öre/kWh) som regeringen gör i sin
            konsekvensanalys är att betrakta som ett modest antagande för
            en känslighetsanalys. Prispåverkan på certifikaten av de i proposi­tionen
            föreslagna ändringarna skulle mycket väl kunna bli långt större
            än så.
          </p>
          <p xml:id="i-NqwV6BksfBnALa6tEBuAht">
            Konjunkturinstitutet skriver i sitt remissvar att det är oklart
            om det kommer att finnas en tillräcklig certifikatsberättigad
            kapacitet inom systemet för att undvika en kraftig certifikatprisuppgång.
            Förnybar elproduktion kan variera ganska kraftigt mellan olika
            år och den är svår att prognostisera då den, med undantag av biobränslen,
            är beroende av vädret. Än så länge har en underproduktion under
            ett år alltid gått att kompensera genom att mer produktionskapacitet
            har byggts med följden att fler certifikat utfärdas under kommande
            år. Men när den möjligheten nu stängs kommer en eventuell brist
            på certifikat i stället enbart att driva upp priset.
          </p>
          <p xml:id="i-F3c42iZm2h5ddLGwPcFsei">
            Risken för mycket kraftiga omfördelningseffekter från framför
            allt hushållen till elproducenter som har kunnat bygga sina anläggningar
            lönsamt utan subventioner understryker vikten av att värna balansen
            mellan utbud och efterfrågan när systemet nu stängs tidigare än
            planerat. När utbudet minskas måste också kvotplikten korrigeras.
          </p>
          <head xml:id="i-XR2V7vg9F2hqLHEM26HSbt" type="h2">
            Ingen tilldelning av certifikat vid negativa priser
          </head>
          <p xml:id="i-PvK7NSc3q4iGt3pVgf2Ajz">
            Energimyndigheten studerade i samband med kontrollstationen i
            certifikatsystemet 2019 möjligheten att inte tilldela certifikat
            när elpriset är negativt. Elmarknaden skulle då på ett bättre
            sätt kunna lösa överproduktionen, antingen genom att stänga viss
            produktion eller genom att använda mer el. Svenska kraftnät understryker
            också i sitt remissvar vikten av att stänga tilldelningen vid
            negativa elpriser.
          </p>
          <p xml:id="i-AZGSrwTXXETALtaXGXjZiF">
            Liberalerna anser att det inte ska ske någon tilldelning av elcertifikat
            när elpriset är negativt. Fram till i våras var det här en hypotetisk
            fråga, men nu har vi haft negativa elpriser och allt tyder på
            att det kommer att bli vanligare framöver.
          </p>
          <p xml:id="i-CNGRs2JCBZxMucCqq8aWY9">
            Negativa priser är en kraftig signal om att marknaden inte fungerar
            som den ska. Tilldelning av elcertifikat när priset är negativt
            gör att det kan vara rationellt för de producenter som erhåller
            certifikat att upprätthålla produktionen trots att marknaden tydligt
            signalerar att ytterligare produktion inte är önskvärd. Att elproduktionen
            fortsätter i en sådan här situation riskerar att skapa problem
            i elnäten som i förlängningen kan leda till avbrott.
          </p>
          <p xml:id="i-GhdUxQ6GvMy6mKrfVTcGcB">
            Att inte tilldela elcertifikat vid negativa priser minskar certifikatutbudet,
            vilket leder till högre certifikatpriser. Givet att timmar med
            negativa priser fortfarande är ovanliga är det rimligt att anta
            att prispåverkan blir liten.
          </p>
          <head xml:id="i-7bwAjSfHv8NorBJs5YHoTy" type="h2">
            Avtalet med Norge
          </head>
          <p xml:id="i-PZhqq51Lgqs9HaLweYmmbL">
            Som konsekvens av att kvotkurvan inte komprimeras behöver artikel
            2 i avtalet med Norge ändras. Volymen certifikat i den andra artikelns
            sista mening behöver ändras från 270 TWh till 180 TWh.
          </p>
          <p xml:id="i-5fxeuDkTnGSDrvsgM2ssHh">
            Denna ändring torde vara okontroversiell då den gynnar norska
            elanvändare utan att i någon omfattning missgynna de som har investerat
            i förnybar energi i Norge. Norge har sedan tidigare ett stoppdatum
            i certifikatsystemet 2021, och de anläggningar som har byggts
            där har därmed endast i ringa omfattning kunnat dra nytta av den
            svenska kvotplikten under den senare halvan av 2030-talet och
            den första halvan av 2040-talet.
          </p>
          <p xml:id="i-mcyLDQ1fm6MbsUcUnd2hi">
            Avtalet med Norge kan inte godkännas i sin nuvarande lydelse.
          </p>
          <head xml:id="i-YLUS68qHZzYDPhvXebx5Vd" type="h3">
            Bilaga
          </head>
          <head xml:id="i-nY38TkBdBnHe8g6cA1VHv" type="h3">
            Motionärernas lagförslag
          </head>
          <head xml:id="i-6bJJFqgYU72F5fLKkZqY7Z" type="h1">
            Härigenom föreskrivs att 4 kap. 5 b § lagen (2011:1200) om elcertifikat
            ska ha följande lydelse:
          </head>
          <table>
            <row xml:id="i-URaE915uQ5Uke9jZqYUxv8">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-Dd3UYyzco2zvCUa7MyFViQ">
              <cell>
                4 kap.5 b §[6]
              </cell>
            </row>
            <row xml:id="i-UYUPs56e255aLPECBgQ6qn">
              <cell>
                Grundtermen ska bestämmas genom att det antal terawattimmar som
                anges inom parentes för beräkningsåret divideras med den prognostiserade
                kvotpliktiga elanvändningen för samma år: - 2018 (22,97 terawattimmar),
                - 2019 (24,64 terawattimmar), - 2020 (26,15 terawattimmar), -
                2021 (23,85 terawattimmar), - 2022 (24,22 terawattimmar), - 2023
                (24,62 terawattimmar), - 2024 (24,54 terawattimmar), - 2025 (24,73
                terawattimmar), - 2026 (25,47 terawattimmar), - 2027 (26,69 terawattimmar),
                - 2028 (27,18 terawattimmar), - 2029 (27,71 terawattimmar), -
                2030 (27,33 terawattimmar), - 2031 (25,87 terawattimmar), - 2032
                (24,40 terawattimmar), - 2033 (22,27 terawattimmar), - 2034 (20,13
                terawattimmar), - 2035 (18,73 terawattimmar), - 2036 (17,00 terawattimmar),
                - 2037 (16,00 terawattimmar), - 2038 (14,00 terawattimmar), -
                2039 (12,00 terawattimmar), - 2040 (10,00 terawattimmar), - 2041
                (08,00 terawattimmar), - 2042 (06,00 terawattimmar), - 2043 (04,00
                terawattimmar), - 2044 (02,00 terawattimmar), och - 2045 (01,00
                terawattimmar).
              </cell>
              <cell>
                Grundtermen ska bestämmas genom att det antal terawattimmar som
                anges inom parentes för beräkningsåret divideras med den prognostiserade
                kvotpliktiga elanvändningen för samma år: - 2020 (26,15 terawattimmar),
                - 2021 (23,85 terawattimmar), - 2022 (24,22 terawattimmar), -
                2023 (24,62 terawattimmar), - 2024 (24,54 terawattimmar), - 2025
                (24,73 terawattimmar), - 2026 (25,47 terawattimmar), - 2027 (26,69
                terawattimmar), - 2028 (27,18 terawattimmar), - 2029 (27,71 terawattimmar),
                - 2030 (27,33 terawattimmar), - 2031 (25,87 terawattimmar), -
                2032 (24,40 terawattimmar), - 2033 (22,27 terawattimmar), - 2034
                (20,13 terawattimmar) och - 2035 (18,73 terawattimmar).
              </cell>
            </row>
            <row xml:id="i-STbvzcJD9hEKAWnk4n3kd9"/>
          </table>
          <p xml:id="i-U9rtxVYzRqUjhAjada6tsw">
            Denna lag träder i kraft den 1 januari 2021.
          </p>
        </div>
        <div type="motSignatures">
          <list>
            <item xml:id="i-Mu1xPLWgsuyAfC9SP3T58q">
              Arman Teimouri (L)
            </item>
            <item xml:id="i-992Tu6qxMq5c2oUVARKF7J">
              Johan Pehrson (L)
            </item>
            <item xml:id="i-3WzAPK7oZzHxcqp32tmZ15">
              Maria Nilsson (L)
            </item>
            <item xml:id="i-TthSXRuFXuVeeA6Cruz5p8">
              Lina Nordquist (L)
            </item>
            <item xml:id="i-4WW17BUfpKgzEgY2WXQB4N">
              Gulan Avci (L)
            </item>
            <item xml:id="i-6ueTRjNDxgsaDCWGym94PL">
              Christer Nylander (L)
            </item>
            <item xml:id="i-6nA8dGyfqVLuu5drmsx2Xb">
              Mats Persson (L)
            </item>
            <item xml:id="i-UQgbbmusaMuc45AvrQQstr">
              Allan Widman (L)
            </item>
          </list>
        </div>
        <div type="motNotes">
          <noteGrp>
            <note xml:id="i-HumKycFvp83huuWARwNroU">
              [1] Energimyndigheten, Kontrollstation för elcertifikatssystemet
              2019 – redovisning av regeringsuppdraget, ER 2018:25, 2019, s.
              24.
            </note>
            <note xml:id="i-258TmcbZy7Ft7S8NDGeqfb">
              [2] 4 kap. 5 b § lag (2011:1200).
            </note>
            <note xml:id="i-3WmMLoxSrfoxpn1VEPf8fq">
              [3] Svensk vindenergi, ”Statistics and forecast Q2 2020”, 2020-07-03.
            </note>
            <note xml:id="i-MyaCgQLBtjWDVKeD9nFcmX">
              [4] Riksdagens utredningstjänst, ”Elcertifikatssystemet”, Dnr
              2020:407, 2020-04-07.
            </note>
            <note xml:id="i-94CmBFbr1icZYPhUNrieLv">
              [5] Energimyndigheten, Kontrollstation för elcertifikatsystemet
              2019 – redovisning av regeringsuppdraget, ER 2018:25, 2019.
            </note>
          </noteGrp>
        </div>
      </div>
    </body>
  </text>
</TEI>
