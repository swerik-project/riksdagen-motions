<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-03310">
  <teiHeader>
    <fileDesc>
      <titleStmt>
        <title>med anledning av skr. 2015/16:76 Kvalitetssäkring av högre utbildning</title>
        <author corresp="i-U6F8gqiuV2DEZN1aMhyDnJ">av Christer Nylander m.fl. (L, M, C, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3310 av Christer Nylander m.fl. (L, M, C, KD)</title>
          <idno type="rdwebb">H3023310</idno>
          <rs type="number">3310</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H3023310/text</ref>
          <ref type="dokument_url_html">http://data.riksdagen.se/dokument/H3023310</ref>
          <ref type="dokumentstatus_url_xml">http://data.riksdagen.se/dokumentstatus/H3023310</ref>
          <ref type="docx">http://data.riksdagen.se/fil/7300162D-2C13-437E-A466-5FB10116D0F3</ref>
          <ref type="pdf">http://data.riksdagen.se/fil/C5297152-0667-4534-BED0-9DC0F4B8B5F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HLSUyhoYuZvAy3DT2AqWLu" type="basedOn"/>
        <correspContext corresp="i-HLSUyhoYuZvAy3DT2AqWLu">
          <ref>Skrivelse 2015/16:76</ref>
        </correspContext>
        <correspAction xml:id="i-EZaRk9kABJ33Une16nVC9w" type="signed"/>
        <correspContext corresp="i-EZaRk9kABJ33Une16nVC9w">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DyMWrZMvLW1B7NfePkXTu4"/>
          <note type="signatory" corresp="i-DJ8dGLyQXx8GQeiGkcBRiK"/>
        </correspContext>
        <correspAction xml:id="i-VbSnMxNrvd9Jivtz9ujqrW" type="submitted">
          <date when="2016-01-15"/>
          <time when="16:27:26"/>
        </correspAction>
        <correspAction xml:id="i-KHa3gEdCtdxBHBjbfwGut6" type="dismissed">
          <date when="2016-01-19"/>
        </correspAction>
        <correspAction xml:id="i-53twNe4VzRtMdmGVRA9Cc5" type="referred">
          <date when="2016-01-20"/>
        </correspAction>
        <correspAction xml:id="i-6FUaeJmbaM6xiwpumyUd3r" type="assigned">
          <date when="2016-04-27"/>
          <time when="13:46:37"/>
        </correspAction>
        <correspContext corresp="i-6FUaeJmbaM6xiwpumyUd3r">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-9nZURbjvaN6cSDUbEz37gA" type="behandlas_i"/>
        <correspContext corresp="i-9nZURbjvaN6cSDUbEz37gA">
          <ref type="uppgift">2015/16:UbU9</ref>
          <ref type="ref_dok_id">H301UbU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU9</ref>
          <ref type="ref_dok_titel">Kvalitetssäkring av högre utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3310 av Christer Nylander m.fl.
          (L, M, C, KD) med anledning av skr. 2015/16:76 Kvalitetssäkring
          av högre utbildning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Khk6NdF2WAbF6eZ92ouhvF">
            Förslag till riksdagsbeslut
          </head>
          <list style="ol">
            <item xml:id="i-PLHmGpBppVkCLHptYBc6B8">
              Riksdagen ställer sig bakom det som anförs i motionen om att
              det nya kvalitetssäkringssystemet ska utvärderas och följas upp
              tre år efter införandet och tillkännager detta för regeringen.
            </item>
            <item xml:id="i-9v34pUpHq1C38LhipDNs9b">
              Riksdagen ställer sig bakom det som anförs i motionen om att
              det nya kvalitetsutvärderingssystemet ska innebära nationella
              utvärderingar för alla examina och tillkännager detta för regeringen.
            </item>
            <item xml:id="i-DWDr4Giho7M8pH5H9W4piP">
              Riksdagen ställer sig bakom det som anförs i motionen om att
              UKÄ får i uppdrag att sammanställa årliga rapporter om hur väl
              systemet fungerar då det gäller att säkerställa akademiska utbildningars
              kvalitet och till vilken grad det har verkat kvalitetsutvecklande
              för lärosätena och deras utbildningar, och riksdagen tillkännager
              detta för regeringen.
            </item>
            <item xml:id="i-LmtwVVhz8DEApsaCP2USaN">
              Riksdagen ställer sig bakom det som anförs i motionen om att
              det nya kvalitetssäkringssystemet ska införas snarast och tillkännager
              detta för regeringen.
            </item>
            <item xml:id="i-DYSW8QbmYboZT9oUsh4hjC">
              Riksdagen ställer sig bakom det som anförs i motionen om att
              synpunkter från alumner ska vägas in i utbildningsutvärderingarna
              och tillkännager detta för regeringen.
            </item>
            <item xml:id="i-S6tP6e8iKDrTvrBKQKNByo">
              Riksdagen ställer sig bakom det som anförs i motionen om att
              se över hur utbildningars kvalitet ska kunna jämföras mellan olika
              lärosäten och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-DxgA6BJBGo4FzA52doHpCr" type="h1">
            Motivering
          </head>
          <p xml:id="i-7GdJ7UmbawmXTmfcp1CMgr">
            Regeringens bedömning när det gäller ett nytt nationellt kvalitetssäkringssystem
            för högre utbildning är att de granskningar som Universitetskanslersämbetet
            (UKÄ) ansvarar för bör beakta lärosätenas eget kvalitetssäkringsarbete
            i ökad utsträckning. Alliansen anser att det är bra att regeringen
            lättar på det tidigare föreslagna ramverket, och i skrivelse 2015/16:76
            Kvalitetssäkring av högre utbildning ger UKÄ friare mandat att
            utforma det nya kvalitetssäkringssystemet tillsammans med representanter
            från sektorn, studenterna och arbetslivet. Det är dock viktigt
            att betona att kvalitetssäkringssystemet inte bara ska vara till
            för akademin utan också för att mäta effekterna och resultaten
            för studenter och arbetsliv.
          </p>
          <p xml:id="i-RMTVWDw6V1MXFD8Kkt874A">
            Vidare anser vi att det nya kvalitetssäkringssystemet ska utvärderas
            och följas upp 3 år efter införandet. Utvärderingen bör fokusera
            på att säkerställa om det nya systemet har varit kvalitetsdrivande
            för såväl lärosäten som deras utbildningar. Uppföljningen bör
            också belysa på vilket sätt och huruvida studenters och arbetslivets
            erfarenheter har tagits tillvara i bedömningsarbetet. Alliansen
            vill också att UKÄ får i uppdrag att sammanställa årliga rapporter
            om hur väl systemet fungerar då det gäller att säkerställa akademiska
            utbildningars kvalitet och till vilken grad det har verkat kvalitetsutvecklande
            för lärosätena och deras utbildningar.
          </p>
          <p xml:id="i-tLktHrogfoxT2y9V3tcez">
            Det är också viktigt att det nya kvalitetssäkringssystemet sjösätts
            snarast. Den senaste kvalitetsuppföljningen gjordes 2014 och det
            är därför ytterst viktigt att det nya systemet snarast blir klart
            och kan implementeras.
          </p>
          <p xml:id="i-Dvv4WUHCCptWAV6Roy5nLs">
            Alliansen anser att systemet bör utformas så att det görs nationella
            utvärderingar av resultaten för alla examina. Det bör göras under
            en sexårsperiod.
          </p>
          <p xml:id="i-F5UpuhVvk7G6jZCb1x4f8T">
            I skrivelsen instämmer regeringen i synpunkten från ett antal
            lärosäten att de kommit olika långt i arbetet med kvalitetssäkring
            av sina utbildningar och att vissa lärosäten kommer att ha svårt
            att hinna kvalitetssäkra sina utbildningar om de blir granskade
            tidigt i sexårscykeln. Här anser vi, till skillnad från regeringen,
            att inga undantag skall göras med tidsaspekten i åtanke och att
            det är rimligt att kräva att samma regler ska gälla alla lärosäten.
          </p>
          <p xml:id="i-JZ8FgRDKCw26DoRbp7THZf">
            Regeringen slår fast att hittillsvarande system har fokuserat
            på resultat och inte på kvalitetsutveckling. Detta är felaktigt.
            I en rapport från UKÄ (2015-11-19) om utbildningsutvärderingarnas
            effekter visas det att systemet mellan åren 2011 och 2014 varit
            tydligt kvalitetsdrivande. ”Genomgången visar att utvärderingssystemet
            har haft kvalitetsdrivande effekter på olika nivåer, dels direkt
            och dels mer övergripande.” I rapporten redovisas att lärosätena
            vidtagit ett mycket stort antal åtgärder för att höja kvaliteten
            samt att det bl.a lett till att ledningar gjort strategiska överväganden
            om utbildningsutbud och att det lett till en fokusering på examensmålen.
          </p>
          <p xml:id="i-C9z7Muj7Xdb41VSS44xQWj">
            Utbildningsutskottet har även tagit initiativ till rapporten
            ”Autonomi och kvalitet – ett uppföljningsprojekt om implementering
            och effekter av två högskolereformer i Sverige – Huvudrapport”
            (2014/15:RFR5) i vilken det görs en genomgång av fördelarna och
            nackdelarna av Alliansens kvalitetsreform. Författarna konstaterar
            bland annat: ”Kvalitetsreformen har enligt respondenterna i detta
            uppföljningsprojekt varit kvalitetsdrivande. Denna bild är utbredd
            bland rektorerna och bekräftas i viss mån av de utbildningsansvariga
            och i de nio utvalda utbildningsmiljöerna. Kvalitetsreformen har
            tvingat lärosätena att i högre grad än tidigare sätta fokus på
            utbildningarnas innehåll och kvalitet, och man har särskilt arbetat
            med kvaliteten på de utbildningar som har fått omdömet bristande
            kvalitet.”
          </p>
          <p xml:id="i-GX4dFPMA7e6fFSrQamQq1f">
            Alliansen anser att rollerna mellan UKÄ och lärosätena blir otydliga.
            Det finns en sammanblandning av kontroll av att resultat enligt
            målen i högskolelag och förordning samt examensbeskrivningar uppnås
            å ena sidan, det vill säga vad som uppnås och ansvaret för kvalitetsutveckling
            å andra sidan, det vill säga hur verksamheten bedrivs.
          </p>
          <p xml:id="i-4CAgpGzRuZMfNtGeFz8hLZ">
            Vi anser att förslaget om granskning av lärosätenas kvalitetssäkringsarbete
            är otydligt. Det står att utgångspunkten för granskningarna ska
            vara generella kvalitetsaspekter utifrån högskolelag, förordning
            och examensbeskrivningar. Hänsyn ska tas till olika lärosätens
            särart och profilering. Bedömningen ska också kunna anpassas och
            kompletteras med kvalitetsaspekter som är särskilt relevanta för
            det aktuella lärosätet. Det betonas att det är lärosätet självt
            som förfogar över kvalitetssäkringssystemets utformning. Utan
            närmare beskrivning anges att ett lärosäte kan få sitt kvalitetssäkringssystem
            underkänt av UKÄ, som då ska svara för fortsatt extern granskning
            till dess bristerna är avhjälpta. Vi anser att lärosätenas ansvar
            inte finns angivet, vilket leder till otydlighet.
          </p>
          <p xml:id="i-WaEbPfY7KZbsySWHZi8Dks">
            När det gäller utbildningsutvärderingar är avsikten att det ska
            ske i mindre utsträckning än idag. Systemet bygger inte på att
            det ska ske jämförande utvärderingar av alla utbildningar av ett
            visst slag. Därmed försvinner det som varit en mycket viktig kvalitetsdrivande
            faktor. Regeringen anger att för några yrkesexamina finns ett
            fortsatt behov av nationell bild av kvaliteten. Det gäller främst
            legitimationsgrundande examina, t ex lärarexamina, där det är
            av särskilt intresse att utbildningarna håller hög kvalitet och
            är likvärdiga. Det innebär således att för det stora flertalet
            utbildningar skulle det inte finnas samma behov av hög kvalitet
            och likvärdighet. Behovet borde självklart vara lika stort för
            alla utbildningar.
          </p>
          <p xml:id="i-8HabJB4wyuRc81ywqYUbGQ">
            Bristen på jämförbarhet får vidare både konsekvenser för den
            enskilda studenten och för lärosätena. Det finns inget incitament
            för lärosätena att förbättra och utveckla sina utbildningar och
            studenterna ges inte möjlighet att göra informerade utbildningsval.
            Den bristande jämförbarheten missgynnar studenten och innebär
            att beslut kan komma att tas på andra grunder än kvalitet vilket
            kan missgynna de mindre lärosätena och ger fördelar till de stora,
            sedan länge etablerade lärosätena.
          </p>
          <p xml:id="i-Xgm99NwjuZxQwXfXgzBCQu">
            Med ett kvalitetssäkringssystem där lärosätena granskar sig själva
            i kombination med ett resurssystem som, på grund av regeringen,
            inte längre ska premiera kvalité utan antal godkända studenter
            riskerar kvalitén att urholkas. Det föreslagna kvalitetssäkringssystemet
            kommer att få svårt att upprätthålla kvalitén och likvärdigheten
            på landets utbildningar och än mindre driva den framåt.
          </p>
          <p xml:id="i-nDYiHMFPTFyjvHNAaR1aR">
            Alliansen anser även att det är problematiskt att alla svåra
            frågor överlämnas till UKÄ att besluta om. Systemet med utbildningsutvärderingar
            blir i sig mer otydligt genom att även förutsättningar och processer
            ska ingå i bedömningen utöver resultat. Det innebär otydlighet
            då rimligen förutsättningar och processer är viktiga delar i granskningen
            av kvalitetssäkringssystemen.
          </p>
          <p xml:id="i-NcfEp1b7rDtMzbHut4Pcxp">
            Vidare ser vi att kvalitetssäkringen av utbildningars koppling
            till arbetsmarknaden är dålig. De flesta som tagit examen tar
            sig vidare till arbetsmarknaden. Trots detta är kopplingen till
            arbetsmarknaden dålig och uppdraget till UKÄ diffust. Vi vill
            ha tydligare direktiv för hur utbildningens relevans och koppling
            till arbetsmarknaden ska garanteras. Arbetslivsföreträdares delaktighet
            i granskningarna av utbildningarnas användbarhet behöver bland
            annat bli tydligare.
          </p>
          <p xml:id="i-8nBmMqKkQvFqjEchB4fRQv">
            Ytterligare är det viktigt att involvera alumner. De besitter
            en god kännedom om hur väl deras utbildning förberett dem inför
            arbetslivet. Vi är väl medvetna om metodproblemen som fanns i
            tidigare system men internationellt bedöms alumners synpunkter
            ha stor relevans. Den europeiska paraplyorganisationen för rektorskonferenser,
            EUA, konstaterar till och med att alumnuppföljning är ett nyckelverktyg
            för kvalitetsuppföljning och kvalitetssäkring.
          </p>
          <head xml:id="i-EjTyKESL73GnxnmsZrZuji" type="h1">
            (EUA, Tracking Learners’ and Graduates’ Progression Paths, 2012,
            s. 53).
          </head>
          <p xml:id="i-251ziy8U6YiDH5RCe1TTGQ">
            En möjlighet är att SCB vid sin årliga uppföljning också får
            i uppdrag att samla in alumnernas synpunkter på sin utbildning
            samt återrapportera detta till respektive lärosäte.
          </p>
          <p xml:id="i-Ayu1k9ewVx5fHBZ79Lzmf6">
            Vi vill också uppmärksamma organisationen European Association
            for Quality Assurance in Higher Education (ENQA), vilken också
            refereras till i skrivelsen. Bland de principer som Sverige bör
            uppfylla för att åter kunna bli medlem i ENQA nämns i skrivelsen
            att länders olika kvalitetssäkringsorgan bör kvalitetssäkra den
            egna verksamheten. Då det finns stor överensstämmelse i vikten
            av att Sverige åter ska bli fullvärdig medlem i ENQA borde det
            också påtalas i ramverket att UKÄ gör just det.
          </p>
        </div>
        <div type="motSignatures">
          <list>
            <item xml:id="i-8P3pAz2DuPCGHFYsrWA4oG" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-LqWVYk211EQwCuZ2XZiWvT" who="i-Q1WPoNtt1578KMfEZ5TLkK">
              Betty Malmberg (M)
            </item>
            <item xml:id="i-2QwSHHGayDu1edX5qaNRqr" who="i-DyMWrZMvLW1B7NfePkXTu4">
              Fredrik Christensson (C)
            </item>
            <item xml:id="i-GYM75uzcVR7DoA8JZ2FS3z" who="i-DJ8dGLyQXx8GQeiGkcBRiK">
              Annika Eclund (KD)
            </item>
          </list>
        </div>
      </div>
    </body>
  </text>
</TEI>
