<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-03516">
  <teiHeader>
    <fileDesc>
      <titleStmt>
        <title>Migration och mottagande</title>
        <author corresp="i-A4xHkoj5hLnWEChHnCCjS5">av Jonny Cato m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3516 av Jonny Cato m.fl. (C)</title>
          <idno type="rdwebb">H9023516</idno>
          <rs type="number">3516</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9023516/text</ref>
          <ref type="dokument_url_html">http://data.riksdagen.se/dokument/H9023516</ref>
          <ref type="dokumentstatus_url_xml">http://data.riksdagen.se/dokumentstatus/H9023516</ref>
          <ref type="docx">http://data.riksdagen.se/fil/78B5EE93-F50D-4A30-BBA0-5E7F7E6BFB94</ref>
          <ref type="pdf">http://data.riksdagen.se/fil/3E322F9D-B325-4793-A802-405C57C40248</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A4xHkoj5hLnWEChHnCCjS5</idno>
            <name>Jonny Cato</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-SE8ApXFZ7ex7Favbm7aCMu</idno>
            <name>Per Schöldberg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-X24CbizesfxM3nuznxPzAc</idno>
            <name>Malin Björk</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DWgcUDJTHbEcGKZqHxJj8C</idno>
            <name>Lars Thomsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UoNCfqnvbTUZznfhsqLWVj" type="signed"/>
        <correspContext corresp="i-UoNCfqnvbTUZznfhsqLWVj">
          <note type="signatory" corresp="i-A4xHkoj5hLnWEChHnCCjS5"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-SE8ApXFZ7ex7Favbm7aCMu"/>
          <note type="signatory" corresp="i-A1NGMRYUqzQ6yvBRZ8XqFg"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-X24CbizesfxM3nuznxPzAc"/>
          <note type="signatory" corresp="i-DWgcUDJTHbEcGKZqHxJj8C"/>
        </correspContext>
        <correspAction type="submitted" xml:id="i-NuchiK69XPgy7cx7TQj35m">
          <date when="2021-10-05"/>
          <time when="10:25:29"/>
        </correspAction>
        <correspAction type="reviewed" xml:id="i-RZJV9CkcUY9sAJQ475CWqE">
          <date when="2021-10-05"/>
          <time when="12:34:59"/>
        </correspAction>
        <correspAction type="referred" xml:id="i-C98EompfsPh94VYSC6YHi1">
          <date when="2021-10-14"/>
        </correspAction>
        <correspAction type="assigned" xml:id="i-BqmvqwqfnVscuhoXj9zAsY">
          <date when="2022-10-25"/>
          <time when="15:37:22"/>
        </correspAction>
        <correspContext corresp="i-BqmvqwqfnVscuhoXj9zAsY">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-GpQEbKBJ8Q8vgPpw8BqugR"/>
        <correspContext corresp="i-GpQEbKBJ8Q8vgPpw8BqugR">
          <ref type="uppgift">2021/22:SfU19</ref>
          <ref type="ref_dok_id">H901SfU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU19</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Rxzh6uidCPK87j1uPFWBGg"/>
        <correspContext corresp="i-Rxzh6uidCPK87j1uPFWBGg">
          <ref type="uppgift">2021/22:SfU20</ref>
          <ref type="ref_dok_id">H901SfU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU20</ref>
          <ref type="ref_dok_titel">Migration, asylpolitik och anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Xti9FSGwx3VsjjR63k1Bus"/>
        <correspContext corresp="i-Xti9FSGwx3VsjjR63k1Bus">
          <ref type="uppgift">2021/22:SfU22</ref>
          <ref type="ref_dok_id">H901SfU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU22</ref>
          <ref type="ref_dok_titel">Skärpta och förbättrade regler om arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LchEwNebReBLwJgaUFrzWt"/>
        <correspContext corresp="i-LchEwNebReBLwJgaUFrzWt">
          <ref type="uppgift">2021/22:SfU17</ref>
          <ref type="ref_dok_id">H901SfU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:3516 av Jonny Cato m.fl. (C) Migration och mottagande</div>
      </div>
      <div type="motBody">
        <div type="motProposal" subtype="förslag">
          <head xml:id="i-54zdfyLMAQzNqdwnhTyWhy">
            Förslag till riksdagsbeslut
          </head>
          <list style="ol">
            <item xml:id="i-7Z1c2Z9qbog4p9bm8XNvoV">
              Riksdagen ställer sig bakom det som anförs i motionen om att
              i de fall avtal eller överenskommelser mellan EU och tredjeland
              för att kontrollera migration sluts, bör demokratiska principer,
              grundläggande mänskliga rättigheter, principen om non-refoulement,
              asylrätten och ett värdigt mottagande värnas, och detta tillkännager
              riksdagen för regeringen.
            </item>
            <item xml:id="i-PnsJM7hosZV3stSvHEVyNU">
              Riksdagen ställer sig bakom det som anförs i motionen om att
              se över möjligheten att öka antalet kvotflyktingar som Sverige
              tar emot, och detta tillkännager riksdagen för regeringen.
            </item>
            <item xml:id="i-K9rk6YDnVKQxGhLvDZnjD1">
              Riksdagen ställer sig bakom det som anförs i motionen om att
              se över möjligheten till kvalificering in i delar av socialförsäkringssystemen
              och tillkännager detta för regeringen.
            </item>
            <item xml:id="i-EdUHWLugRWUf5f6jhpwCYM">
              Riksdagen ställer sig bakom det som anförs i motionen om att
              verka för att en ny migrationspakt på EU-nivå kommer på plats
              som bygger på att alla medlemsländer tar ansvar för mottagandet
              av skyddsbehövande eller för de personer som fått avslag, och
              detta tillkännager riksdagen för regeringen.
            </item>
            <item xml:id="i-YTtbXz8BNC3RHSyMbSDCcs">
              Riksdagen ställer sig bakom det som anförs i motionen om att
              verka för att hanteringen av asylansökningar på EU:s yttre gräns
              är rättssäker och att Sverige och EU-kommissionen säkerställer
              detta genom kontinuerlig uppföljning, och detta tillkännager riksdagen
              för regeringen.
            </item>
            <item xml:id="i-Gptp5CRfZkDpPmYbEdv2S9">
              Riksdagen ställer sig bakom det som anförs i motionen om att
              tillsätta en utredning som ser över rättssäkerheten i asylprocessen,
              och detta tillkännager riksdagen för regeringen.
            </item>
            <item xml:id="i-VwUn6dKjMW5Q4ZF9qMBSKo">
              Riksdagen ställer sig bakom det som anförs i motionen om att
              öka rättssäkerheten genom att verka för att EU:s asylbyrå ser
              över hur asylbesluten som fattas i medlemsländerna blir mer enhetliga,
              och detta tillkännager riksdagen för regeringen.
            </item>
            <item xml:id="i-31ptJNyTR4F7FxCtmFfwQM">
              Riksdagen ställer sig bakom det som anförs i motionen om att
              i de fall ensamma barn ansöker om asyl och inte anses ha skyddsskäl
              se över möjligheten att göra en mer omfattande bedömning redan
              i grundärendet huruvida det finns ett ordnat mottagande i hemlandet,
              och detta tillkännager riksdagen för regeringen.
            </item>
            <item xml:id="i-9dPSmPFt6KUAySW97zDyxR">
              Riksdagen ställer sig bakom det som anförs i motionen om att
              se över om en ökad individualisering av återvändandet kan öka
              antalet som återvänder efter att ha nekats uppehållstillstånd,
              och detta tillkännager riksdagen för regeringen.
            </item>
            <item xml:id="i-NPXoiefxY7JMRpudy7on8q">
              Riksdagen ställer sig bakom det som anförs i motionen om att
              se över om den lag som ger en anknytningsperson möjlighet att
              stanna kvar i Sverige om förhållandet upphört på grund av att
              man utsatts för våld eller andra allvarliga kränkningar är ändamålsenlig,
              och detta tillkännager riksdagen för regeringen.
            </item>
            <item xml:id="i-URr3kjFMUiSHnRSDGDjDJ5">
              Riksdagen ställer sig bakom det som anförs i motionen om att
              se över om ytterligare åtgärder kan vidtas för att förhindra att
              en anknytningsperson som kommer till Sverige inom ramen för uppskjuten
              invandringsprövning utnyttjas, och detta tillkännager riksdagen
              för regeringen.
            </item>
            <item xml:id="i-LKgFC9nK9WniVCn4VL2hR7">
              Riksdagen ställer sig bakom det som anförs i motionen om att
              verka för att lösa den kvarstående problematiken med kompetensutvisningar
              och tillkännager detta för regeringen.
            </item>
            <item xml:id="i-KbwPQd3VYAsG4MKoF6zfnA">
              Riksdagen ställer sig bakom det som anförs i motionen om att
              verka för att problemen med fusk och utnyttjande inom arbetskraftsinvandring
              ska lösas och tillkännager detta för regeringen.
            </item>
            <item xml:id="i-PHdWEbge7TRURLLrcmYrrE">
              Riksdagen ställer sig bakom det som anförs i motionen om att
              det bör införas en ny lag som ger möjlighet att avslå en arbetstillståndsansökan
              om syftet med ansökan kan anses vara ett annat än arbete, t.ex.
              att utnyttja välfärdssystemet, och detta tillkännager riksdagen
              för regeringen.
            </item>
            <item xml:id="i-Rw9M1N3aCyg4n8pHE6AGSC">
              Riksdagen ställer sig bakom det som anförs i motionen om att
              utvidga bestämmelsen om återkallelse av uppehållstillstånd i utlänningslagen
              och tillkännager detta för regeringen.
            </item>
            <item xml:id="i-KnJ8pJCxSumHkornprxWcR">
              Riksdagen ställer sig bakom det som anförs i motionen om att
              se över hur man kan göra det mer attraktivt för arbetskraftsinvandrare
              att arbeta i Sverige och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Wh8FhYcDEC71yu91p5jqT9">
            Inledning
          </head>
          <head type="h2" xml:id="i-47nUU9SERFQREdpw3EyqST">
            En hållbar och långsiktig migrationspolitik
          </head>
          <p xml:id="i-39DZ7Dp5EGWPmA6WQJD4zs">
            Mer än 80 miljoner människor befinner sig på flykt runt om i
            världen. De allra flesta söker skydd i närområdena, men en del
            söker skydd i Europa. Asylrätten bygger på att den som vill söka
            asyl måste ta sig till det land man vill söka skydd i. Detta i
            kombina­tion med de överenskommelser och avtal som EU sluter med
            tredjeländer för att stoppa migranter och flyktingar att komma
            till Europa sätter många i en mycket svår situation. I de fall
            sådana avtal sluts är det därför viktigt att de negativa effekterna
            minimeras och att man värnar mänskliga rättigheter.
          </p>
          <p xml:id="i-raDRLXKmPDuhp75SMzA5g">
            Centerpartiet anser därför att det är viktigt att människor kan
            få skydd genom säkra och lagliga vägar. Vidarebosättning genom
            kvotflyktingsystemet är ett säkert sätt för människor med störst
            behov av skydd, inte minst kvinnor och barn, att få skydd. Därför
            bör antalet kvotflyktingar öka.
          </p>
          <p xml:id="i-7s3cQWGhRPFsrEm4fzki69">
            Centerpartiet värnar asylrätten. Den som har skyddsskäl ska få
            stanna och få bästa förutsättningar för att integreras medan den
            som får avslag snabbt ska få beslut och återvända. Alla EU:s medlemsländer
            ska ta ett gemensamt ansvar för de som söker skydd i unionen.
            En viktig förutsättning är att Sveriges lagstiftning är i linje
            med andra EU-länders. Centerpartiet anser därför att tillfälliga
            uppehållstillstånd ska vara huvud­regeln och att utgångspunkten
            vid anhöriginvandring ska vara ett försörjningskrav. Kvotflyktingar
            ska dock även fortsättningsvis prioriteras genom att få permanent
            uppehållstillstånd direkt. Vi anser också att skyddsbehövande
            ska ha rätt till familje­återförening.
          </p>
          <p xml:id="i-JDr8Djb8WBbWkPumNt3MMc">
            Vi anser att rätten till skydd är viktigare än snabb tillgång
            till alla välfärdsförmåner. Asylsökande som kommer till Sverige
            på egen hand ska därför kunna kvalificera sig in i trygghetssystemen.
            Vi har därför bland annat lagt förslag som innebär kvalificering
            in i trygghetssystem till exempel föräldraförsäkringen och efterlevandepensionerna.
            Vi anser också att etableringsersättningen ska göras om till ett
            etableringslån.
          </p>
          <head type="h1" xml:id="i-SG8QdeamvjwsWo6CG1294V">
            Centerpartiets utgångspunkter
          </head>
          <head type="h2" xml:id="i-FvkYhsTYJjxBkgNJFMN26N">
            En gemensam migrationspolitik på EU-nivå
          </head>
          <p xml:id="i-LNunQz3XR8TfNQnjX8oAWp">
            Det är viktigt att EU:s medlemsländer tar ett större gemensamt
            ansvar och att man på EU-nivå kommer fram till en långsiktig och
            hållbar migrationspolitik. Svensk migrationslagstiftning måste
            vila på en bred överenskommelse i EU. Breda överenskommelser på
            EU-nivå och att alla länder har en likvärdig asyllagstiftning
            skapar de bästa förutsättningarna för gemensamt ansvar. Sverige
            ska även fortsätt­ningsvis ta sin del av ansvaret.
          </p>
          <p xml:id="i-37dQqquQ1CAiAt5D4g8vSS">
            Den migrationspakt som nu förhandlas på EU-nivå är ett steg i
            rätt riktning. En viktig del är en fungerande omfördelningsmekanism.
            Utgångspunkten i utformningen bör vara att alla länder tar ett
            delat ansvar för mottagandet av skyddsbehövande eller för de personer
            som fått avslag och ska återvända. I pakten föreslår man också
            ett nytt sätt att hantera asylansökningar vid EU:s yttre gräns.
            Det är bra att hitta nya mer effektiva sätt att hantera ansökningar
            på och att personer som inte kommer få asyl snabbt får beslut
            och påbörjar en återvändandeprocess. Det finns flera fördelar
            med den korta handläggningsprocess som föreslås, inte minst att
            göra den ovissa väntetiden för den enskilde så kort som möjligt.
            Samtidigt ska asylprocessen bygga på en rättssäker och individuell
            prövning. Vi anser därför att det är viktigt att EU-kommissionen
            övervakar att bedömningarna blir rättssäkra.
          </p>
          <head type="h2" xml:id="i-6dxct2H1LUAjSobbaMd2ub">
            En svensk migrationslagstiftning i linje med andra EU-länder
          </head>
          <p xml:id="i-HbhECN4SrYEZfavAq4a9Tv">
            I juli 2021 trädde en ny svensk migrationslagstiftning i kraft.
            Centerpartiet tycker att lagändringarna i stora delar är bra och
            att det är positivt att Sverige nu har en permanent migrationslagstiftning.
          </p>
          <p xml:id="i-PjtQ7RJUmZ4tY7P4swvcW5">
            Vår lagstiftning behöver vara i linje med andra EU-länders men
            samtidigt balansera mellan att ställa krav och främja integrationen.
            Därför står vi bakom tillfälliga uppe­hållstillstånd som huvudregel
            och försörjnings- och vandelskrav vid permanent uppehållstillstånd
            men är kritiska till att alternativt skyddsbehövande och flyktingar
            enligt den nya lagen får olika långa uppehållstillstånd. Vi står
            också bakom försörj­ningskrav som utgångspunkt vid anhöriginvandring,
            dock med vissa undantag. Svenska medborgare som bildat familj
            utomlands ska undantas försörjningskravet så att utlands­svenskar
            kan flytta tillbaka med sin familj. Även skyddsbehövande ska undantas
            försörjningskravet under de tre första månaderna så att familjer
            inte splittras. Det ska också finnas möjlighet att göra undantag
            från försörjningskravet vid särskilda skäl i enlighet med gällande
            lagstiftning.
          </p>
          <p xml:id="i-EmpkGx8EUCwPJGs1H2X8M4">
            Centerpartiet är också positiva till den utvidgade humanitära
            grunden som gör att personer som haft uppehållstillstånd under
            en längre tid och har en särskild anknytning till Sverige ska
            få större möjlighet att stanna kvar. Det innebär också att skillnaden
            mellan barn och vuxna tydliggörs i förhållande till den tillfälliga
            asyllagen, vilket är bra.
          </p>
          <head type="h1" xml:id="i-MV8PincrC1RAUWoJeU2sVL">
            En sammanhållen, effektiv och rättssäker asylprocess
          </head>
          <head type="h2" xml:id="i-59Fn1r9Nr8KxxGqR6vAzWJ">
            En rättssäker asylprocess
          </head>
          <p xml:id="i-6KzERsnq5PsrCzsPVQCFEz">
            För att kunna vidta åtgärder för att öka återvändandet måste
            de asylbeslut som fattas vara korrekta och lagstiftningen vara
            förutsägbar. Det är därför centralt att rättssäker­heten under
            asylprocessen är hög och att lagstiftningen håller över tid så
            att den som ansöker om uppehållstillstånd i Sverige vet vad som
            gäller. Vi anser därför att det behöver tillsättas en utredning
            som ser över om och hur rättssäkerheten under asyl­processen kan
            förstärkas. En sådan utredning bör se över tillförlitlighets-
            och tro­värdighetsbedömningarna som är centrala till exempel när
            den asylsökande åberopar förföljelse på grund av konvertering,
            sexuell läggning eller könsidentitet som asylskäl. Vi anser också
            att en sådan utredning bör se över systemet med biträden. Det
            har framkommit att vissa biträden inte fullgjort sitt uppdrag
            på ett tillfredsställande sätt. Biträdet har en viktig roll i
            att garantera att den asylsökande får sina rättigheter tillgodosedda.
          </p>
          <p xml:id="i-NBAh1fDYKQxy5RLtBttWrx">
            Det finns även anledning att se över hur de asylbeslut som fattas
            i medlemsstaterna i EU kan bli mer enhetliga. Trots att medlemsländerna
            i stor utsträckning utgår från samma landinformation om säkerhetsläget
            i olika länder skiljer sig bedömningarna åt. Det innebär att en
            asylsökande kan ha olika möjlighet att få uppehållstillstånd beroende
            på vilket land en asylansökan lämnas in i. Vi anser därför att
            man bör se över om det går att vidta ytterligare åtgärder på EU-nivå
            för att harmonisera bedömningarna. I arbetet med att förstärka
            rättssäkerheten och harmonisera bedömningarna har EU:s asylbyrå
            en viktig roll.
          </p>
          <head type="h2" xml:id="i-esV76M4zzTNvthQpCYg4v">
            Krav på ordnat mottagande i hemlandet för ensamma asylsökande
            barn
          </head>
          <p xml:id="i-C5r6yRNnEHDSTkNn7aCxW6">
            När ett ensamt barn är under 14 år och det finns ett bestående
            hinder mot att verkställa utvisningen exempelvis för att det inte
            finns ett ordnat mottagande i hemlandet finns det möjlighet att
            bevilja uppehållstillstånd enligt 5 kap. 6 § utlänningslagen.
            Men trots detta är det i vissa fall först i verkställighetsprocessen
            som barnet ges uppehållstillstånd. Det innebär att barnet får
            ett utvisningsbeslut och först i ett senare skede, när det kan
            konstateras att barnet inte kan återvända, beviljas ett uppehållstillstånd.
            I de fall ett ensamt barn inte anses ha rätt till uppehållstillstånd
            av andra skäl anser vi därför att man redan i grundärendet bör
            göra en grundlig bedömning av huruvida det finns ett ordnat mottagande
            i hemlandet så att barnet inte i onödan utsätts för en lång och
            oviss process.
          </p>
          <head type="h2" xml:id="i-8dptoZFf1sFpvHStudLrwd">
            Ett sammanhållet mottagande
          </head>
          <p xml:id="i-AGbS2nY97uhSFc8xbYwMRE">
            Ett fungerande mottagande är en viktig grundsten i en sammanhållen
            asylprocess. Att asylprocessen är så kort som möjligt innebär
            att den som får uppehållstillstånd snabbt kan påbörja en integrationsprocess
            och att den som får avslag får bättre förutsättningar att återvända.
            En kort handläggningstid både hos Migrationsverket och domstolarna
            är därför viktig. Migrationsverkets handläggningstider har under
            de senaste åren kortats väsentligt, men behöver bli ännu kortare.
            Det är också viktigt att alla som kommer till Sverige tidigt får
            information om Sverige, asylprocessen och de lagar och regler
            som gäller. Centerpartiet har därför drivit igenom en utökning
            av den samhällsinformation som ges under asyltiden. Det finns
            dock behov av att ytterligare se över hur ett samman­hållet mottagande
            ska utformas. Inom ramen för detta bör man också se över hur möjligheten
            att bo i eget boende under asyltiden ska se ut.
          </p>
          <head type="h2" xml:id="i-7arizt1uCAen7cgJLYpSrT">
            Ett sammanhållet och effektivt återvändande
          </head>
          <p xml:id="i-298aiV1xF9R63few97w5yh">
            En migrationspolitik som kombinerar medmänsklighet med ordning
            och reda förutsätter att den som fått avslag på sin asylansökan
            återvänder till sitt hemland. Idag är det inte tillräckligt många
            personer som återvänder efter avslagsbeslut. Ytterligare åtgärder
            behöver därför vidtas för att ett sammanhållet, humant och effektivt
            återvändande ska komma på plats. En viktig del är att man tidigt
            i processen förbereder den som kommer få ett avslag på att återvända.
            Man bör också se över möjligheten att inrätta avrese­centrum där
            den som fått avslag kan bo i enlighet med mottagandeutredningens
            förslag. I samband med detta behöver de ändringar som gjordes
            i LMA 2016 ses över som innebär att den som har fått ett lagakraftvunnet
            utvisningsbeslut generellt inte längre har rätt till boende och
            bistånd. Vi är också öppna för att se över om förlängd preskriptions­tid
            skulle kunna öka återvändandet. Det är dock viktigt att det samtidigt
            föreslås en lösning för de personer som får ett utvisningsbeslut,
            men som på grund av orsaker de inte själv kan påverka, inte kan
            återvända till hemlandet. Detta för att undvika att personer hamnar
            i limbo. Man bör även se över om det är möjligt att i högre utsträck­ning
            individualisera återvändandet och om ökad kunskap om asylprocessen
            kan underlätta återvändandet.
          </p>
          <head type="h1" xml:id="i-GFwYfG2dihnsqpiknCH6mb">
            Anhöriginvandring
          </head>
          <p xml:id="i-R3XwQqBpmZ6e2c4gkHdUwf">
            Centerpartiet anser att utgångspunkten vid anhöriginvandring
            ska vara att den som är make/maka/sambo eller barn under 18 år
            till en person som är svensk medborgare eller har uppehållstillstånd
            i Sverige (referensperson) ska kunna vara anhöriginvandrare. Detta
            i enlighet med dagens regelverk. Huvudregeln ska vara att referenspersonen
            i Sverige kan försörja den anhöriga, dock med vissa undantag.
            För att undvika att familjer splittras ska den som bildat familj
            utomlands och vill flytta hem med sin familj till Sverige och
            den som fått asyl och vill återförenas med sin familj undantas
            för­sörjningskravet. Även kvotflyktingar bör undantas på samma
            sätt som personer som fått asyl under de tre första månaderna
            från att man rest in i Sverige.
          </p>
          <p xml:id="i-Hw2C55T8CvtwQsNgZsLvPP">
            Vi anser också att uppskjuten invandrarprövning även fortsättningsvis
            ska vara utgångspunkten om en person kommer till Sverige från
            ett tredje land för att leva med en partner som man inte tidigare
            haft en relation med. Huvudregeln är, i likhet med andra tillståndsgrunder,
            att ett sådant uppehållstillstånd är tillfälligt och att uppehålls­tillståndet
            kan förlängas i det fall förhållandet består. Att uppehållstillståndet
            är knutet till anknytningspersonen i Sverige är en nödvändighet
            och en förutsättning för att uppehållstillstånd ska beviljas.
            Det kan dock leda till en beroendesituation. Centerpartiet anser
            därför att man bör se över om den lag som ger en anknytningsperson
            möjlighet att stanna kvar i Sverige om förhållandet upphört på
            grund av att man utsatts för våld eller andra allvarliga kränkningar,
            är ändamålsenlig. I vissa fall är risken större att en anknytningsperson
            kommer att utnyttjas. Det kan till exempel handla om fall där
            referenspersonen i Sverige tidigare utsatt en partner för våld
            eller andra övergrepp. Vi vill därför att man också ser över om
            ytterligare åtgärder kan vidtas för att förhindra att den anhöriga
            utnyttjas i de fall man på förhand bedömer att det finns en stor
            risk. Till exempel genom att informera anknytningspersonen om
            referenspersonens tidigare brott.
          </p>
          <head type="h1" xml:id="i-TXve32M5Xas32cHHRsdj35">
            Arbetskraftsinvandring
          </head>
          <head type="h2" xml:id="i-NCiWTAX48UEGgKdxGB8cgj">
            På EU-nivå
          </head>
          <p xml:id="i-RKztGW4TDNo7LXJM9kURd3">
            Centerpartiet anser att EU bör göra en översyn av problemen med
            EU:s lagstiftning inom arbetskraftsinvandring och sjösätta reformer
            som minskar byråkratibördan och harmoniserar lagstiftningen ytterligare
            utan att inskränka den nationella kompetensen. Många arbetskraftsinvandrare
            – oavsett nivå av utbildning och färdigheter – väljer idag bort
            EU som slutdestination för USA, Kanada och Oceanien. EU riskerar
            att tappa mycket ekonomisk konkurrenskraft om vi inte gör oss
            mer attraktiva att söka sig till för arbete från tredjeland, men
            riskerar också att ha ännu svårare att lösa demografiska utmaningar.
            Därför ser vi att fler lagliga vägar in i Europa är rätt väg att
            gå, såsom de talangpartnerskap som EU-kommissionen presenterat.
          </p>
          <head type="h2" xml:id="i-UAKSEus6DZ1rXQm9qm8vDD">
            I Sverige
          </head>
          <p xml:id="i-Ra7Mdn5dHtJAzpCRDXaXji">
            Arbetskraftsinvandringen är en stor tillgång för Sveriges kompetensförsörjning,
            för samhällets ekonomi och för företagens konkurrenskraft. Därför
            värnar vi dagens arbets­kraftsinvandringsregelverk. Vi har också
            under flera år drivit på för att problemen med kompetensutvisningar
            ska lösas. Antalet kompetensutvisningar har minskat, men viss
            kvarstående problematik återstår. I SOU 2021:5 Ett förbättrat
            system för arbetskrafts­invandring föreslås åtgärder för att lösa
            kompetensutvisningsproblematiken. Vi anser att dessa lagändringar
            bör genomföras.
          </p>
          <p xml:id="i-LCd6mgZVVeZ5mqwucsQbQZ">
            Det finns problem med missbruk av arbetstillstånd, vilket har
            uppmärksammats av flera myndigheter de senaste åren. Det har framkommit
            att arbetskraftsinvandrare utnyttjas av organiserade kriminella
            nätverk, men också att arbetstillstånd används som ett sätt att
            utnyttja välfärdssystemet (se ex. Myndighetsgemensam lägesbild
            om organiserad brottslighet 2019). Det är viktigt att komma till
            bukt med denna problematik. Vi är därför positiva till att detta
            nu ses över i utredningen Åtgärder för att attrahera internationell
            kompetens och motverka utnyttjande av arbetskraftsinvandrare (dir
            2020:8). Även de problem som finns med fusk inom personlig assistans,
            så kallade cirkeltillstånd eller brukarimport, behöver lösas.
            Upplägget innebär att ett assistansbolag anställer en tredjelandsmedborgare
            som har barn med assistansbehov med syfte att tjäna pengar på
            barnets vårdbehov. För att komma till bukt med denna problematik
            anser Centerpartiet att det bör införas en ny lag som ger möjlighet
            att avslå en arbetstillstånds­ansökan om syftet med ansökan kan
            anses vara ett annat än arbete, till exempel att utnyttja välfärdssystemet.
            Vi anser också att man bör utvidga bestämmelsen om åter­kallelse
            av uppehållstillstånd i utlänningslagen för att i högre utsträckning
            inkludera de fall där man i efterhand kan konstatera att syftet
            med ansökan inte i första hand var arbete.
          </p>
          <p xml:id="i-Ldk9FiqvwqH82wXzEqcWcn">
            En negativ konsekvens av kompetensutvisningarna är att Sverige
            har kommit att uppfattas som ett mindre attraktivt land att arbeta
            i. Samtidigt är många företag beroende av arbetskraftsinvandringen,
            och konkurrensen om arbetskraft mellan vissa länder är hög. Precis
            som att åtgärder behöver vidtas på EU-nivå för att locka arbetskraftsinvandrare
            till EU behöver vi nationellt också se till att arbetskrafts­invandrare
            väljer att arbeta i just Sverige. Det förutsätter att vi har ett
            fungerande och samordnat system när man väl kommer hit i likhet
            med många andra EU-länder. För att öka attraktionskraften bör
            man också införa ett särskilt uppehållstillstånd för talanger.
            Uppehållstillståndet ska rikta sig till företagare som vill undersöka
            möjligheterna att driva näringsverksamhet i Sverige och då även
            startups.
          </p>
          <head type="h1" xml:id="i-SibXqosUtoJ3YTDxmv1YNn">
            Medborgarskap
          </head>
          <head type="h2" xml:id="i-Rmz1mX8QbMPCvkLS1juoDh">
            Befrielse från medborgarskap
          </head>
          <p xml:id="i-Rpsysr3ETMPbwVoYRcpMsb">
            Det finns fall där barn som har dubbelt medborgarskap förs ut
            från Sverige för att giftas bort mot sin vilja. För att barnet
            inte längre ska ha möjlighet att få konsulärt stöd eller att återvända
            till Sverige ansöker vårdnadshavaren om att barnet ska befrias
            från sitt svenska medborgarskap. Det har därför tillsatts en utredning
            (dir 2019:70) som bland annat ska se över hur möjligheterna att
            avslå en ansökan om befrielse från svenskt medborgarskap ska utökas
            för att motverka hedersrelaterat våld eller tvång och för att
            stärka barns rättigheter. Centerpartiet är positiva till lagändringar
            som stärker skyddet för barn att befrias från svenskt medborgarskap.
          </p>
        </div>
        <div type="motSignatures">
          <list>
            <item xml:id="i-4LpvdusA5zPKi2MEG4WHHZ">
              Jonny Cato (C)
            </item>
            <item xml:id="i-WrZNhz6rEABG74ZnqiyZXS">
              Johan Hedin (C)
            </item>
            <item xml:id="i-5qLwdQkG7CxiapWajSQQgA">
              Martina Johansson (C)
            </item>
            <item xml:id="i-ATNPRyfhjKZboeCMATV8Vb">
              Ola Johansson (C)
            </item>
            <item xml:id="i-KRiBUHTqU4v383vb3wyERi">
              Per Schöldberg (C)
            </item>
            <item xml:id="i-PmrYeDttCsAQeYAmVc6pqt">
              Linda Modig (C)
            </item>
            <item xml:id="i-8kWqbh27mRj5yU71wwJDox">
              Helena Vilhelmsson (C)
            </item>
            <item xml:id="i-Bx4MwJ9qmfpbRAkAg3nqKK">
              Malin Björk (C)
            </item>
            <item xml:id="i-HvehDDAWasaWg61nbkvg4">
              Lars Thomsson (C)
            </item>
          </list>
        </div>
      </div>
    </body>
  </text>
</TEI>
