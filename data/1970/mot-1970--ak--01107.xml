<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1107/mot_1970__ak__1107-001.pdf"/>
      <fw xml:id="i-7CSxuH75Hhq9FFPUBkp66Z">
        6 Motion i Andra kammaren, nr 1107 år 1970
      </fw>
      <div type="motHeader" xml:id="i-KgriX1DJRTUxdg19HvA9Da">
        <div type="motTitle" xml:id="i-DimYsHy3q8F7BtXsyeoLzH"/>
        <div type="motSubmissionInfo" xml:id="i-HCimFpFvo7VHWNEtq4Sbjc"/>
      </div>
      <div type="motBody" xml:id="i-Km7Zq2kuhoyTmQzrDHBtKb">
        <div xml:id="i-XbvJmjxMAM5sJxHm7X6cKZ">
          <p xml:id="i-9K5D59wDZu7iEfjwK5bvQB">
            Nr 1107
          </p>
          <p xml:id="i-XPoLVdoj7hn13ncuRUX8Zw">
            Av herr Ahlmark, om kartläggning av mångsyssleriet inom poli-
            tiken.
          </p>
          <p xml:id="i-EMMc8CsMz5T2FdrMp7yZ6b">
            Mångsyssleriet bland politiker tas då och då upp i press och
            debatt. Man visar hur en del riksdagsmän är överhopade av uppdrag
            i stat, landsting och kommun, i partiarbete, organisationer och
            företag, Många frågar sig om koncentrationen av styrelseposter
            och annat på ganska få händer verk- ligen är till nytta för svenskt
            samhällsliv. Jag tror den frågan är angelägen att ställa och att
            mångsyssleriet håller på att bli en av politikens stora faror
            inför framtiden. I boken »Vår fattiga politik» (1964) försökte
            jag sammanfatta en av riskerna (s. 100):
          </p>
          <p xml:id="i-VBPDUqA3g9ZYy7sqbef9Tm">
            Mångsyssleriets största fara är att det hindrar riksdagsmannen
            från mera långsiktigt tänkande och från att verkligen tränga in
            i sina specialfrågor. Politikerna hastar mellan riksdagsutskott
            och statlig utredning, parti- distrikt och hushållningssällskap,
            länsnykterhetsnämnd och bolagsstyrelse, stadsfullmäktige och fackorganisation,
            landstingets förvaltningsutskott och hemkommunens byggnadsnämnd
            — det är naturligt om de aldrig får chans att i lugn och ro tänka
            igenom och läsa om de frågor som dyker upp vid horisonten. De
            blir hetsade och uttröttade av ständigt arbete i dagsproble- men.
            Därför är mångsysslaren ett hot mot det politiska livets vitalitet.
          </p>
          <p xml:id="i-UrSbFiiwW4PsUScd483Kvv">
            Det här problemet är viktigare i dag än när raderna ovan skrevs
            för sex sju år sedan. Debatten om framtidsforskningen i Sverige
            och andra länder har gång på gång kommit tillbaka till kärnfrågan:
            den tekniska, ekonomiska och sociala utvecklingen går så snabbt
            i dag att politiker ständigt riskerar att göra misstag i sina
            beslut om de inte ägnar en väsentlig del av sin tid åt att studera
            de problem som kan möta oss om fem—tio—femton år. Det är här inte
            bara fråga om att studera trender och prognoser. Lika viktigt
            är att arbeta fram alternativ, undersöka hur vi på grundval av
            våra värderingar kan fatta beslut i dag som kan undvika risker
            längre fram och bygga ett bättre samhälle. Det är en av framtidsstudiernas
            stora uppgifter att ge per- spektiv på en utveckling som vi annars
            mest anar men som snabbt, mycket snabbt, formar vårt samhälle
            och binder besluten. På samma gång ökar antalet frågor snabbare
            än antalet &gt;»makthavare» i samhället. Problemen blir mera komplicerade
            — men tiden att läsa på ärendena är inte större i dag än för hundra
            år sedan. Den främsta uppgiften för politiker är ofta att hålla
            näsan ovanför pappershögarna, att hinna med utredningar, uppvaktningar
            och sammanträden. Att ta del av debattartiklar och läsa böcker
            är det för många svårt att orka med. Och så hinner man
          </p>
          <pb facs="riksdagen-motions-pdf/data/1970/mot_1970__ak__1107/mot_1970__ak__1107-002.pdf"/>
          <fw xml:id="i-UHg8JhviJaJBfwP7c5DaMe">
            Motion i Andra kammaren, nr 1107 år 1970 7
          </fw>
          <p xml:id="i-9B9xMm1DCcvZj3uYyrUfmR">
            inte överväga de långsiktiga verkningarna av besluten i nuet.
            Makten kommer lätt att ligga hos tekniker och administratörer
            utan eget politiskt ansvar. Under 1960-talet var aspekter på den
            här frågan då och då uppe i de- batten. Några undersökningar har
            gjorts om uppdrag och arbetsuppgifter för riksdagsmän, t. ex.
            i länsdemokratiutredningen. Nya undersökningar kommer att bli
            klara längre fram, t. ex. den s. k. representationsundersök- ningen
            som görs av statsvetenskapliga institutionen i Göteborg. I debatten
            om kommunindelningsreformen har man vidare tagit upp de risker
            som en drastisk reduktion av antalet kommunala förtroendeposter
            innebär. Ur dessa utredningar och diskussioner är det möjligt
            att dra fram siffror som be- lyser mångsyssleriet. De senaste
            åren har krav och synpunkter på det här området förts fram med
            ökad skärpa i debatten. Partiernas och »de etablerades» insatser
            har kri- tiserats för slutenhet och oförmåga att ta emot impulser
            utifrån. Man har menat att ett begränsat antal människor innehar
            ett så stort antal viktiga poster att maktkoncentrationen i det
            politiska livet är en överhängande fara. Man har krävt mer av
            insyn, mer av medlemmars medbestämmande i beslutsprocessen i organisationer,
            mer av öppenhet inför framtidens frågor redan innan de är akuta
            eller politiskt matnyttiga. I den kritiken ligger mycket av överdrifter,
            det är sant. Men många av synpunkterna för fram till just den
            fråga som jag här diskuterar: hur ser vi till att så många människor
            får uppdrag av olika slag att man dels breddar inflytandet, dels
            ökar &gt;»makthavarnas» möjlighet att tränga in i de stora frågorna
            i dag och inför framtiden? För den representativa demokratins
            förmåga att förnya sig och stå stark inför nya krav och prövningar
            är svaret på den frågan av stor betydelse. Det är rimligt att
            också riksdagen diskuterar och behandlar den mer målmed- vetet
            än hittills. Det gäller inte nu att genom lagar eller andra bestämmelser
            försöka begränsa det antal uppdrag som varje politiker kan inneha.
            Där- emot är det viktigt att få fram utredningar som noggrant
            och mer syste- matiskt än hittills belyser problem av det här
            slaget. Resultaten av sådana vetenskapliga undersökningar skulle
            säkert stimulera politiska partier — och andra organisationer
            — att mer än nu motarbeta mångsyssleri och orimlig uppdragskoncentration.
            Här finns många frågeställningar som kan tyckas triviala men som
            be- tyder mycket för vitaliteten i samhällsarbetet. Hur fördelar
            riksdagsmännen sin tid mellan riksdag, kommunala instanser, partiarbete
            i annan mening ete.? I hur stor utsträckning hinner personer som
            ingår i »partiledningar» och riksdagsgrupper följa med i debatten
            om centrala framtidsfrågor? Vilken typ av uppdragskoncentration
            kan ha värde för samordning och ömsesidiga impulser? Hur medvetna
            är partier och politiker i stat och kommun om de
          </p>
          <pb facs="riksdagen-motions-pdf/data/1970/mot_1970__ak__1107/mot_1970__ak__1107-003.pdf"/>
          <fw xml:id="i-J8z4sF2SLhEgfZ7nPxxWgg">
            8 Motion i Andra kammaren, nr 1107 år 1970
          </fw>
          <p xml:id="i-Y5bb4ZvF73h7CgT2RUwFxd">
            problem som är förknippade med mångsyssleri och maktanhopning
            på få händer? Vad gör man aktivt för att motverka sådana tendenser?
            Går ut- vecklingen mot ökat eller minskat »mångsyssleri»? Är det
            möjligt att genom konstitutionella reformer av olika slag komma
            till rätta med risker som an- tytts i den här motionen? Etc. Att
            få sådana problem utförligt belysta och kartlagda under 1970-talet
            vore en vinning för debatten och politiken. Jag hoppas att riksdagen
            vill ta initiativ som leder till större kunskap och ökad medvetenhet
            på detta om- råde. Mot bakgrund av vad som anförs i motionen hemställer
            jag, att riksdagen i skrivelse till Kungl. Maj:t tar initiativ
            till en kartläggning av »mångsyssleriets&gt; omfattning och verkningar
            i svensk politik.
          </p>
          <p xml:id="i-9Q6ti5fyXUa7XtToXzdwrk">
            Stockholm den 28 januari 1970
          </p>
          <p xml:id="i-FJhLsciMRGwiLPCWGTyNia">
            Per Ahlmark (fp)
          </p>
        </div>
      </div>
    </body>
  </text>
</TEI>
