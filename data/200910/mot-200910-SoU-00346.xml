<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00346">
  <teiHeader>
    <fileDesc>
      <titleStmt>
        <title>Kunskapscentrum för alkohol- och narkotikarelaterade fosterskador</title>
        <author corresp="i-BoRLrCqi4prCw3N11EyJPF">av Solveig Hellquist (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kunskapscentrum för alkohol- och narkotikarelaterade fosterskador</title>
          <idno type="rdwebb">GX02So346</idno>
          <rs type="number">So346</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So346/text</ref>
          <ref type="dokument_url_html">http://data.riksdagen.se/dokument/GX02So346</ref>
          <ref type="dokumentstatus_url_xml">http://data.riksdagen.se/dokumentstatus/GX02So346</ref>
          <ref type="doc">http://data.riksdagen.se/fil/9F979FA7-87F8-4B9D-9DCE-8C3031FC1714</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BoRLrCqi4prCw3N11EyJPF</idno>
            <name>Solveig Hellquist</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4HW1jpLCKyqZUh4ZrNedNa" type="signed"/>
        <correspContext corresp="i-4HW1jpLCKyqZUh4ZrNedNa">
          <note type="signatory" corresp="i-BoRLrCqi4prCw3N11EyJPF"/>
        </correspContext>
        <correspAction xml:id="i-3uUPyus5NKaynNbTVevjTM" type="numbering">
          <date when="2009-10-05"/>
        </correspAction>
        <correspAction xml:id="i-B1o4NJQ2dcizYqEChf3wag" type="submission">
          <date when="2009-10-01"/>
        </correspAction>
        <correspAction xml:id="i-3MuWgE2iwQpM6Rkt7tm1Zt" type="transfer">
          <date when="2009-10-01"/>
        </correspAction>
        <correspAction xml:id="i-5UvqdA5moHZ8MaFmqYNkoZ" type="assigned"/>
        <correspContext corresp="i-5UvqdA5moHZ8MaFmqYNkoZ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-RU1sQXeKg7iREuMuPMkxPP">
            Förslag till riksdagsbeslut
          </head>
          <p xml:id="i-9fFzKr1Fsh9GUrNJkscCpb">
            Riksdagen tillkännager för regeringen som sin mening vad som
            anförs i motionen om att ett nationellt kunskapscentrum för barn
            med alkohol- och narkotikarelaterade fosterskador bör skapas.
          </p>
        </div>
        <div type="motContent">
          <head xml:id="i-4ZjRwdCxtABfjTZD24dQ4N" type="h1">
            Motivering
          </head>
          <p xml:id="i-UoQrpHccbWMvWvLDsHGoxK">
            Alkohol- och narkotikabruket ökar kraftigt i vårt land och andelen
            kvinnor bland missbrukarna växer. Ökningen av antalet kvinnliga
            alkoholister och narkomaner återspeglas även bland gravida. Konsumtionen
            av alkohol och narkotika har särskilt ökat bland unga. I en doktorsavhandling
            av barnmorskan Mona Göransson vid Huddinge sjukhus framkom nyligen
            att 30 % av de gravida i Stockholm fortsätter att dricka under
            graviditeten och 17 % av dem på en nivå som riskerar att skada
            fostret. Resultatet blir en ökad risk för att barn drabbas bland
            annat av alkoholrelaterade fosterskador, så kallat fetalt alkoholsyndrom
            (FAS), fetala alkoholeffekter (FAE) och liknande skador av andra
            droger. Dessa skador ger barnen ett livslångt lidande samtidigt
            som det förorsakar samhället stora kostnader.
          </p>
          <p xml:id="i-YS2HXbBFX1zFdbFoeeUWjd">
            Antalet barn som föds med FAS uppskattas till något hundratal
            per år och antalet barn med FAE antas vara tvåtre gånger så många.
            Storleksmässigt kan de alltså jämföras med välkända diagnoser
            som Downs syndrom och CP. I några fall döljer sig barn med alkohol-
            och narkotikarelaterade fosterskador bakom diagnoser som damp,
            adhd, autism etc.
          </p>
          <p xml:id="i-Mk9tVByBUsDMEx6nh3t3Bc">
            Många barn som föds med alkohol- och narkotikaskador kan inte
            tas om hand av sina biologiska föräldrar och placeras därför i
            familjehem eller institution. Ett okänt antal alkoholskadade barn
            kommer dessutom till Sverige genom internationell adoption, framför
            allt från öststaterna.
          </p>
          <head xml:id="i-3pnBmq5ZjEqkQ9dcgGBK1b" type="h2">
            Bristen på kunskap
          </head>
          <p xml:id="i-2SxGVPCBB7ygLNo3jMP8g2">
            En ideell organisation har bildats (FAS-föreningen), för att
            stödja familjer, informera om alkoholrelaterade fosterskador och
            förebygga att flera barn drabbas. Föreningen upplever att behovet
            av kunskap är stort. Kunskapen om dessa barngrupper är mycket
            begränsad på alla nivåer. Bland forskare finns några med specialkunskaper,
            men det är svårt att få ut deras arbete utanför institutionerna.
            Bland läkare i allmänhet är kunskapen inom området generellt bristande.
            Tyvärr gäller samma även många barnläkare och personal på BVC-mottagningar.
            Flertalet skadade barn får inte någon korrekt diagnos, vilket
            är oerhört viktigt för att barnet ska få rätt behandling.
          </p>
          <p xml:id="i-KFaPgLrpfD6ay2Q2TopfMW">
            Inte heller bland personal inom socialtjänst, förskola och skola
            finns tillräcklig kunskap eller kompetens att bemöta problematiken
            kring barn med skador av alkohol och narkotika. Till följd av
            denna brist på kunskap får många föräldrar, både biologiska och
            fosterföräldrar, bristfällig eller felaktig information om barnens
            funktionshinder.
          </p>
          <p xml:id="i-X137mWxxY29QArDxhUWRtf">
            Den begränsade vetenskapliga och medicinska kunskapen är i dag
            i huvudsak koncentrerad till Göteborgs- och Stockholmsregionerna,
            men även där är det svårt för berörda familjer att få tillgång
            till stöd och hjälp. Kunskapen finns totalt sett hos ett fåtal
            personer i landet. I dag slussas de flesta barn runt till olika
            vårdinrättningar, där kunskapen om denna grupp av barn oftast
            är mycket begränsad.
          </p>
          <p xml:id="i-7haPbQmop3kYbCxRMWot6s">
            Målet bör vara att bygga upp ett nationellt kunskapscentrum med
            bred kompetens och med följande verksamheter:
          </p>
          <list style="ul">
            <item xml:id="i-VpuNdqj5vi8JxveFm3cz8y">
              Diagnostisering av fetala skador av alkohol och narkotika hos
              barn och vuxna.
            </item>
            <item xml:id="i-JUgC43QJrKPKyiHe9AciA8">
              Bedömning av mindre uttalade fall av alkohol- och narkotikarelaterade
              fosterskador.
            </item>
            <item xml:id="i-UJ7ahP9mEbcByEWWJmHrzQ">
              Psykologisk och psykiatrisk kompetens för såväl barn och vuxna
              med de aktuella skadorna som deras familjenätverk.
            </item>
            <item xml:id="i-F7gU2Ej248bTwJyqnyZ5jX">
              Pedagogiskt stöd och handledning.
            </item>
            <item xml:id="i-LYyRSsh4C6m6DtpBiNbMAu">
              Studie- och arbetslivsvägledning.
            </item>
            <item xml:id="i-TBTzx9tNprZa92cQm9ekvz">
              Social och ekonomisk vägledning.
            </item>
          </list>
          <p xml:id="i-VVhEru6ze1bYE4DWe2BRzd">
            Syftet bör vara att barn med alkohol- och narkotikarelaterade
            fosterskador tidigt ska placeras i trygga stabila familjeförhållanden
            och att dessa barn identifieras och diagnostiseras så tidigt som
            möjligt. Detta bör ske för att förebygga de många negativa konsekvenser
            i form av asocialt beteende, missbruk, kriminalitet m.m. som annars
            ofta blir följden av barnens funktionshinder. Därför bör det skapas
            ett nationellt kunskapscentrum där det finns en samlad kompetens
            om barn med fosterskador av alkohol och narkotika att bygga vidare
            på. Detta bör riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-7t2oH417jc3cRRMdrFFGfr" who="i-BoRLrCqi4prCw3N11EyJPF">
              Solveig Hellquist (fp)
            </item>
          </list>
        </div>
      </div>
    </body>
  </text>
</TEI>
