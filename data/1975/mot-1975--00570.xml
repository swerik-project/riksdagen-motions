<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00570">
  <teiHeader>
    <fileDesc>
      <titleStmt>
        <title>om upprustning av vägnätet inom Kristianstads län.</title>
        <author>av herr Henmark m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om upprustning av vägnätet inom Kristianstads län.</title>
          <idno type="rdwebb">FY02570</idno>
          <rs type="number">570</rs>
          <ref type="dokument_url_text">http://data.riksdagen.se/dokument/FY02570/text</ref>
          <ref type="dokument_url_html">http://data.riksdagen.se/dokument/FY02570</ref>
          <ref type="dokumentstatus_url_xml">http://data.riksdagen.se/dokumentstatus/FY02570</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TkQYUfaqKqtshh9bgzavdb</idno>
            <name>MARTIN HENMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-GFTRsNqinZi5u1Qbi8pmh8</idno>
            <name>N. YNGVE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-FcSHwyiPoR4KQVGMkW2y5K</idno>
            <name>ANNA-LISA NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NL8fHuzhtben2kVrWrDqmh" type="signed"/>
        <correspContext corresp="i-NL8fHuzhtben2kVrWrDqmh">
          <note type="signatory" corresp="i-TkQYUfaqKqtshh9bgzavdb"/>
          <note type="signatory" corresp="i-GFTRsNqinZi5u1Qbi8pmh8"/>
          <note type="signatory" corresp="i-FcSHwyiPoR4KQVGMkW2y5K"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__570/mot_1975__570-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner nr 570-574 Mot. 1975 570-574
          </p>
          <p>
            Nr 570
          </p>
          <p>
            av herr Henmark m. fl. om upprustning av vägnätet inom Kristianstads
            län.
          </p>
          <p>
            I 1971 års statsverksproposition berör departementschefen det
            inom tra- fikområdet pågående utvecklingsarbetet och uttalar som
            sin mening att detta bör vidgas. Om innebörden i denna vidgning
            säger departementschefen:
          </p>
          <p>
            Syftet med det av mig förordade utvidgade utvecklingsarbetet
            bör sam- manfattningsvis vara att ta fram ett underlag, som gör
            det möjligt att klar- lägga och värdera de grundläggande sambanden
            mellan väginvesteringar och vägnätets standard å ena samt bebyggelse-
            och näringslivsutvecklingen å andra sidan. Utifrån ett sådant
            underlag bör en utveckling ske av pla- neringsmetodiken, som gör
            det möjligt att med utgångspunkt från en given investeringsnivå
            på ett bättre sätt än hittills bedöma och prioritera väg- behoven
            inom ramen för en till regionalpolitiken lämpligt anpassad väg-
            politik. I avvaktan på den arbets- och tidskrävande utvecklingen
            av en mera generellt tillämplig planeringsmetodik, som inrymmer
            möjligheter till vidare samhällsekonomiska och regionalpolitiska
            hänsyn, bör enligt min mening även på kortare sikt ett ökat utrymme
            under vissa förutsättningar kunna beredas för regionalpolitiska
            hänsyn vid överväganden beträffande vägin- vesteringar och andra
            åtgärder på vägområdet.
          </p>
          <p>
            Trafikutskottet underströk kraftigt departementschefens uttalande
            och an- förde:
          </p>
          <p>
            Den integrerade väg- och trafikplanering som nu bör eftersträvas
            måste vidare ske i nära kontakt med samhällsplaneringen i stort
            och i högre grad än hittills samordnas med en aktiv lokaliserings-
            och regionalpolitik. Ar- betsmarknadspolitiska och allmänt näringspolitiska
            målsättningar måste här- vid beaktas varjämte hänsyn måste tas
            till trafiksäkerhetsmässiga och mil- jömässiga synpunkter. De
            resurser som avsätts för vägändamål bör i enlighet härmed fördelas
            på ett sådant sätt att alla delar av landet får ett vägnät som
            tillsammans med andra åtgärder skapar bättre förutsättningar för
            be- folknings- och näringslivsutvecklingen. Lönsamhetsbedömningarna
            måste sålunda styras av kravet härpå. En sådan allmän målsättning
            ger också departementschefen uttryck för. Han anser emellertid
            att det även på kortare sikt bör finnas möjlighet att i särskilda
            fall komplettera de rent trafikekonomiska utvärderingarna med
            samhällsekonomiskt betingade hänsyn till behovet av speciella
            regional- politiska åtgärder. Härvid åsyftas vägprojekt av särskild
            regionalpolitisk be- tydelse där de samhälleliga vinsterna uppenbarligen
            inte oväsentligt kan överstiga vad som följer av en ren trafikvinstkalkyl.
          </p>
          <p>
            Sedan dessa uttalanden gjordes och riksdagen fattat beslut i
            enlighet med trafikutskottets betänkande har nya flerårsplaner
            utarbetats. Av de direktiv
          </p>
          <p>
            I Riksdagen 1975. 3 saml. Nr 570-574
          </p>
          <pb facs="riksdagen-motions-pdf/data/1975/mot_1975__570/mot_1975__570-002.pdf"/>
          <p>
            -Mot. 1975:570 2
          </p>
          <p>
            som statens vägverk givit framgår beträffande L-län dels att
            för investering i riksvägar planeringsramen utgör 132,5 milj.
            kr. under hela flerårsplane- perioden 1976-1980, dels att i flerårsplanen
            bör inordnas investeringar i E 6 och E 4 på sammanlagt 103,9 milj.
            kr. Länsstyrelsen har därför möjlighet att disponera investeringsmedel
            för länets närings- och regionalpolitiska be- hov intill 28,6
            milj. kr. under hela femårsperioden. Dessa förhållanden begränsar
            i hög grad länsstyrelsens möjligheter att beträffande riksvägarna
            tillgodose länets egna behov. Utan att undervärdera de båda Europavägarnas
            betydelse, måste dock vissa vägar för länets nä- ringsliv och
            befolkningsutveckling te sig betydelsefullare. Utbyggnaden av
            dessa måste, därest icke ytterligare medel kan ställas till förfogande,
            efter- sättas och försenas. Särskilt två objekt är för länet i
            särklass angelägna — väg 21 på sträckan Tyringe-Åstorp och vägarna
            i Österlen, den förra företrädesvis från närings- politisk synpunkt,
            de senare från regionalpolitisk synpunkt. Väg 21 utgör länets
            öst-västliga förbindelseled. Den förbinder länets re- sidensstad
            med fyra kommunblockscentra, nämligen Hässleholm, Perstorp, Klippan
            och Åstorp. Dessa fem tätorter är kommersiella och administrativa
            centra för en befolkning på ca 150 000 invånare. Huvuddelen av
            dessa kom- muners näringsliv är också lokaliserad till nämnda
            tätorter. Närheten mellan tätorter av denna storlek (6 500-32
            000 invånare) skapar en betydande trafik, som accentueras av ett
            förhållandevis ensidigt näringsliv i några av orterna. Väg 21
            utgör också förbindelseled mellan Kristianstad och Ängelholm,
            som är länets tredje tätort i storleksordning. Utvecklingen i
            tätorterna längs väg 21 kännetecknas av följande. Be- folkningen
            i dessa orter ökar mycket snabbt. Näringslivet är expansivt, och
            nya industrier håller på att etableras. Nödvändigheten för industrin
            att ta vara på de fördelar stordriften erbjuder har medfört en
            koncentration av verksamheter till de större företagen utmed väg
            21. Ett av motiven härför har varit närheten till kontinentens
            stora konsumtionscentra eller, konkre- tiserat, närheten till
            Helsingborg såsom färjehamn för den utrikes land- trafiken och
            viktigaste utskeppningshamn för sjögående gods. För ett fungerande
            samhälle i vid bemärkelse och ett funktionellt nä- ringsliv är
            goda transportmöjligheter av vital betydelse. Huvudparten av person-
            och godstransporterna måste rimligen ske på landsväg på grund
            av de korta avstånden. Även om en del av det utrikes landtransporterade
            godset med fördel kan gå på järnväg, kvarstår väg 21 som den viktigaste
            transportleden. På den sämsta delen av vägen — mellan Kärreberga
            och Hyllstofta (22 km) — omfattar trafiken nu 4000-7 000 f/åmd.
            Vägdelen har i regel en körbana på 6-7 meter, saknar vägrenar
            och har dålig bärighet. På långa sträckor finns randbebyggelse
            tätt intill vägen, och med smärre undantag råder hastighetsbegränsning
            till 50 eller 70 km/tim. En låg vägport i kuperad terräng utgör
            en av flaskhalsarna för lastbilstrafiken.
          </p>
          <pb facs="riksdagen-motions-pdf/data/1975/mot_1975__570/mot_1975__570-003.pdf"/>
          <p>
            Mot. 1975:570 3
          </p>
          <p>
            I fråga om Österlen har länsstyrelsen och övriga länsmyndigheter
            under en följd av år nedlagt ett betydande arbete för att hejda
            och om möjligt vända den negativa befolkningsutvecklingen. Ombyggnaden
            av väg 10 har bland andra åtgärder stått i centrum för diskussionen.
            Goda och snabba vägar mellan Österlen och Malmöregionen är mycket
            positivt för Österlen samtidigt som en viss avlastning — helt
            i överens- stämmelse med statsmakternas målsättning för regionalpolitiken
            — av den överhettade Malmöregionen sker. Kristianstads län är
            i förhållande till trafikintensiteten utrustat med brist- fälliga
            vägar. Detta gäller icke minst riksvägarna. Länet är också — efter
            Stockholms och Malmöhus — det mest olycksdrabbade i landet. De
            kost- nadsramar som vägverket givit i sina riktlinjer för den
            framtida planeringen (långtidsplaner för perioden 1976-1985) ger
            föga hopp om bättre förhållanden i framtiden. Rambeloppet för
            det pågående arbetet med långtidsplaner i vad gäller länsvägar
            i länet har vägverket i ett alternativ angivit till i stort sett
            oförändrad nivå från 1976 till 1985, samtidigt som för riket i
            dess helhet årsbeloppen mot slutet av perioden fördubblats i förhållande
            till början av perioden. Länsstyrelsen har i sitt yttrande framhållit
            att om de ramar som tilldelats länet kommer att ligga till grund
            för det framtida vägbyggandet, kommer detta att få allvarliga
            konsekvenser för framkomlighet och tra- fiksäkerhet. Läget beträffande
            riksvägar är sådant att länsstyrelsen funnit skäl föreslå viss
            överföring av medel från ramen för länsvägar, trots att dessa
            mer än väl behöver föreslagna medel. Det är mycket angeläget att
            vägnätet i Kristianstads län, främst väg 21 och vägarna på och
            till Österlen, rustas upp och att denna upprustning sker så snart
            som möjligt. Med hänvisning till det anförda yrkas att riksdagen
            beslutar hemställa att regeringen anbefaller vägverket göra sådana
            medelsdisponeringar att de i motionen nämnda vägarbetena kan igångsättas
            snarast och att medelstilldelningen i övrigt sker så att vägnätets
            standard ger betryggande fram- komlighet och trafiksäkerhet.
          </p>
          <p>
            Stockholm den 23 januari 1975
          </p>
          <p>
            MARTIN HENMARK (fp)
          </p>
          <p>
            N. YNGVE NILSSON (m) ANNA-LISA NILSSON (c) i Trobro i Kristianstad
          </p>
          <p>
            1" Riksdagen 1975. 3 saml. Nr 570-574
          </p>
        </div>
      </div>
    </body>
  </text>
</TEI>
