<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0247/mot_200001_MJ_0247-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ247 pnr: s8042
          </p>
          <p>
            Motion till riksdagen 2000/01:MJ247
          </p>
          <p>
            av Marianne Jönsson m.fl. (s)
          </p>
          <p>
            Biodlingen
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om aktivering och utveckling av svensk biodling.
          </p>
          <p>
            Motivering
          </p>
          <p>
            Den svenska biodlingen har under de senaste tjugo åren kraftigt
            minskat. Enligt Sveriges Biodlares Riksförbunds statistik fanns
            det år 1981, 93 911 bisamhällen som fram till 1999 hade minskat
            till 44 919. Detta är mycket oroande eftersom biet har en viktig
            uppgift i vår miljö att pollinera växter. Utan yrkesmässig biodling
            skulle stora problem uppstå för t.ex. den svenska fruktodlingen
            men även för lantbruket. Det finns flera förklaringar till biodlingens
            successiva minskning under många år. Dels är det förändringen
            av skattereformen i början av 1990-talet. Före förändringen var
            15 bisamhällen skattebefriade. En andra orsak är var- roakvalstrets
            utbredning. Det är ett kvalster som måste bekämpas för att bisamhället
            inte skall duka under. Den tredje och viktigaste orsaken är bristande
            resurser för opinionsbildning och rekrytering av nya biodlare.
            Det är omöjligt att i pengar uppskatta den nytta för det svenska
            nationalhushållet som bina gör. De direkta inkomsterna från deras
            produktion
          </p>
          <p>
            av honung och vax spelar en underordnad roll i jämförelse med
            de värden som uppstår genom deras pollineringsverksamhet. Den
            årliga intäkten från de 3 500 ton honung som de svenska bina producerar
            beräknas till 60 miljoner i produktionsledet. Däremot är värdet
            av de frukter och frön från odlade växter, som utvecklas tack
            vare binas besök i deras blommor, 10—15 gånger större än värdet
            av honungen. Det betyder att de svenska bina tillför växtodlingen
            värden mellan en halv och en miljard årligen. Därutöver kommer
            binas verksamhet som pollinatörer i den vilda vegetationen. Där
            är det omöjligt att uppskatta värden som kan tillskrivas bina
            i egenskap av betydelsefulla medhjälpare i vår natur.
          </p>
          <p>
            49
          </p>
          <pb facs="riksdagen-motions-pdf/data/200001/mot_200001_MJ_0247/mot_200001_MJ_0247-0002.pdf"/>
          <p>
            2000/01:MJ247
          </p>
          <p>
            50
          </p>
          <p>
            I professor Åke Hanssons standardverk ”Bin och biodling” under
            rubriken ”Binas betydelse för natur- och miljövård” beskrivs följande:
            ”Man beräknar, att c:a 20 vilda växtarter dött ut i Sverige under
            1900-talet och att ett ännu större antal har blivit allt sällsyntare.
            Man har vidtagit fredningsåtgärder av olika slag, bl.a. fridlysning,
            för att bevara utrotningshotade växter. Bina kan därför för dessa
            arter, som kan pollineras av dem, komma att spela en betydelsefull
            roll som deras räddare, om ett utnyttjande av bina i detta viktiga
            miljövårdsprojekt sätts i system.” Den svenska biodlingens betydelse
            för växterna i vår natur är av största vikt och måste tas på fullt
            allvar. Regeringen bör därför tillsammans med näringen sätta igång
            en offensiv opinionsbildning och skapa intresse för svensk biodling
            som därmed ökar möjligheterna att rekrytera nya unga biodlare
            i vårt land.
          </p>
          <p>
            Stockholm den 4 oktober 2000
          </p>
          <p>
            Marianne Jönsson (s) Anders Bengtsson (s) Ulla Wester (s)
          </p>
        </div>
      </div>
    </body>
  </text>
</TEI>
