<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-MJU-00081">
  <teiHeader>
    <fileDesc>
      <titleStmt>
        <title>Fiske och vattenbruk</title>
        <author corresp="i-Eacy3hoeNxvqq2LX6QNV8u">av Martin Kinnunen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:81 av Martin Kinnunen m.fl. (SD)</title>
          <idno type="rdwebb">H60281</idno>
          <rs type="number">81</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H60281/text</ref>
          <ref type="dokument_url_html">http://data.riksdagen.se/dokument/H60281</ref>
          <ref type="dokumentstatus_url_xml">http://data.riksdagen.se/dokumentstatus/H60281</ref>
          <ref type="docx">http://data.riksdagen.se/fil/A9C843A5-92CA-4F8F-8C86-FB40117D8636</ref>
          <ref type="pdf">http://data.riksdagen.se/fil/BB878890-C296-439A-9F9D-7B2CE5CF2AC2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XdWaBJ1e8TMwusvh49cpiU" type="signed"/>
        <correspContext corresp="i-XdWaBJ1e8TMwusvh49cpiU">
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-5ZFvYGqAt58ARxiYtJEYLV"/>
          <note type="signatory" corresp="i-4rFo5seKWQkpWzvXDuyLwP"/>
        </correspContext>
        <correspAction type="submitted" xml:id="i-U4oUVXWQBqz34cQhBPDW8Y">
          <date when="2018-10-11"/>
          <time when="14:07:30"/>
        </correspAction>
        <correspAction type="reviewed" xml:id="i-bxKoDhtVxkAdG647QKCiq">
          <date when="2018-10-11"/>
          <time when="15:56:35"/>
        </correspAction>
        <correspAction type="referred" xml:id="i-XpRnN2QJko1jY2rZujiq3h">
          <date when="2018-12-05"/>
        </correspAction>
        <correspAction type="assigned" xml:id="i-NytSu4arm9vkJZFNhk6AD4">
          <date when="2019-04-04"/>
          <time when="16:29:05"/>
        </correspAction>
        <correspContext corresp="i-NytSu4arm9vkJZFNhk6AD4">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-BNQwaokgh6BYGRqtSrv1eK"/>
        <correspContext corresp="i-BNQwaokgh6BYGRqtSrv1eK">
          <ref type="uppgift">2018/19:MJU8</ref>
          <ref type="ref_dok_id">H601MJU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU8</ref>
          <ref type="ref_dok_titel">Biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-G5eB58FbSu4QXydp8a2bua"/>
        <correspContext corresp="i-G5eB58FbSu4QXydp8a2bua">
          <ref type="uppgift">2018/19:MJU3</ref>
          <ref type="ref_dok_id">H601MJU3</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU3</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-TpHH58kNVJH2URE6tPawFc"/>
        <correspContext corresp="i-TpHH58kNVJH2URE6tPawFc">
          <ref type="uppgift">2018/19:MJU10</ref>
          <ref type="ref_dok_id">H601MJU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU10</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HUb3y61Sb7TumVnNwsQttf"/>
        <correspContext corresp="i-HUb3y61Sb7TumVnNwsQttf">
          <ref type="uppgift">2018/19:MJU9</ref>
          <ref type="ref_dok_id">H601MJU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU9</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:81 av Martin Kinnunen m.fl. (SD) Fiske och vattenbruk</div>
      </div>
      <div type="motBody">
        <div type="motProposal" subtype="förslag">
          <head xml:id="i-5emnsV33pdj7ppJUrrtnqh">
            Förslag till riksdagsbeslut
          </head>
          <list style="ol">
            <item xml:id="i-g8gZDn5DLu7sY7mrcgvwo">
              Riksdagen ställer sig bakom det som anförs i motionen om att
              låta offentliga institutioner prioritera svenskfångad fisk och
              tillkännager detta för regeringen.
            </item>
            <item xml:id="i-5wy4ScmC6LFXLXVfLdjtxk">
              Riksdagen ställer sig bakom det som anförs i motionen om att
              i högre grad utnyttja tilldelade fiskekvoter och tillkännager
              detta för regeringen.
            </item>
            <item xml:id="i-An7KFEvcYN4ofMEhkn9Vtp">
              Riksdagen ställer sig bakom det som anförs i motionen om att
              inom ramen för marknadsekonomiska principer och långsiktigt hållbart
              nyttjande av fiskevatten verka för en livskraftig svensk fiskerinäring
              och tillkännager detta för regeringen.
            </item>
            <item xml:id="i-JBg6cnNs7tNRZSWzi8sMTD">
              Riksdagen ställer sig bakom det som anförs i motionen om att
              inte missgynna svenska fiskare inom EU och tillkännager detta
              för regeringen.
            </item>
            <item xml:id="i-KH62FY5AQfjE2ir6Hachf8">
              Riksdagen ställer sig bakom det som anförs i motionen om förvaltning
              av bestånden av skarv och tillkännager detta för regeringen.
            </item>
            <item xml:id="i-36Ys7Lk16eC293jkFcR9sN">
              Riksdagen ställer sig bakom det som anförs i motionen om förvaltning
              av bestånden av säl och tillkännager detta för regeringen.
            </item>
            <item xml:id="i-UhmfLA1n3KjmN4tUKjpaUw">
              Riksdagen ställer sig bakom det som anförs i motionen om att
              verka för minskad bottentrålning i kustnära vatten och tillkännager
              detta för regeringen.
            </item>
            <item xml:id="i-LSXcceMQHxom9n3qq2wbmP">
              Riksdagen ställer sig bakom det som anförs i motionen om utveckling
              av passiva redskap och tillkännager detta för regeringen.
            </item>
            <item xml:id="i-BvafnjRa47u2nX46Wtwhgk">
              Riksdagen ställer sig bakom det som anförs i motionen om att
              förbättra förutsättningarna för fiskodling i Sverige och tillkännager
              detta för regeringen.
            </item>
            <item xml:id="i-JEaSiY19e3L8vWejYcVKzn">
              Riksdagen ställer sig bakom det som anförs i motionen om att
              uppmuntra fiskutsättning och tillkännager detta för regeringen.
            </item>
            <item xml:id="i-HFVbCvxzKqdVH5WwKqXdPo">
              Riksdagen ställer sig bakom det som anförs i motionen om att
              genomföra miljöförbättrande åtgärder för sportfisket och tillkännager
              detta för regeringen.
            </item>
            <item xml:id="i-Dc715dn5iMkTDDJCazSbHx">
              Riksdagen ställer sig bakom det som anförs i motionen om att
              förenkla bildandet av fiskevårdsområden och tillkännager detta
              för regeringen.
            </item>
            <item xml:id="i-MRY4QxQ78tqwoDJ1FGeBwx">
              Riksdagen ställer sig bakom det som anförs i motionen om ålfisket
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-BKQzMdyFSLsAUuTEwEpuZ7">
            Motivering
          </head>
          <p xml:id="i-6gH9Dqnnf7FUikc61VMoNa">
            Havet är en betydelsefull resurs och fisket är en betydelsefull
            svensk näring med gamla anor. Sverigedemokraterna framhåller fiskets
            kulturella aspekt liksom dess ekonomiska betydelse. Antalet yrkesfiskarlicenser
            är i dag omkring 1 000, men fisket genererar flera gånger så många
            arbetstillfällen i livsmedelsindustrin. Förutom att fisk är ett
            bra livsmedel utgör fisket en viktig komponent i den svenska livsmedelsproduktionen.
            Det är viktigt att framhålla att allt svenskt fiske är och ska
            förbli hållbart och noga reglerat, vilket innebär en trygghet
            för konsumenten. Fiskens ”svenska” ursprung är alltså en sorts
            certifiering i sig och därmed bör offentliga institutioner prioritera
            fisk som fångats i svenska vatten vid inköp.
          </p>
          <p xml:id="i-VTq7zFHCz6vDkEpF2P1Lwd">
            Fisket regleras av EU-kommissionen, vilket är ett försvarbart
            system, givet fiskets regionala natur. Kvoter tilldelas utifrån
            vetenskapliga underlag, vilket också är en helt rimlig ordning.
            Enligt riksdagens utredningstjänst finns för Sveriges del betydande
            utrymme för ökade fångster utifrån tilldelade men outnyttjade
            kvoter. Det är alltså Sverigedemokraternas uppfattning att svenskt
            fiske bör öka inom tilldelade kvoter och berörda myndigheter bör
            sålunda ges i uppdrag att underlätta för branschens aktörer.
          </p>
          <head type="h2" xml:id="i-DsDShREo4vKYZu9qdwdpE4">
            Underlätta för svenska fiskare
          </head>
          <p xml:id="i-6n45f7t3xR1W6WJEo38Qzc">
            Det är alltså Sverigedemokraternas målsättning att inom ramen
            för marknadsekonom­iska principer och långsiktigt hållbart nyttjande
            av fiskevatten verka för en livskraftig svensk fiskerinäring.
            Exempelvis bör byråkratin ses över i syfte att minska fiskeribranschens
            administrativa bördor.
          </p>
          <p xml:id="i-VmHGZPpyRUYcUzvbmRgmBr">
            Dagens fiskeripolitik inom EU gör att svenska fiskare blir särbehandlade
            och att fisket inte bedrivs på lika villkor inom de olika länderna.
            Implementering av EU-lagstiftning måste alltså utformas på ett
            sådant sätt att svenska fiskare inte drabbas av konkurrensnackdelar
            gentemot konkurrenter i andra EU-länder runt Östersjön. Det är
            inte ovanligt att regelverket i de olika Östersjöländerna slår
            olika hårt mot de olika ländernas fiskare.
          </p>
          <p xml:id="i-H7uqjRn4tBDLKRJoVb2Jyp">
            Vidare måste regelverket för det s.k. pricksystemet som finns
            i Sverige, där prickarna dessutom stannar kvar på båten även om
            den säljs, vara likvärdigt. Vidare bör regelverken för överlåtelser
            av fiskerätter förenklas, samt en större flexibilitet bör tillåtas
            avseende tidsgränserna för fiskekvoter.
          </p>
          <head type="h2" xml:id="i-GQ1eW92udxDcTZ2stvVEkG">
            Förvalta bestånden av säl och skarv
          </head>
          <p xml:id="i-WSYSmq5tR5sWaJs6Gt1Wnp">
            Sverigedemokraterna anser att säl- och skarvbestånden behöver
            minska kraftigt. Skarven, som i Sverige utgör en ansenligt stor
            population med många häckande par, påverkar fiskbestånden negativt,
            skapar sanitär olägenhet för friluftslivet och reducerar skog
            och natur där fåglarna häckar. Sverigedemokraterna anser därför
            att en allmän jakttid på skarv vore bra från såväl förvaltningssynpunkt
            som naturvårdande perspektiv.
          </p>
          <p xml:id="i-LxEK8z2wvWqydJ4UTDVinP">
            De senaste åren har även antalet sälar utmed Sveriges kustlinje
            ökat, vilket innebär allvarliga problem för kustfisket. En licensjakt
            på säl, som utformas på liknande sätt som dagens regionala skyddsjakt,
            skulle inte hota sälbestånden. Däremot skulle licensjakt på säl
            kunna vara ett sätt att minska konflikterna mellan sälar och fiskerinäringen,
            som känner av ökade skador på fiskeredskap och fångster. Reglerna
            för jakt på säl bör dessutom ses över, vilket inkluderar reglerna
            för att sälja sälprodukter som idag försvårar handel med skinn,
            kött eller olja från säl.
          </p>
          <head type="h2" xml:id="i-YLmCvomgy5DSBfSXYPygAX">
            Gynna kustnära fiske, verka för mindre bottentrålning i kustområden
          </head>
          <p xml:id="i-Mp6FkJhnZGh6vpb7qdTmKJ">
            Det ska vara möjligt att bedriva såväl storskaligt som småskaligt
            yrkesfiske i Sverige, även om det slutligen är den enskilda entreprenören
            som väljer typ av båt, redskap och hamn att landa sin fångst i.
            Det är Sverigedemokraternas målsättning att bevara och utveckla
            ett flertal hamnar utmed hela Sveriges kust, där fisk kan landas
            och tas om hand av lokal livsmedelsindustri. Ett aktivt fiske
            med livskraftiga fiskeentreprenörer skapar levande kustsamhällen
            längs våra svenska kuster vilket skapar jobb och därmed liv i
            skärgården.
          </p>
          <p xml:id="i-JideuuPDNp5iNQ9TFMET2e">
            Det finns skilda uppfattningar om bottentrålning, men många aktörer
            hävdar att bottentrålning skadar de marina ekosystemen. Det bör
            därför utredas hur bottentrålning i kustnära områden kan minska
            till förmån för mer selektivt fiske utan att branschen drabbas.
            Det är dock inte sverigedemokratisk politik att radera ut en hel
            bransch genom förbud eller alltför långtgående regleringar.
          </p>
          <head type="h2" xml:id="i-M9tpmgwLUABfPGUZFQpBgN">
            Passiva redskap och utnyttjandet av kustkvoterna
          </head>
          <p xml:id="i-RvqXzfnoB98Jz3idtfMbvQ">
            Forskning kring vilka fiskeredskap som tillfredsställer entreprenörens
            behov av effektivitet och samtidigt tar marinekologisk hänsyn
            pågår och bör även fortsättningsvis bedrivas. Sverigedemokraterna
            anser att dialogen mellan yrkesfiskare och forskare inom detta
            område är oerhört viktig. Sverigedemokraterna vill också utreda
            möjligheterna att öka utnyttjandet av kustkvoterna, som i många
            fall är iögonenfallande låga.
          </p>
          <head type="h2" xml:id="i-5iunjLBFe16domnDa3nPvQ">
            Fiskodling
          </head>
          <p xml:id="i-DVCVhEuRypx5wnSHfPY6eQ">
            Sverige har mycket goda förutsättningar för matfiskproduktion
            och då särskilt i de norra delarna av landet där de näringsfattiga
            regleringsmagasinen finns. Odlad fisk utgör en resurseffektiv
            proteinkälla och hälsosam mat. Matfiskproduktion kan ge positiva
            regionalpoliska effekter, stärka Sveriges självförsörjningsgrad
            av livsmedel samt skapa varaktiga arbetstillfällen på landsbygden.
            Vidareförädling ger dessutom upphov till ytterligare arbetstillfällen,
            direkt och indirekt. Regeringens utredning SOU 2009:26 ”Det växande
            vattenbrukslandet” har tydligt belyst potentialen med ett växande
            vattenbruk.
          </p>
          <p xml:id="i-WyPQSbS1soVje5HNErSxe5">
            Sverigedemokraterna vill utreda hur kostnaderna för näringsidkare
            i branschen kan sänkas. Lägre kostnader för näringsidkare skulle
            öka lönsamheten och bidra till förutsättningar för en varaktig
            och ekonomiskt bärkraftig industri. Till exempel är tillsynsavgifterna
            väsentligt högre än för annan verksamhet som kräver miljötillstånd.
          </p>
          <p xml:id="i-XP2tzCZdB4Zr8XRDK4aMqR">
            Vi vill även underlätta för etablering av nya fiskodlingar samt
            förbättra förutsättningarna för befintliga odlingar att expandera.
          </p>
          <head type="h2" xml:id="i-VKi6yxdRmoNJMgp2dvKcKs">
            Fiskutsättning
          </head>
          <p xml:id="i-3s7qQYwdYH2UgiMLMKArG9">
            Hav, sjöar och vattendrag med tillhörande flora och fauna är
            viktiga att bevara och skydda och vi måste även stimulera utkomstmöjligheter
            för människor som bor i dessa områden. Som ett led i detta arbete
            vill Sverigedemokraterna uppmuntra den fiskutsättning som sker.
            De arter som främst sätts ut i dag för bevarande av naturliga
            arter är lax och öring. Den för sportfisket vanligaste utplanterade
            arten är regnbåge.
          </p>
          <head type="h2" xml:id="i-JTp4H1vZVs6JR77hncozWn">
            Sportfisket
          </head>
          <p xml:id="i-RAzeb51gzAdYJ5HKH5bpzo">
            Sportfisket av lax, öring, och regnbåge samt andra arter ger,
            förutom nöjet, tillfällen till motion, naturupplevelser och avkoppling.
            Fisketurismen har under senare tid växt och omfattar besök vid
            sjöar och älvar, stugbyar, båtuthyrningsfirmor, fiskekurser och
            mycket annat, vilket i sin tur bidrar till regional tillväxt.
          </p>
          <p xml:id="i-JHEtKVUtfYkxXpxWoy4VBk">
            Sportfisket innebär en stor potential för turism och landsbygdsutveckling
            och bidrar till sysselsättning och en levande landsbygd. Samtidigt
            bör man inte blunda för intressekonflikten mellan sportfisket
            och andra aktörer som nyttjar vattnet som resurs.
          </p>
          <p xml:id="i-VDBEjd3GhMDryZ4j7Pe4Pz">
            Mycket av den flora och fauna som etablerats under århundraden
            av mänsklig verksamhet lever i och gynnas av de förhållanden som
            råder i vattenkraftsdammarna. Dammarna utgör viktiga flödesbegränsningar
            och slamfällor i vattendragen vilket jordbruket annars uppmuntras
            att anlägga. Dessutom bidrar dammarna till viktiga miljöer för
            rekreation och ett rikt friluftsliv.
          </p>
          <p xml:id="i-Tnp5bAHfjQUvdSAzXUS8S2">
            Sverigedemokraterna ser positivt på frivilliga initiativ hos
            olika intressegrupper och vattenkraftsägare runt vattendrag gällande
            fiske- och miljöförbättrande åtgärder. Vi föreslår att en utredning
            tillsätts kring hur ett samordnat investeringsstöd för att underlätta
            fiskens vandringar kan utformas.
          </p>
          <p xml:id="i-HWrTScZfGBWCDFQ49sp8Z5">
            I vissa områden har kommersiell fiskeriverksamhet med stöd av
            allemansrätten blivit allt vanligare. Detta ökar antalet konflikter
            och minskar vattenägarnas incitament att investera i fiskevårdsåtgärder.
            Det bör därför utredas om man kan förenkla bildandet av fiskevårdsområden
            i sådana vatten där fritt handredskapsfiske nu råder. Ett ökat
            antal fiskevårdsområden kan bidra till en utveckling av fisketurismen
            och annat småskaligt fiskeföretagande.
          </p>
          <head type="h2" xml:id="i-RfeXjEuRizeq86sKqB1m59">
            Ålfiske
          </head>
          <p xml:id="i-PRYWSjaUFuabZK1FiFMBdX">
            Bestånden av ål har i ett längre perspektiv försvagats betydligt,
            vilket även har uppmärksammats på EU-nivå. Alla bör vara överens
            om att ålfisket måste vara reglerat i de vatten som berörs. Sverigedemokraterna
            kan dock inte ställa sig bakom ett ensidigt stopp för ålfiske
            från svensk sida, eftersom det skulle radera ut den unika ålkulturen
            i södra Sverige.
          </p>
          <p xml:id="i-6AWxoD1S3YxPr8xggyqgtd">
            För övrigt föreligger även ett annat hot mot svenskt ålfiske.
            Innehavare av ålfisketillstånd kan inte överlåta sina företag
            och därtill nödvändiga licenser för att bedriva ålfiske till annan
            person eller annat företag. Detta innebär att dagens ålfiskeföretag
            inte kan fortsätta sin verksamhet när innevarande tillståndshavare
            upphör med sin verksamhet. Sverigedemokraternas position är att
            överlåtelser av ålfisketillstånd bör möjliggöras.
          </p>
          <p xml:id="i-6wB4NwH4Lk39NH7eqzTZHX">
            De hårda regleringarna medför av allt att döma ett ökat illegalt
            ålfiske. Sverigedemokraternas målsättning är att minska denna
            drivkraft genom att, i den mån det är möjligt, underlätta för
            legalt fiske. Problemet med ål som inte kan passera vattenkraftverk
            bör avhjälpas genom fler uppströms och nedströms passager, vilket
            är under utveckling. Den så kallade Ålfondens finansiering bör
            förstärkas.
          </p>
        </div>
        <div type="motSignatures">
          <list>
            <item xml:id="i-WpnmNnNK2mC2FWNNo7NHr3" who="i-Eacy3hoeNxvqq2LX6QNV8u">
              Martin Kinnunen (SD)
            </item>
            <item xml:id="i-GvEqtEeQaWtfgizzgibCwS" who="i-TFG2PW7ay7mUZBy2GoJDbV">
              Mats Nordberg (SD)
            </item>
            <item xml:id="i-TH7idi5dYP6WMZwZhbLDn" who="i-VCBwijV18pWsvC1p2xZJJm">
              Runar Filper (SD)
            </item>
            <item xml:id="i-YT4T458ZJVQjtLsi4arKAJ" who="i-5ZFvYGqAt58ARxiYtJEYLV">
              Staffan Eklöf (SD)
            </item>
            <item xml:id="i-M4BPs6eahhYVEP9jE7eLQ7" who="i-4rFo5seKWQkpWzvXDuyLwP">
              Yasmine Eriksson (SD)
            </item>
          </list>
        </div>
      </div>
    </body>
  </text>
</TEI>
