<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-03079">
  <teiHeader>
    <fileDesc>
      <titleStmt>
        <title>med anledning av prop. 2018/19:86 Datalagring vid brottsbekämpning – anpassningar till EU-rätten</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3079 av Johan Forssell m.fl. (M, KD)</title>
          <idno type="rdwebb">H6023079</idno>
          <rs type="number">3079</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H6023079/text</ref>
          <ref type="dokument_url_html">http://data.riksdagen.se/dokument/H6023079</ref>
          <ref type="dokumentstatus_url_xml">http://data.riksdagen.se/dokumentstatus/H6023079</ref>
          <ref type="docx">http://data.riksdagen.se/fil/9F07E1BF-14BF-47F6-A658-B45ED26C1759</ref>
          <ref type="pdf">http://data.riksdagen.se/fil/A632DBD1-0A04-4918-86FF-7BCB913022FA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CEnDQmoo4UJTvhYzmdz88U" type="basedOn"/>
        <correspContext corresp="i-CEnDQmoo4UJTvhYzmdz88U">
          <ref>Proposition 2018/19:86</ref>
        </correspContext>
        <correspAction xml:id="i-L9Z4xZHv8AqkkW7xMoqyyi" type="signed"/>
        <correspContext corresp="i-L9Z4xZHv8AqkkW7xMoqyyi">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-SgLSQ3phK7HUZecEbLumwe"/>
          <note type="signatory" corresp="i-Ss5eCCiVtUjuS9PnEw3PRH"/>
        </correspContext>
        <correspAction xml:id="i-AwqPkrc61WzRDYrwaJYdSi" type="submitted">
          <date when="2019-04-24"/>
          <time when="17:17:16"/>
        </correspAction>
        <correspAction xml:id="i-6NWRNGMgKMFtCFKhrw67A5" type="dismissed">
          <date when="2019-04-25"/>
        </correspAction>
        <correspAction xml:id="i-AMdg7aXkqeHv8STpkN7jwS" type="reviewed">
          <date when="2019-04-25"/>
          <time when="16:28:30"/>
        </correspAction>
        <correspAction xml:id="i-X3JZVWtPUTNrGydEP44taL" type="referred">
          <date when="2019-04-26"/>
        </correspAction>
        <correspAction xml:id="i-XPbuKtku59nKcwY92uVkiD" type="assigned">
          <date when="2022-01-26"/>
          <time when="14:34:21"/>
        </correspAction>
        <correspContext corresp="i-XPbuKtku59nKcwY92uVkiD">
          <ref type="assignedTo">Justitieutskottet</ref>
        </correspContext>
        <correspAction xml:id="i-BrrLyZGBoWRCsgt3JnD17N" type="behandlas_i"/>
        <correspContext corresp="i-BrrLyZGBoWRCsgt3JnD17N">
          <ref type="uppgift">2018/19:JuU27</ref>
          <ref type="ref_dok_id">H601JuU27</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU27</ref>
          <ref type="ref_dok_titel">Datalagring vid brottsbekämpning - anpassningar till EU-rätten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:3079 av Johan Forssell m.fl. (M,
          KD) med anledning av prop. 2018/19:86 Datalagring vid brottsbekämpning
          – anpassningar till EU-rätten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Q7KaAUZMbidDoi8HJ71QLC">
            Förslag till riksdagsbeslut
          </head>
          <list style="ol">
            <item xml:id="i-QGN44ZDjT2jrdJ7qn5bJ1k">
              Riksdagen ställer sig bakom det som anförs i motionen om att
              regeringen snarast ska återkomma med en mer långtgående lagstiftning
              för datalagring med koppling till nationell säkerhet och tillkännager
              detta för regeringen.
            </item>
            <item xml:id="i-KePiF5y5bZdLc9LtQZgPrW">
              Riksdagen ställer sig bakom det som anförs i motionen om att
              regeringen snarast bör se över möjligheten till utvidgad lagstiftning
              vad avser datalagring generellt och tillkännager detta för regeringen.
            </item>
            <item xml:id="i-Rh7N8V3NfCvEGcegewbnxH">
              Riksdagen ställer sig bakom det som anförs i motionen om att
              regeringen snarast bör säkerställa att ett särskilt format för
              överlämnande av datalagrade uppgifter från teleoperatörerna till
              de brottsbekämpande myndigheterna införs och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-R7E4odf7qh6oMFafYQvjaH" type="h1">
            Motivering
          </head>
          <p xml:id="i-UUGxPrd73mJvtBzJZL4RL9">
            Datalagring är av största värde för möjligheten att upptäcka,
            förhindra, bekämpa, utreda och lagföra brott i Sverige. För att
            exempelvis kunna förebygga och avvärja ett terrorattentat kan
            datalagring vara helt avgörande. Polismyndigheten, Åklagarmyndigheten,
            Säkerhetspolisen och Tullverket har framhållit vikten av datalagring
            i sina remissvar till den utredning som nu aktuella lagförslag
            i allt väsentligt bygger på. De anser att den lagringsskyldighet
            som gällt i Sverige utgör en miniminivå. Enligt Säkerhetspolisen
            är datalagring, och samtliga uppgifter som omfattats av kravet
            på lagring i Sverige, strängt nödvändigt för brottsbekämpningen.
            Säkerhetspolisen hänvisar bl.a. till vad chefen för säkerhetstjänsten
            i Storbritannien har uttryckt, nämligen att de står inför ett
            flerdimensionellt hot som snabbt utvecklas i en skala och takt
            som aldrig tidigare skådats. Enligt Säkerhetspolisen är detta
            uttalande giltigt även för svensk del. Rädda Barnen och Ecpat
            påpekar i remissvar datalagringens stora betydelse för att utreda
            sexualbrott mot barn.
          </p>
          <p xml:id="i-W1KAnedu6Hd5ZWWgEvbuA3">
            Det var för nästan två och ett halvt år sedan, i december 2016,
            som EU-domstolen i en dom konstaterade att den svenska lagstiftningen
            om datalagring var oförenlig med EU-rätten. Domen innebar i Sverige
            snabbt negativa konsekvenser för de brottsbekämpande myndigheternas
            möjlighet att få del av datalagring från teleoperatörerna. Strax
            efter EU-domen efterlyste Säkerhetspolisens dåvarande chef Anders
            Thornberg snabba åtgärder för att den nationella säkerheten skulle
            kunna upprätthållas. Först nu har regeringen lagt lagförslag till
            riksdagen, och först den 1 oktober 2019 föreslås lagförslagen
            träda i kraft. Det är väldigt illa att det kommer att ha tagit
            nästan tre år från EU-domen tills att ny lagstiftning är på plats.
            Detta är regeringens ansvar.
          </p>
          <p xml:id="i-BDUcnWWc9aoThKGNfh86A8">
            Det är av största vikt att vi nu till slut får på plats en ny
            lagstiftning som är förenlig med EU-rätten och som teleoperatörerna
            har att följa. Moderaterna röstar för nu aktuella lagförslag,
            som innebär ett steg i rätt riktning. Vi har dock flera allvarliga
            invändningar mot dessa lagförslag. Vi utvecklar detta i det följande.
          </p>
          <p xml:id="i-NYzTSPctHJTisKGo3swftk">
            Det är en stor brist att regeringen i de aktuella lagförslagen
            inte föreslår en mer långtgående möjlighet till datalagring med
            koppling till nationell säkerhet, dvs. med avseende på Säkerhetspolisens
            verksamhet. Det öppnas i EU-domen från december 2016 uttryckligen
            upp för mer tillåtande nationella regler på detta område. Det
            framgår bl.a. av nu aktuella lagförslag, i vilka delar av domen
            citeras (s. 21). En sådan reglering är alltså inte i strid med
            EU-rätt. Trots det har regeringen valt att inte lägga fram en
            särskild reglering med koppling till nationell säkerhet. Det är
            en felbedömning som riskerar att få allvarliga konsekvenser. Att
            rättsläget inte är helt klarlagt är inte ett hinder för att få
            en svensk lagstiftning på plats. Att som regeringen gör – hänvisa
            till pågående mål i EU-domstolen – är att inta en väldigt defensiv
            hållning då det handlar om Sveriges förmåga att förebygga och
            avvärja terrorism.
          </p>
          <p xml:id="i-89nQ8j7pUqbWcGGAWdikBr">
            Det ska framhållas att Säkerhetspolisen, Försvarsmakten och Försvarets
            radioanstalt i sina remissvar angett att de anser att en mer omfattande
            lagringsskyldighet än vad utredningen har föreslagit skulle vara
            förenlig med EU-rätten, särskilt på området nationell säkerhet.
          </p>
          <p xml:id="i-Xt6oTVwmhkkfRVq1YRQRfs">
            Mot denna bakgrund bör regeringen snarast återkomma till riksdagen
            med lagförslag som ger mer långtgående möjligheter till datalagring
            med koppling till nationell säkerhet, dvs. med avseende på Säkerhetspolisens
            verksamhet. Detta är av stor vikt för att skydda Sveriges säkerhet
            och förebygga terrorism. Det är inte i strid med EU-rätten. Frågan
            måste beredas med högsta prioritet.
          </p>
          <p xml:id="i-PX65m9VwVyzsoCsoVoxj5Z">
            Vår uppfattning är vidare att den föreslagna lagstiftningen rent
            generellt är för snäv utifrån datalagringens stora betydelse för
            att upptäcka, förhindra, bekämpa, utreda och lagföra brott. De
            av regeringen föreslagna tidsgränserna är t.ex. snävt tilltagna
            med endast två månaders lagringstid för lokaliseringsuppgifter.
            Här ska nämnas att Åklagarmyndigheten och Tullverket särskilt
            poängterat att varje förkortning av lagringstiden innebär en motsvarande
            försämring för brottsbekämpningen. Därtill är bl.a. fast telefoni
            undantagen från datalagringen. Bland andra Polismyndigheten, Säkerhetspolisen
            och Ekobrottsmyndigheten anser att borttagandet av lagring gällande
            fast telefoni kommer att leda till negativa konsekvenser.
          </p>
          <p xml:id="i-5KpUGsWy65UpFxD7dMNoui">
            Frågan om datalagringens omfattning bör genomgå en ny översyn
            med målet att datalagringen ska utökas. Det svenska regelverket
            ska vara så långtgående som EU-rätten tillåter. Det ska igen framhållas
            att Säkerhetspolisen, Försvaret och Försvarets radioanstalt i
            sina remissvar angett att de anser att en mer omfattande lagringsskyldighet
            än vad utredningen föreslagit skulle vara förenlig med EU-rätten.
          </p>
          <p xml:id="i-C7rDQY78XAQSVekNqtzho1">
            Ett problem vad gäller datalagring av mer praktiskt slag är att
            teleoperatörerna överlämnar de efterfrågade uppgifterna till de
            brottsbekämpande myndigheterna på olika sätt. I vissa fall överlämnas
            uppgifterna på ett sådant sätt att de brottsbekämpande myndigheterna
            får använda onödigt mycket tid för sin hantering av uppgifterna.
            Det rimliga är att uppgifterna levereras på ett enhetligt sätt
            och som innebär en enkel hantering för de brottsbekämpande myndigheterna.
          </p>
          <p xml:id="i-LoxY9gbDApMPzkgCJkZfqX">
            Regeringen bör snarast säkerställa att ett särskilt format för
            överlämnande av datalagrade uppgifter från teleoperatörerna till
            de brottsbekämpande myndigheterna införs.
          </p>
        </div>
        <div type="motSignatures">
          <list>
            <item xml:id="i-Ak9n8Hpj911amsqzyGXPLy" who="i-NRWqqo7iPdzBV8QrJyKnQb">
              Johan Forssell (M)
            </item>
            <item xml:id="i-GxR2Df25J8SimNqnnG3Wnx" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-SczKzCGC22D9SUc4LwnveH" who="i-7bVDjZpV72vdnYhJ8phHuW">
              Louise Meijer (M)
            </item>
            <item xml:id="i-3sCXCQEa6JE2rdQtzbwBvZ" who="i-SgLSQ3phK7HUZecEbLumwe">
              Ingemar Kihlström (KD)
            </item>
            <item xml:id="i-WiUiGVuTHna77CDeUZidSj" who="i-Ss5eCCiVtUjuS9PnEw3PRH">
              Josefin Malmqvist (M)
            </item>
          </list>
        </div>
      </div>
    </body>
  </text>
</TEI>
