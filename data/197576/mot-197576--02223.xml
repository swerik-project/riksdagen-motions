<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--02223">
  <teiHeader>
    <fileDesc>
      <titleStmt>
        <title>med anledning av propositionen 1975/76:39 om skolans inre arbete  m. m.</title>
        <author>av herr Bohman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975/76:39 om skolans inre arbete  m. m.</title>
          <idno type="rdwebb">FZ022223</idno>
          <rs type="number">2223</rs>
          <ref type="dokument_url_text">http://data.riksdagen.se/dokument/FZ022223/text</ref>
          <ref type="dokument_url_html">http://data.riksdagen.se/dokument/FZ022223</ref>
          <ref type="dokumentstatus_url_xml">http://data.riksdagen.se/dokumentstatus/FZ022223</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LQKP5CDY62YpFZWUbs7QiW</idno>
            <name>GÖSTA BOHMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-XdricRvZKp8jwbwrxEgcha</idno>
            <name>ALLAN HERNELIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-HdmXapeTq3DFBQub8j1ccm</idno>
            <name>ERIC KRONMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TS1cfMCbC2M6YMwsFAgdXD</idno>
            <name>BRITT MOGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FoZGPWdjE7CaiMyuRthV17</idno>
            <name>TAGE MAGNUSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-CrKFd8YrUoQVBgUYnwpDY7</idno>
            <name>ASTRID KRISTENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CkprnrTz3hpNREdKrcoiAi</idno>
            <name>CARL-WILH. LOTHIGIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QW3U8q9gqCreU8hvXKjp44</idno>
            <name>G. IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HWe4aXijqeUSToCR2ASyyG" type="signed"/>
        <correspContext corresp="i-HWe4aXijqeUSToCR2ASyyG">
          <note type="signatory" corresp="i-LQKP5CDY62YpFZWUbs7QiW"/>
          <note type="signatory" corresp="i-XdricRvZKp8jwbwrxEgcha"/>
          <note type="signatory" corresp="i-HdmXapeTq3DFBQub8j1ccm"/>
          <note type="signatory" corresp="i-TS1cfMCbC2M6YMwsFAgdXD"/>
          <note type="signatory" corresp="i-FoZGPWdjE7CaiMyuRthV17"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-CrKFd8YrUoQVBgUYnwpDY7"/>
          <note type="signatory" corresp="i-CkprnrTz3hpNREdKrcoiAi"/>
          <note type="signatory" corresp="i-QW3U8q9gqCreU8hvXKjp44"/>
          <note type="signatory" corresp="i-FpwNz9bjmeyh23RqtLzYMg"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__2223/mot_197576__2223-001.pdf"/>
      <fw xml:id="i-6xSPL8dyWPXsMM2WH8Yw6Z">
        Mot. 1975/76:2223
      </fw>
      <div type="motHeader" xml:id="i-VXaQw2ShF5mtpkwVaSaKCW">
        <div type="motTitle" xml:id="i-QobttkYLvPagSKPVSAYSLb"/>
        <div type="motSubmissionInfo" xml:id="i-9n3tYKzuyriN1ssWuj19Bt"/>
      </div>
      <div type="motBody" xml:id="i-HC7gWmZV2wWPfXdai3brTu">
        <div xml:id="i-EMni5h7s7GQpVPquwioKET">
          <fw xml:id="i-TXQZ8azX2spXJYppu2eyCa">
            Motion 1975/76:2223
          </fw>
          <p xml:id="i-KmMXtzWhcJKaCxcsKTCZWD">
            av herr Bohman m. fl.
          </p>
          <p xml:id="i-LPcZEFjYW6eJfwQBw2nyFt">
            med anledning av propositionen 1975/76:39 om skolans inre arbete
            m.m.
          </p>
          <p xml:id="i-HGBmW1bg1KErXAQRS35Ax3">
            Propositionen 1975/76:39 om skolans inre arbete innebär på flera
            punkter förändringar i förhållande till betänkandet om skolans
            inre arbete (SIA). Förändringarna består bl. a. i att reformen
            delvis genomförs successivt, att vissa inslag som SIA -utredningen
            ville göra obligatoriska blir frivilliga och att klassen som övergripande
            elevindelning bibehålls. Vidare lämnas vissa frågor öppna, t.
            ex. frågan om skolans bestyrelse. Propositionens förslag ger dock
            på flera punkter anledning till erinringar och motförslag i syfte
            att bibehålla och förbättra kvaliteten i undervisningen.
          </p>
          <p xml:id="i-5ANWE5jECWYocnPgJNLENA">
            Individualisering av undervisningen
          </p>
          <p xml:id="i-59wjRYspq2f3mggUGP7MQd">
            Vi vill ånyo understryka att vi ansluter oss till de allmänna
            mål som tidigare uppställts för skolans verksamhet. Skolan skall
            ge eleverna dels en gemensam referensram grundad på kunskaper
            och färdigheter, dels en social fostran. En grundläggande tanke
            är att skolan skall nå dessa mål med hänsynstagande till och respekt
            för att eleverna är individer med olika förutsättningar, vilka
            skall tas till vara på för eleven bästa sätt. Redan Läroplan för
            grundskolan 69 (Lgr 69) utgick från att undervisningen måste individualiseras
            för att förverkliga denna tanke. Propositionen un- derstryker
            kraftigt detta behov men nämner därvid endast elever som har särskilda
            svårigheter. Vi finner detta anmärkningsvärt. Det är självklart
            att även normal- och högpresterande elever har behov av en individualiserad
            undervisning, som tar hänsyn till deras speciella förutsättningar.
            Också för samhällsutvecklingen är det av stor vikt att de studiebegåvade
            barnen tas om hand på ett effektivt sätt i skolan. Socialistiska
            jämlikhetssträvanden får inte lägga hinder i vägen på den punkten.
            Propositionens förslag om individualisering hade därför varit
            mera övertygande, om man förutsatt att samtliga elever, oavsett
            prestationsnivå, har behov av individualiserad undervisning.
          </p>
          <p xml:id="i-FgWmcGkpmxo65b1RqvYs5Z">
            Undervisningsgruppernas storlek
          </p>
          <p xml:id="i-JoGVau75dTKnTehktvPaae">
            Möjligheterna att bedriva en för samtliga elever positiv individualisering
            är direkt avhängiga av undervisningsgruppernas storlek. SIA-utredningen
            har konstaterat att det är mycket svårt att åstadkomma en individualisering
            av undervisningen inom den allsidigt sammansatta stora klassens
            ram. De
          </p>
          <p xml:id="i-X3vuByz8v94quqqKjFrMvw">
            1 Riksdagen 1975176. 3 saml. Nr 2223
          </p>
          <pb facs="riksdagen-motions-pdf/data/197576/mot_197576__2223/mot_197576__2223-002.pdf"/>
          <fw xml:id="i-JEwQgF7NEy635RZj8w9QXF">
            Mot. 1975/76:2223 2
          </fw>
          <p xml:id="i-P5Twx5JXDBjqzje9KdHd41">
            försök som hittills bedrivits med mindre klasser har varit mycket
            positiva i fråga om undervisningens resultat, och de har lett
            till en ökad trivsel och en bättre arbetsmiljö. Propositionens
            förslag om en friare resursanvänd- ning är emellertid kringgärdat
            med restriktioner, när det gäller möjligheterna att minska klasstorleken.
            Det finns därför risk för att kommunerna kan komma att uppfatta
            propositionens skrivning som ett förbud mot att minska klassernas
            storlek. Att vid behov kunna sänka elevantalet i klasserna är
            emellertid ett utbrett önskemål såväl bland lärare och elever
            som bland föräldrarna. Vi anser därför att det bör slås fast att
            skolstyrelserna, för att förbättra situationen för samtliga elever,
            skall ha möjlighet att antingen an- vända större delen av förstärkningsresursen
            för att skapa mindre klasser eller låta tyngdpunkten ligga på
            mer flexibla åtgärder. Ett val mellan dessa alternativ får dock
            inte vara permanent utan bör kunna omprövas, så att skolan på
            bästa sätt skall kunna möta de aktuella behoven hos eleverna.
            Hela förstärkningsresursen skall dock enligt vår mening inte användas
            till att minska klasstorleken. En viss del måste finnas kvar för
            att kunna an- vändas till särskilda insatser. Ett eget klassrum
            bidrar också till att ge eleverna en bättre och tryggare arbetsmiljö.
            Det är enligt vår mening nödvändigt att så långt möjligt efter-
            sträva ett klassrumssystem i grundskolan, särskilt på låg- och
            mellanstadiet. Den s.k. ”hemrums”-idén bör också kunna prövas,
            i första hand vid ny- byggnad.
          </p>
          <p xml:id="i-QddXg9Agtu72YDwW4p1AU5">
            Nivågruppering
          </p>
          <p xml:id="i-FUmCFR6y7LASpKPwRTfaLi">
            I Lgr 69 konstateras att eleven måste ges möjlighet att göra
            det bästa av sina speciella förutsättningar. I detta sammanhang
            nämns den form av individualisering som nivågrupperande uppgifter
            innebär, både i färdighets- ämnen och orienteringsämnen. Det talas
            också om möjligheten att i en grupp föra samman elever med ungefär
            samma arbetstakt och samma fär- dighetsnivå. Nivågruppering är
            således intet nytt. När föredraganden vid upprepade tillfällen
            finner det befogat att varna för ”permanent nivågrup- pering”,
            måste det innebära att man tyckt sig kunna konstatera att missbruk
            av den av läroplanen rekommenderade arbetsformen — visserligen
            en av många — förekommer. Om så är fallet, måste det kunna krävas
            att man klart anger gränserna för vad som avses med tillfällig
            eller permanent ni- vågruppering. Annars får lärarna och skolledarna
            ingen vägledning. Sådana gränser måste bygga på kunskap om skadorna
            av en längre tids nivågrup- pering — skador i förhållande till
            skolans mål. Det borde vara möjligt att nu, efter lång tids erfarenhet
            av grundskola och sammanhållna klasser, göra en utvärdering och
            fastställa hur hög grad av sammanhållning som krävs för att uppnå
            det åsyftade sociala målet utan att skada kunskapsinhämtande och
            färdighetsträning och hur hög grad av nivågruppering som kan tillåtas
            utan att det sociala målet eftersätts.
          </p>
          <pb facs="riksdagen-motions-pdf/data/197576/mot_197576__2223/mot_197576__2223-003.pdf"/>
          <fw xml:id="i-XNqF1ovbtccNdbRS3AFmSM">
            Mot. 1975/76:2223 3
          </fw>
          <p xml:id="i-U98tGikc5QiF14dRCnFGyG">
            Arbetsformerna
          </p>
          <p xml:id="i-YY5f5f1cxxZxX41j7y6TNQ">
            Undervisningen skall enligt föredraganden bl. a. förbättras genom
            att man ialla ämnen får en ökad inriktning mot praktiska och laborativa
            arbetsformer. En helt enhetlig metodik synes oss dock stå i motsatsställning
            till kravet på individualisering. Det är från vår synpunkt självklart
            att undervisningen skall anpassas till eleven och inte tvärtom.
            Lika litet som den nuvarande metodiken kan förutsättas passa alla
            elever kan man lösa alla undervis- ningsproblem genom en generell
            övergång till en praktisk och laborativ metodik. Att skolans undervisning
            av skilda skäl blivit alltför teoretisk också till sin metodik
            för vissa elever torde bero på att man inte i undervisningen utgått
            från eleven själv utan från läroplan, läromedel etc. Vissa elever
            kräver en mer konkret, mer laborativ metodik än andra. Deras intressen
            har länge eftersatts. Men om man nu tillgodoser deras behov får
            det inte ske på be- kostnad av andra elever, som kräver en metodik
            som medger att man går snabbare fram och inhämtar mer. Det kan
            dessutom påpekas att den fö- reslagna metodiken är mer tidskrävande
            och att en generell övergång till denna metodik kan medföra att
            kunskapskraven får ställas lägre.
          </p>
          <p xml:id="i-FL1Yy8tHvUqYuaqcJkHrPV">
            Basfärdigheter och baskunskaper
          </p>
          <p xml:id="i-ZcwJjkP3WyuPKHFHSDkGK">
            Moderata samlingspartiet har under en följd av år och senast
            i motion 1975/76:1979 framfört att det är nödvändigt att skolan
            i alla ämnen prioriterar kravet på fasta och väl inövade basfärdigheter
            och att läroplanen bör ge vägledning när det gäller att fastställa
            vad som är tillfredsställande kun- skapsnivå i olika ämnen. I
            SIA-utredningen framfördes den åsikten att hu- vudorsaken till
            vantrivsel i skolan är att många elever endast tillägnat sig bristfälliga
            basfärdigheter och otillräckliga baskunskaper. Statsrådet anför
            nu i propositionen att det ”även finns behov av att ange baskunskaper
            och basfärdigheter i vissa centrala ämnen för att därigenom ange
            vad varje elev skall ges möjlighet att uppnå.” Vi finner det tillfredsställande
            att re- geringen äntligen insett värdet av grundläggande kunskaper
            och färdigheter. Det är dock inte tillräckligt att baskunskaper
            och basfärdigheter anger vad eleverna skall ges möjlighet att
            uppnå. Läroplanen måste klart ange vilka basfärdigheter som skall
            anses tillfredsställande. Det ankommer enligt propositionen på
            skolöverstyrelsen (SÖ) att i sitt fortlöpande läroplansarbete
            beakta föredragandens synpunkter på basfärdigheterna. Det diskussionsun-
            derlag, Basfärdigheter i svenska, som nyligen kommit från SÖ är
            dock syn- nerligen illavarslande. Där föreslås betydelsen minska
            av det som tradi- tionellt räknas till basfärdigheterna, nämligen
            att kunna skriva en korrekt och språkligt nyanserad svenska. Detta
            diskussionsunderlag är inte ägnat att inge förtroende för SÖ:s
            förmåga att precisera vad som måste göras för att uppnå en tillfredsställande
            standard beträffande basfärdigheterna. En sådan precisering bör
            därför ingå i det uppdrag om en parlamentarisk översyn av läroplanen
            som vi förordat i motionen 1975/76:1979. I” Riksdagen 1975176.
            3 saml. Nr 2223
          </p>
          <pb facs="riksdagen-motions-pdf/data/197576/mot_197576__2223/mot_197576__2223-004.pdf"/>
          <fw xml:id="i-5dEpjbZv34yHUtXvCVb51k">
            Mot. 1975/76:2223 4
          </fw>
          <p xml:id="i-7F3amJKUJtPYHqpYvJ4EpT">
            Parlamentarisk översyn av grundskolans läroplan
          </p>
          <p xml:id="i-R2aDzrQ6Lmxd3JLAf92efp">
            Då grundskolan infördes fästes stort avseende vid utbildningens
            anpass- ning till skilda elevers eller elevgruppers skiftande
            anlag och intressen. Detta skulle ske genom att i viss utsträckning
            alternativa studievägar skulle stå öppna. ”På grundval av successiva
            tillval utformas elevens studieväg genom grundskolan ———. Principen
            om det fria valet av studieväg utgör en hörnsten för grundskolan”
            (Lgr 62). Det omfattande tillvalssystemet i Lgr 62 reviderades
            1969 efter förslag utarbetade inom SÖ. Inte minst av ekonomiska
            skäl reducerades drastiskt såväl tillvalsmöjligheterna som antalet
            veckotimmar för tillval. Det fria valet anses dock fortfarande
            ha stor betydelse för individualiseringen av under- visningen.
            ”Ett fritt, upprepat val —-—-—- har en grundläggande betydelse
            för resultaten av verksamheten i grundskolan. Rätt tillämpat bidrar
            det till att öka förutsättningarna för ett skolarbete, som hjälper
            eleven att lära känna sig själv och att förverkliga sina anlag
            och intressen — — -. Genom att eleverna successivt övas i att
            träffa ett fritt val, får de dessutom redan i skolan en grundläggande
            övning i demokratins sätt att arbeta” (Lgr 69). I propositionen
            1975/76:39 anges att SÖ bör få i uppdrag att företa en översyn
            av tillvalssystemet med hänsyn till de erfarenheter som hittills
            vun- nits. Föredraganden synes anse det önskvärt att de nuvarande
            tillvalsämnena ekonomi, teknik och konst byggs in i övriga ämnen.
            Av det fria tillvalet skulle endast återstå möjligheten att välja
            ett andra främmande språk. En sådan genomgripande förändring av
            grundskolan kan enligt vår mening inte få ske enbart på grundval
            av en expertutredning. Förslag om tillvals- system måste sammanvägas
            med andra förslag om förändringar i grund- skolan. I propositionen
            föreslås också att den kursuppdelning som nu finns i allmän och
            särskild kurs i ämnena matematik, engelska, tyska och franska
            skall slopas. Vi anser inte att några bärande skäl för en sådan
            förändring redovisats av föredraganden. Eleverna kan nu fritt
            välja vilken kurs de vill följa. Genomförs propositionens förslag
            reduceras deras valmöjligheter ytterligare. Vi anser inte att
            den nuvarande uppdelningen på allmän och särskild kurs skall slopas
            förrän konsekvenserna av en sådan förändring noga utretts. I motionen
            1975/76:1979 har vi utförligt motiverat varför vi anser en parlamentarisk
            översyn av grundskolans läroplan påkallad. Till de synpunkter
            som där framförts kan läggas följande: Propositionen om skolans
            inre arbete är en principproposition, varför de tankar och synpunkter
            som framförs inte har fått konkret utformning utan skall bli föremål
            för ytterligare överväganden. Det ankommer i stor ut- sträckning
            på SÖ att göra dessa överväganden och komma med förslag till konkreta
            lösningar. SÖ skall bl. a. göra en målprecisering av innehållet
            i skoldagens olika verksamheter, beskriva vilka basfärdigheter
            eleverna skall uppnå, föreslå en minskning av timplanen på mellanstadiet,
            avväga stoff-
          </p>
          <pb facs="riksdagen-motions-pdf/data/197576/mot_197576__2223/mot_197576__2223-005.pdf"/>
          <fw xml:id="i-GqT6oWnazXMy7tvqnafScE">
            Mot. 1975/76:2223 5
          </fw>
          <p xml:id="i-KyspTpHgVk5sbncyZ6fCNV">
            mängden på mellanstadiet, lämna förslag till utökad pryo, se
            över de främ- mande språkens ställning, överväga att göra delar
            av det nuvarande ämnet teknik obligatoriskt för alla elever osv.
            SÖ har därmed givits uppdrag av en sådan omfattning att om dess
            kommande förslag genomförs, kommer de att innebära en större förändring
            av skolan än den som genomfördes i och med införandet av Lgr 69.
            Vi anser inte att det är rimligt att överlåta dessa bedömningar
            enbart åt SÖ. Vårt krav på en parlamentarisk översyn av grundskolans
            läroplan framstår nu efter SIA -propositionens tillkomst som ännu
            mer angeläget.
          </p>
          <p xml:id="i-UMyNZL22bYU6J6N9LkmYsD">
            Gymnasieskolan
          </p>
          <p xml:id="i-Sq1NGbJxDxFkbfEUEnKSiw">
            Föredraganden anser att särskilt tillkallade sakkunniga skall
            se över gym- nasieskolan mot bakgrund av de erfarenheter som nu
            föreligger. De av SIA-utredningen föreslagna förändringarna av
            denna skolform bör därför behandlas i denna översyn. Vi vill här
            erinra om att vi i motionen 1975/76:1979 krävt att en parlamentarisk
            översyn av gymnasieskolans mål- sättning och struktur skall komma
            till stånd. Vi vill ånyo framföra detta krav.
          </p>
          <p xml:id="i-Rx2LLatX9pCTNVTjyUERnA">
            En samlad skoldag
          </p>
          <p xml:id="i-Tq48Ly3jhqvy5KGpm5sdE8">
            Inom skoldagen skall enligt propositionen förekomma såväl tim-
            och kurs- planebundna aktiviteter, dvs. lektioner, som annan verksamhet,
            såsom klass- föreståndarkontakter, stödundervisning, läxhjälp,
            läkarbesök, studiebesök, elevsamlingar etc. På högstadiet förekommer
            i dag timplanebundet fritt valt arbete. Motsvarande verksamhet
            föreslås införd även på låg- och mellan- stadiet. Motivet för
            en sådan mera fritidsbetonad verksamhet är i första hand pedagogiskt.
            Individualiseringsmöjligheterna ökar genom att en mer varierad
            verksamhet kan erbjudas, och skolans ansvar enligt Lgr 69 för
            att stödja och stimulera en sund fritidsverksamhet kan förverkligas.
            Me- ningsfull verksamhet skall också erbjudas eleverna under längre
            raster och andra uppehåll i undervisningen. Vi vill särskilt understryka
            föredragandens uppfattning att innehållet i skoldagens olika verksamheter
            måste styras av centralt fastställda mål och riktlinjer. Vi förutsätter
            att läroplanen — i likhet med vad som skett be- träffande fritt
            valt arbete — kompletteras i detta syfte. Enligt propositionen
            ankommer det på regeringen att fastställa dessa mål och riktlinjer.
            Vi anser att denna förändring av läroplanen skall underställas
            riksdagen. Verksamheten inom skolan blir på detta sätt i sin helhet
            läroplansbunden. Vi finner det därför rimligt att hela skoldagen
            i princip blir obligatorisk för eleverna. Om därtill intentionerna
            att bättre samordna tiderna inom skolenheten fullföljs, så att
            skoldagen i största möjliga utsträckning börjar och slutar på
            samma tider varje dag i en årskurs, framgår det klart för
          </p>
          <pb facs="riksdagen-motions-pdf/data/197576/mot_197576__2223/mot_197576__2223-006.pdf"/>
          <fw xml:id="i-Mz3ZtHEy8HCtutW15Lpyy6">
            Mot. 1975/76:2223 6
          </fw>
          <p xml:id="i-FMbmNcM6ivRb6FtLMu6QcS">
            föräldrarna under vilken tid skolan har omsorgen om och ansvaret
            för barnen. Vi anser dock att hemmet och föräldrarna har det primära
            och huvudsakliga ansvaret för barnets fostran och vård även under
            dess år i skolan. Även i Lgr 69 framförs denna uppfattning. Föräldrar
            som själva vill och kan ta hand om sina barn under fria aktivitetstimmar
            av mera hobbybetonad ka- raktär bör därför ha denna rätt. Ledighet
            från sådana fria aktiviteter bör alltså beviljas, om föräldrarna
            så önskar. Beträffande förslaget att minska mellanstadiets timplanebundna
            verksam- het med 2 å 3 veckotimmar vill vi erinra om det krav
            på parlamentarisk utredning av grundskolans läroplan vilket vi
            tidigare framfört och vilket som motiv bl. a. haft stoffträngseln
            på mellanstadiet. En översyn måste därför som utgångspunkt ha
            en prövning dels av om alla kursmoment fort- farande kan anses
            nödvändiga, bl. a. mot bakgrunden av behovet av prio- ritering
            av basfärdigheter och baskunskaper, dels av möjligheterna att
            till andra årskurser överföra vissa moment. Vi vill bestämt hävda
            att motiv saknas för en minskning av resurser avsedda för undervisning.
            En sådan minskning skulle dessutom innebära en minskning av tjänsteunderlaget
            för lärarna. Föredraganden finner, i motsats till SIA-utredningen,
            ingen anledning att med olika namn skilja de olika verksamheterna
            inom den samlade skol- dagen från varandra. I konsekvens med denna
            uppfattning använder fö- redraganden på några sidor flera olika
            uttryck i sin diskussion om skoldagen: timplanebunden undervisning,
            övriga verksamheter samt raster och andra uppehåll för eleverna;
            undervisning och övrig verksamhet och möjligheter till vila och
            avkoppling; timplanebunden verksamhet, övrig verksamhet och raster
            eller väntan på skolskjuts, verksamhet under lektioner eller annan
            kursplanebunden verksamhet samt för eleverna meningsfylld verksamhet;
            läroplansbundna aktiviteter och annan verksamhet etc. En sådan
            oklar terminologi måste medföra svårigheter då det gäller ad-
            ministration, resursfördelning och tjänsteplanering och osäkerhet
            om vad statsmakterna avsett. För vår del finner vi det tänkbart
            att använda å ena sidan termen kursplanebunden verksamhet, som
            omfattar både timplane- bundna och icke timplanebundna undervisningsinsatser,
            å andra sidan icke kursplanebunden verksamhet. Helt tillfredsställande
            utifrån kravet på klar- het är dock inte denna terminologi. Det
            är därför angeläget att i en kom- mande proposition, där bl. a.
            storleken av förstärkningsresursens olika delar skall behandlas,
            en sådan terminologi används att riksdagens beslut blir entydigt.
            Det kan erinras om att en minskning av undervisningen med 0,01
            veckotimme per elev minskar resurserna för undervisningsändamål
            med 25 milj. kr. En till synes obetydlig förändring kan således
            få stora följder för undervisningen.
          </p>
          <pb facs="riksdagen-motions-pdf/data/197576/mot_197576__2223/mot_197576__2223-007.pdf"/>
          <fw xml:id="i-WQEEGx1evtbRcgwVr8Mp28">
            Mot. 1975/76:2223 I
          </fw>
          <p xml:id="i-SihNuAH3rehU3ojGA3CEtZ">
            Skoldagens längd
          </p>
          <p xml:id="i-8GWnFy1cDFfCYUnnWBahbG">
            Enligt utredningen skulle ett beslut av en kommun att införa
            den samlade skoldagen innebära att kommunen åtog sig att svara
            för att meningsfull verksamhet anordnades under hela den del av
            dagen som eleverna är hän- visade till skolmiljön. Skoldagens
            längd — inom av utredningen angivna ramar — liksom utformningen
            av skoldagen föreslogs vara en kommunal angelägenhet. Avgörande
            skulle vara såväl elevernas behov i den aktuella kommunen som
            kommunens ekonomiska och andra möjligheter. Minimitiden angavs
            i utredningen till nuvarande veckotid i skolan. Ett åtagande från
            en kommun att införa samlad skoldag kunde således göras utan en
            förlängning av skoldagen. Av propositionens förslag synes emellertid
            framgå att ett beslut om samlad skoldag innefattar att skoldagen
            förlängs till fem resp. sex-Åtta timmar per dag. Enligt vår mening
            bör minimitid anges och innebära nuvarande genomsnittliga timtal
            per dag. Vi ansluter oss till propositionens förslag att skoldagens
            längd i årskurs I och 2 bör omfatta maximalt fem ”60-minuters-timmar”.
            Detta förslag innebär endast en mindre förlängning i förhållande
            till den nuvarande skol- dagen. Förslaget att skoldagen i årskurserna
            3 t. o. m 9 bör omfatta mellan sex och åtta timmar innebär dock
            beträffande den senare tiden en avsevärd förlängning i förhållande
            till utredningens förslag, som för mellanstadiet sattes till sex
            timmar per dag och för högstadiet till sju timmar. Vi anser att
            skoldagens längd i årskurserna 3 t. o. m. 9 bör omfatta högst
            sju timmar i enlighet med utredningens förslag.
          </p>
          <p xml:id="i-PZkWdNFEdPYLSFa2cRQKTK">
            Föreningslivet i skolan
          </p>
          <p xml:id="i-9WrQCWnccNsjutJWVESHq5">
            I propositionen föreslås att föreningslivet i ökad utsträckning
            skall enga- geras i skolans verksamhet. En absolut förutsättning
            är dock att förening- arnas verksamhet under skoldagen inte strider
            mot skolans mål och riktlinjer och att föreningarna kan medverka
            på lika villkor. Det är därför inte till- räckligt att ersättning
            för insatser i skolan skall utgå. Det största hindret för föreningarnas
            medverkan torde ligga i deras bristande möjligheter att under
            normal arbetstid frigöra någon som kan leda verksamheten. Pro-
            positionen har inte lämnat något förslag på hur denna fråga skall
            lösas, så att inte föreningar, som bärs upp av helt ideella insatser,
            kommer att missgynnas. Vi vill framhålla att förslaget om en mångsidig
            föreningsmed- verkan därför riskerar att bli en reform utan praktisk
            betydelse.
          </p>
          <p xml:id="i-H7he9mevWbS7HqK6Yn2pbd">
            Närvaroplikt
          </p>
          <p xml:id="i-6x6Sysman7AEodRhVtW9eK">
            Vi delar statsrådets uppfattning att närvaroplikt bör råda i
            skolan och att frånvaro skall förhandsanmälas. I första hand bör
            hemmen svara för frånvaroanmälan, men denna kan, beroende på elevens
            ålder, även göras
          </p>
          <pb facs="riksdagen-motions-pdf/data/197576/mot_197576__2223/mot_197576__2223-008.pdf"/>
          <fw xml:id="i-JtHPZjNXDXMC6BiwkZ7G2f">
            Mot. 1975/76:2223 8
          </fw>
          <p xml:id="i-SrNrdRtV6JQTcC3XZDRezB">
            av eleven själv. Vid frånvaro utan förhandsanmälan skall skolan
            ta kontakt med hemmet för att informera sig om orsakerna till
            frånvaron. Redan 1970/71 utarbetades i samråd mellan SÖ och Kommunförbunden
            ett system för elevregistrering, det s. k. ERUS-systemet. Syftet
            var att i första hand spåra längre, ofta förekommande eller systematisk
            frånvaro. Genom regi- streringen skulle underlag för eventuella
            elevvårdande åtgärder erhållas. Mot bakgrund av att såväl SÖ som
            SIA-utredningen anser att det är väsentligt att skapa ett fungerande
            rapporterings- och registreringssystem är det för- vånande att
            föredraganden så lättvindigt avfärdar denna fråga. Till skillnad
            från föredraganden aser vi att det är av avgörande betydelse att
            ett fungerande system skapas, så att skolan redan på ett tidigt
            stadium kan fånga upp elever med oanmäld frånvaro och vidta de
            åtgärder som erfordras.
          </p>
          <p xml:id="i-LdEhukwmnxF7ZR3xcZ61jw">
            Betyg
          </p>
          <p xml:id="i-HkrWXgxChtd6iZZHP49VrU">
            I fråga om betyg anför statsrådet att ”reformarbetet bör inriktas
            på att avskaffa den skriftliga betygsättningen i grundskolan och
            ersätta den med andra kontakter mellan lärare, elever och föräldrar.
            Dessutom bör betygens betydelse i gymnasieskolan minska.” Vi delar
            inte statsrådets uppfattning att betyg generellt skall kunna ersättas
            med de föreslagna kontakterna. Så- dana kontakter förekommer redan
            i dag som en komplettering till de skrift- liga betygen och som
            en ersättning för dessa i de årskurser där betyg inte ges. Det
            är vår bestämda uppfattning att betygen bör finnas kvar i nuvarande
            omfattning. De problem som uppstått i skolorna i fråga om betygen
            beror på det relativa betygssystemet som sådant, vilket av eleverna
            ofta uppfattas som att det omöjliggör förbättringar av de egna
            prestationerna utan att någon annan drabbas. Vi vidhåller därför
            vårt krav att de skriftliga betygen skall finnas kvar. Det relativa
            betygssystemet måste dock ersättas av kunskaps- relaterade betyg.
          </p>
          <p xml:id="i-JNJi7QC35THdyWXY2cWtCj">
            Resursfördelningen
          </p>
          <p xml:id="i-JHgZoQtQu14ivzNTvPfE9U">
            Den i propositionen föreslagna fördelningen av resurserna på
            basresurs och förstärkningsresurs kan vi tillstyrka. De nuvarande
            klassdelningstalen, 25 resp. 30, kommer att utgöra beräkningsgrund
            för tilldelningen av bas- resurser, men den faktiska uppdelningen
            av eleverna på klasser avgörs av skolstyrelsen, som därvid kan
            ta hänsyn till de förutsättningar som finns i skilda skolenheter.
            Beträffande den totala förstärkningsresursen till kommunen föreslog
            SIA- utredningen att fördelningen mellan undervisningsändamål
            och övrig verk- samhet skulle ske så, att nuvarande resurser för
            inrättande av lärartjänster, och därmed avsedda för undervisningsändamål,
            inte minskades. Den del som skulle fördelas av länsskolenämnderna
            borde, enligt utredningen, utgå efter samma principer som medlen
            för Särskilda åtgärder på skolområdet,
          </p>
          <pb facs="riksdagen-motions-pdf/data/197576/mot_197576__2223/mot_197576__2223-009.pdf"/>
          <fw xml:id="i-LTptHdrH6Ud7hvKAsrSihC">
            Mot. 1975/76:2223 9
          </fw>
          <p xml:id="i-2UxGYhXUv6uuHTBWyfFupL">
            vilket innebär att två tredjedelar skulle användas för personell
            förstärkning vid undervisningen. Föredraganden ansluter sig ”i
            huvudsak” till denna fördelning men menar att det dock finns ”skäl
            som talar för en något större resurstilldelning för fritidsinsatser
            än vad utredningen föreslagit”. Även om slutligt förslag om storleken
            av förstärkningsresursens olika delar senare kommer att föreläggas
            riksdagen, anser vi det, mot bakgrund av skolans svårigheter att
            upprätthålla tillfredsställande kunskapsstandard, dock påkallat
            att riksdagen redan nu uttalar att någon minskning i förhållande
            till nuläget av den del av resurserna som är avsedd för undervisningsändamål
            inte får ske. SÖ skall enligt propositionen få i uppdrag att utarbeta
            förslag till förändring av tim- och kursplanerna för mellanstadiet
            i syfte att minska timplanen med två till tre veckotimmar i varje
            årskurs. Detta förslag behandlas i annat sammanhang i denna motion.
            Emellertid föregriper föredraganden ett riks- dagsbeslut om en
            eventuell förändring av timplanen för mellanstadiet genom att
            redan nu överföra resurser motsvarande två lärarveckotimmar per
            årskurs från basresurs till förstärkningsresurs. Ett sådant förslag
            kan självfallet inte accepteras.
          </p>
          <p xml:id="i-68Vzn6ygDaGgUqi9b6sNJP">
            Glesbygdsgaranti
          </p>
          <p xml:id="i-AN3pSc4Y3XDL9owZm7bBXZ">
            Beräkningen av resurstimmar efter elevantal kan innebära att
            underlaget för lärares tjänsteunderlag minskar så mycket att det
            inte täcker hela un- dervisningsskyldigheten. En speciell glesbygdsgaranti
            i form av ett särskilt statsbidrag införs därför, så att skolverksamheten
            i kommuner med ett stort antal s. k. b/B-skolor inte skall äventyras.
            Statsrådet räknar dock med att detta statsbidrag endast skall
            utgå under en viss övergångstid. Vi finner detta förslag oroande.
            Det är av stort värde både för kommunen och för de enskilda eleverna
            att få ha kvar sina skolor. Även efter den föreslagna övergångstiden
            måste därför skolornas fortbestånd garanteras genom en gles- bygdsgaranti.
          </p>
          <p xml:id="i-9ubX8H9eYxLHP9rhX9bere">
            Tjänsteregleringen
          </p>
          <p xml:id="i-JPazZyvSRF7wDb1oU4pnNC">
            Sedan länge har statsmakterna genom att fastställa centrala och
            generellt gällande bestämmelser för landets skolväsende velat
            garantera en likvärdig utbildningsstandard åt alla svenska elever.
            Skollag, skolförordning och lä- roplaner för de olika utbildningsformerna
            har varit instrument för detta. Skolans verksamhet har försiggått
            inom vissa fastlagda ramar. Sålunda har man på den undervisande
            personalen i skolan — lärarna — ställt vissa bestämda formella
            krav i syfte att få så små skillnader som möjligt i utbildningsstandard
            för eleverna i olika kommuner och skolor. I samma syfte har man
            skapat en fast tjänsteorganisation för lärarna med bestämda tjänstetyper.
            En del av den komplexa tjänsteorganisationen för grundskolan utgör
            huvudlärare,
          </p>
          <pb facs="riksdagen-motions-pdf/data/197576/mot_197576__2223/mot_197576__2223-010.pdf"/>
          <fw xml:id="i-XWKsZFZaAeaLDhcfwz2P3f">
            Mot. 1975/76:2223 10
          </fw>
          <p xml:id="i-oK8ca1YY5ydZEZSDShWhF">
            institutionsföreståndare, tillsynslärare och skolbibliotekarier.
            Föredragande statsrådet framhåller i propositionen om skolans
            inre arbete att de arbetsuppgifter som nämnda befattningshavare
            utför i dagens skola blir nödvändiga att fullgöra även i en skola
            organiserad i enlighet med tan- kegångarna i propositionen. Desto
            mer förvånande är det då att man i pro- positionen föreslår ett
            avskaffande av dessa centralt reglerade tjänster. I propositionen
            förordas att lärare och övrig personal organiseras i arbetslag.
            En god pedagogisk planering och ledning av denna nya basorganisation
            i skolan fordrar nya befattningshavare för övergripande pedagogisk
            planering och ledning. SIA-utredningen föreslår för detta ändamål
            s. k. studieledar- befattningar. Det synes helt nödvändigt att
            sådana tjänster skapas och reg- leras centralt i skolförordningen.
            Vi kan således f.n. inte finna några skäl för att avskaffa den
            centrala regleringen av de ovannämnda tjänsterna. Eftersom de
            ursprungligen till- kommit under facklig medverkan, bör förändringar
            i fråga om dessa tjänster göras först efter förhandlingar med
            berörda fackliga organisationer.
          </p>
          <p xml:id="i-4kpNRctA7rprd5ZHPmCuiX">
            Skolledarna
          </p>
          <p xml:id="i-8KYf1rN2bP4XGurt6JDFN8">
            I propositionen föreslås vidare att rekryteringen till skolledartjänster
            skall vidgas till att omfatta förutom dem som är behöriga till
            ordinarie tjänst som lärare även personer som har erfarenhet från
            kommunal tjänst, från skolverksamhet eller i övrigt från skoladministration.
            Minst en av skol- ledarna i rektorsområdet bör dock ha pedagogisk
            utbildning. Med hänsyn till att skolledarnas arbetsuppgifter i
            hög grad är av pedagogisk art och att ytterligare pedagogiska
            ledningsuppgifter påläggs dem genom propositionens förslag förefaller
            det oss mindre välbetänkt att avskaffa nuvarande krav på pedagogisk
            utbildning.
          </p>
          <p xml:id="i-DX4amSdnr7huAQL9zpdgJW">
            Fortbildning
          </p>
          <p xml:id="i-W7Lmf73q5sTNMYrXdqs22o">
            F. n. råder stor brist på speciallärare i skolan. Propositionen
            föreslår därför en ökning av den nuvarande ettårsutbildningen.
            En sådan ökning häver dock inte bristen förrän långt in på 1980-talet.
            SIA-utredningen ansåg att bristen på behöriga speciallärare —
            eller på lärare med specialpedagogiska kunskaper — var så allvarlig
            att snabba åtgärder med särskild hänsyn till elever med svårigheter
            måste vidtas. SIA-utredningen ansåg därför att det var synnerligen
            angeläget att även på kort sikt öka de specialpedagogiska inslagen
            i skolans arbete. Utredningen föreslog att lärarna skulle ges
            en specialpedagogisk fortbildning under fyra veckor, koncentrerad
            till anpass- ningsstörningar och metodik för att komma till rätta
            med läs- och skriv- svårigheter. Man skulle därigenom nå en omfattande
            spridning av metodiskt kunnande och observans bland lärarna. Förslaget
            bemöttes positivt av fler- talet remissinstanser. Även SÖ har
            prioriterat denna fortbildning i årets
          </p>
          <p xml:id="i-Wk6wRuU1Xp7MaM4mi9KaZg">
            petita.
          </p>
          <pb facs="riksdagen-motions-pdf/data/197576/mot_197576__2223/mot_197576__2223-011.pdf"/>
          <fw xml:id="i-oa8ort4sksn3Y6iFVdsxp">
            Mot. 1975/76:2223 1"
          </fw>
          <p xml:id="i-FsS7yPhUnfXzjyb15Ad7TT">
            Det är därför anmärkningsvärt att propositionen inte föreslår
            att denna fortbildning skall komma till stånd utan enbart satsar
            på en utvidgning av speciallärarutbildningen. Fortbildningsinstanserna
            skall i stället koncen- treras på arbetssätt och arbetsformer
            i skolan. Vi betvivlar inte att en sådan fortbildning kan vara
            behövlig. Vi anser dock att fortbildningsinsatserna i första hand
            skall inriktas på den av utredningen föreslagna specialpeda- gogiska
            utbildningen. Med stöd av det anförda hemställs
          </p>
          <p xml:id="i-D77WpLBNj2d6ctHn3X4WNT">
            att ka
          </p>
          <p xml:id="i-VcLfqSFi2F9qqnH7TRtXu">
            10.
          </p>
          <p xml:id="i-QS28sFe9RxGcevjjcmaG59">
            1.
          </p>
          <p xml:id="i-ArvYoRgggCmKmXvteKn8sV">
            riksdagen uttalar att alla elever oavsett prestationsförmåga
            skall åtnjuta individualiserad undervisning och att undervisningsmetodiken
            skall anpassas till elevernas olika förutsättningar, uttalar att
            större delen av förstärkningsresursen, om lokalt så bedöms bäst
            gagna skolarbetet, skall kunna användas för att skapa mindre klasser,
            uttalar att systemet med klassrum så långt möjligt bör upp- rätthållas
            i hela grundskolan,
          </p>
          <p xml:id="i-P4BVw4zQkYYmHL9Nt3JGUM">
            . anhåller hos regeringen att en utvärdering görs av i hur hög
          </p>
          <p xml:id="i-BYdDQdkw281HzGznt1tWU2">
            grad nivågruppering är möjlig utan att skolans sociala mål efter-
            sätts, uttalar att frågan om uppdelning på allmän och särskild
            kurs i engelska, matematik, franska och tyska inte bör avgöras
            förrän konsekvenserna av en sådan förändring noga utretts i samband
            med översynen av grundskolans läroplan, anhåller hos regeringen
            att den aviserade översynen av grund- skolans läroplan blir parlamentarisk
            och att preciseringen av basfärdigheternas omfattning ingår i
            denna översyn, anhåller hos regeringen att en parlamentarisk översyn
            av gym- nasieskolans målsättning och struktur kommer till stånd,
            uttalar att befrielse från deltagande i skoldagens mera hob- bybetonade
            aktiviteter bör beviljas elev om föräldrarna så öns- kar,
          </p>
          <p xml:id="i-XACuXcGBanyZaY7mhRo5PJ">
            . uttalar att en klar och enhetlig terminologi bör användas i
            fråga
          </p>
          <p xml:id="i-PMjw6VjCfQ6Yk9yw4Aadqr">
            om benämningarna på de olika verksamheterna inom den sam- lade
            skoldagen, uttalar att skoldagens omfattning bör variera mellan
            nuvarande längd och fem timmar i årskurserna 1 och 2 och mellan
            nu- varande längd och sju timmar fr. o. m. årskurs 3, uttalar
            att föreningslivets medverkan i skolans arbete skall ske på för
            alla föreningar lika villkor och i överensstämmelse med skolans
            mål och riktlinjer,
          </p>
          <p xml:id="i-MSNk4S6qeMgYdSmorngZi5">
            . uttalar att ett väl fungerande registrerings- och rapporterings-
          </p>
          <p xml:id="i-UiYk5jo5SDrnhh8pCrDzfL">
            system bör tillskapas för närvaropliktens upprätthållande,
          </p>
          <p xml:id="i-GW6GEfTTQcWtaLGFBH4yAF">
            . uttalar att den skriftliga betygsättningen skall bibehållas
            i såväl
          </p>
          <p xml:id="i-VtDK2Nx4EUqQZtiSebMYmG">
            grundskola som gymnasieskola,
          </p>
          <pb facs="riksdagen-motions-pdf/data/197576/mot_197576__2223/mot_197576__2223-012.pdf"/>
          <fw xml:id="i-WoUwvNm5Z9mPjZbFWBycox">
            Mot. 1975/76:2223 12
          </fw>
          <p xml:id="i-Mx54nSGgizARenh25xpeMf">
            14.
          </p>
          <p xml:id="i-McArHpwpbeoXR2JArewtfZ">
            16.
          </p>
          <p xml:id="i-5pAH9rLorFKXcnzx8B3pe1">
            7:
          </p>
          <p xml:id="i-Y22txJmVuanFqBheYQZceb">
            18.
          </p>
          <p xml:id="i-8r788EYaNfrc7zyzaPrVyi">
            19;
          </p>
          <p xml:id="i-9gfCxS1yXrBhVBEQckZKHY">
            uttalar att någon minskning i förhållande till nuläget av den
            del av resurserna som är avsedd för undervisningsändamål icke
            får ske,
          </p>
          <p xml:id="i-U1kzp3CWK17VoNDYWmoSxc">
            . beslutar att det föreslagna överförandet från bas- till förstärk-
          </p>
          <p xml:id="i-PRiEYYpDsgC8cUVQopJWpC">
            ningsresurs av resurserna motsvarande två lärarveckotimmar per
            årskurs på mellanstadiet avslås, beslutar att glesbygdsgarantin
            för mindre skolors bestånd skall gälla även efter den föreslagna
            övergångstidens utgång, uttalar att tjänster som huvudlärare,
            institutionsföreståndare, tillsynslärare och skolbibliotekarier
            bibehålls och regleras cen- tralt, beslutar att för behörighet
            till skolledartjänst även i fortsätt- ningen skall krävas pedagogisk
            utbildning, uttalar att fortbildningen av lärarna i första hand
            skall inriktas på specialpedagogisk utbildning.
          </p>
          <p xml:id="i-Wea3oroPHL28Zibg2JaQu">
            Stockholm den 12 mars 1976
          </p>
          <p xml:id="i-LnkgXePr4tuKYmyAADzvUd">
            GÖSTA BOHMAN (m) STAFFAN BURENSTAM LINDER (m) NILS CARLSHAMRE
            (m)
          </p>
          <p xml:id="i-5yh5jypcrndG35BQGAXoo7">
            ALLAN HERNELIUS (m) ASTRID KRISTENSSON (m) ERIC KRÖNMARK (m)
            CARL-WILH. LOTHIGIUS (m) BRITT MOGÅRD (m) G. IVAR VIRGIN (m) TAGE
            MAGNUSSON (m) PER PETERSSON (m) i Borås i Gäddvik
          </p>
          <p xml:id="i-3dg7QzmjDHYS2zN41whtqv">
            'GOTAB 51509 Stockholm 1976
          </p>
        </div>
      </div>
    </body>
  </text>
</TEI>
