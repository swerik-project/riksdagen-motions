<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-02994">
  <teiHeader>
    <fileDesc>
      <titleStmt>
        <title>Utgiftsområde 18 Samhällsplanering, bostadsförsörjning och byggande samt konsumentpolitik</title>
        <author corresp="i-Y5fgQ33MMnP4uyafJ9fz8i">av Robert Hannah m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2994 av Robert Hannah m.fl. (L)</title>
          <idno type="rdwebb">H6022994</idno>
          <rs type="number">2994</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H6022994/text</ref>
          <ref type="dokument_url_html">http://data.riksdagen.se/dokument/H6022994</ref>
          <ref type="dokumentstatus_url_xml">http://data.riksdagen.se/dokumentstatus/H6022994</ref>
          <ref type="docx">http://data.riksdagen.se/fil/2FB19E06-59BD-446E-855B-2638A274359B</ref>
          <ref type="pdf">http://data.riksdagen.se/fil/F12304BB-5E6B-4BE2-9016-6343B513C942</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HghvyWQcbBtSMe1Prvz93e" type="signed"/>
        <correspContext corresp="i-HghvyWQcbBtSMe1Prvz93e">
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-H8iUHzQxMtekYVW7sU5u7j" type="submitted">
          <date when="2018-11-30"/>
          <time when="18:08:10"/>
        </correspAction>
        <correspAction xml:id="i-DvkAUt6DJyYy6ncmQ8DkCG" type="reviewed">
          <date when="2018-11-30"/>
          <time when="18:17:56"/>
        </correspAction>
        <correspAction xml:id="i-Ub1ny1vcoci7huwZ1xGUts" type="referred">
          <date when="2018-12-05"/>
        </correspAction>
        <correspAction xml:id="i-WU8QtPWVAkoMVruB5kYc2x" type="assigned">
          <date when="2019-03-20"/>
          <time when="12:33:14"/>
        </correspAction>
        <correspContext corresp="i-WU8QtPWVAkoMVruB5kYc2x">
          <ref type="assignedTo">Civilutskottet</ref>
        </correspContext>
        <correspAction xml:id="i-KH2wx44kHQFbASo9b7FFHA" type="behandlas_i"/>
        <correspContext corresp="i-KH2wx44kHQFbASo9b7FFHA">
          <ref type="uppgift">2018/19:CU1</ref>
          <ref type="ref_dok_id">H601CU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2994 av Robert Hannah m.fl. (L)
          Utgiftsområde 18 Samhällsplanering, bostadsförsörjning och byggande
          samt konsumentpolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-K9eraW8pni6FWUwQTpazms">
            Förslag till riksdagsbeslut
          </head>
          <list style="ol">
            <item xml:id="i-F6heXRCPSegmNSoGzxThQk">
              Riksdagen anvisar anslagen för 2019 inom utgiftsområde 18 Samhällsplanering,
              bostadsförsörjning och byggande samt konsumentpolitik enligt förslaget
              i tabell 1 i motionen.
            </item>
            <item xml:id="i-Tjtpgxd6BLo2YtqxNpoETA">
              Riksdagen avslår regeringens förslag att bemyndiga regeringen
              att under 2019 för anslaget 1:9 Investeringsstöd för anordnande
              av hyresbostäder och bostäder för studerande ingå ekonomiska åtaganden
              som medför behov av framtida anslag på högst 4 500 000 000 kronor
              2020–2022 (avsnitt 4.7.9).
            </item>
          </list>
        </div>
        <div type="motContent">
          <head xml:id="i-FyyErCmcTmjFAa8SNPFJdT" type="h1">
            Motivering
          </head>
          <p xml:id="i-9V7NJ76xMqs4uW1gsQHksr">
            Liberalerna är beredda att medverka till breda och långsiktiga
            reformer för en ny svensk bostadsmarknad. En bostadsmarknad där
            fler får plats ökar människors frihet och möjlighet att forma
            sitt liv, och ger bättre förutsättningar för jobb och tillväxt
            i Sverige. En fungerande bostadsmarknad med mer dynamik är också
            en bostadsmarknad där fler kan göra en social resa.
          </p>
          <p xml:id="i-SX6WuKQ5Docx6GLqu5J1wd">
            Dagens svenska bostadsmarknad är raka motsatsen. Den är stängd,
            oflexibel och i permanent obalans. Nästa lågkonjunktur väntar
            runt hörnet och prognoserna för nybyggnation faller kraftigt,
            samtidigt som en mycket allvarlig bostadsbrist består.
          </p>
          <p xml:id="i-NVZGvpyLrSrXagQurTDfvH">
            Hundratusentals människor som skulle vilja komma in på den ordinarie
            bostadsmarknaden är i dag utestängda. Den svenska bostadsmarknaden
            är delad mellan insiders och outsiders. Priset på ägda bostäder
            har fördubblats på en tioårsperiod och bostadsköer till hyreslägenheter
            slår rekord för varje år. Det gör att särskilt unga och nya svenskar
            hamnar utanför.
          </p>
          <p xml:id="i-UeCfA7pm4vX2iMbt9Porik">
            För att komma in på bostadsmarknaden krävs tid, kontakter och
            pengar. För den som saknar detta är porten stängd. Det drabbar
            framför allt ungdomar och nyanlända, men också människor som behöver
            få en ny chans mitt i livet. Allt detta fördjupar samhällsklyftorna
            mellan människor som har många möjligheter och människor som saknar
            dem.
          </p>
          <p xml:id="i-Dv6YN1GJWmXU1YmaWut4yP">
            En huvuduppgift inför framtiden måste vara att ge den svenska
            bostadsmarknaden en ny dynamik. Det behövs breda systemreformer
            i liberal riktning. Hindren för att komma in på bostadsmarknaden
            måste rivas. Utanförskapet ska brytas. Systemet behöver bli mer
            marknadsmässigt samtidigt som människor med små ekonomiska resurser
            ska få ökade möjligheter.
          </p>
          <p xml:id="i-AoyVvc63eJPsMf4ELPECVt">
            Det bör vara ett politiskt mål att fler svenskar ska äga sitt
            boende, särskilt för dem med lägre inkomster. Fyra av fem svenskar
            vill helst äga sitt boende. Det är inte märkligt. För den som
            äger är det en väg att bygga upp en egen ekonomisk trygghet. På
            längre sikt är ett eget ägt boende ett billigare alternativ än
            att hyra. För samhället är det en möjlighet att sluta klyftor.
            I alldeles för många utanförskapsområden finns få ägda bostäder.
          </p>
          <p xml:id="i-PGKVf2ETxQDd9ckxRRqEhm">
            Liberalerna vill därför införa ett skattegynnat bosparande för
            den som vill köpa sin första ägda bostad. Det skulle betyda särskilt
            mycket för unga och nya svenskar, som i dag har svårt att komma
            in på bostadsmarknaden. Vi vill direkt påbörja ett utredningsarbete
            med sikte på att ett system med skattegynnat bosparande ska kunna
            träda i kraft den 1 januari 2020.
          </p>
          <head xml:id="i-T6ezM7whWJzsJ2owq2H9ap" type="h2">
            Lyft de mest utsatta områdena
          </head>
          <p xml:id="i-XGGaxeaxF9eqmFsrwuW5MA">
            Under årtionden dominerade socialdemokratiska lösningar den svenska
            bostadspolitiken. Resultatet blev en segregation på bostadsmarknaden
            som är större än någonsin. Minst en halv miljon människor lever
            i dag i områden som är starkt präglade av utanförskap och har
            varit det under lång tid. Det är områden helt dominerade av hyresrätter
            och där en hög arbetslöshet har bitit sig fast, skolresultaten
            är låga, valdeltagandet lågt och tilltron till samhällets institutioner
            låg. Dessa områden kännetecknas också av att de som etablerar
            sig på arbetsmarknaden och får råd att köpa en bättre bostad flyttar
            därifrån.
          </p>
          <p xml:id="i-H6CJ6DumpAqgC4fvspkJUJ">
            Att lyfta de allra mest utsatta områdena på riktigt, och skapa
            förutsättningar för att vända situationen och skapa en långsiktigt
            positiv utveckling, måste vara en politisk huvuduppgift.
          </p>
          <head xml:id="i-CzATjTdk3y2z4JCdBtkKJd" type="h2">
            Pilotsatsning för svenska BID-samarbeten
          </head>
          <p xml:id="i-S2SAhGnqDW3mXQQhzDBvGP">
            De mest utsatta områdena har under årens lopp blivit föremål
            för otaliga kortsiktiga projekt och tillfälliga satsningar. När
            pengarna tagit slut har projekten avvecklats och satsningarna
            har ofta runnit ut i sanden. Det finns en utbredd projekttrötthet
            bland de boende, på goda grunder.
          </p>
          <p xml:id="i-7Cfwn59HfHi8nKfWpUxGx4">
            För att långsiktigt lyfta dessa områden krävs uthållighet. Det
            behövs färre kortsiktiga projekt och fler strukturer som håller
            över tid. Det är dags att på allvar satsa på en pilotverksamhet
            med svenska BID (”Business improvement district”).
          </p>
          <p xml:id="i-BmmQZtBSZFEJUXd85T8vV3">
            Modellen med BID-samverkan finns i ett antal västländer, däribland
            USA, Kanada och Storbritannien. Ett BID bildas för att utveckla
            ett visst område och har som medlemmar de lokala aktörer som verkar
            i området i fråga. Ett BID kan sägas fungera som ett mellanting
            mellan ekonomisk förening och samfällighet, där den gemensamma
            uppgiften alltså är att bidra till att det berörda området utvecklas
            i den riktning som verksamhetsmålet pekat ut. Verksamheten i ett
            BID finansieras genom avgifter.
          </p>
          <p xml:id="i-W8RGFQoiZGg41Qky9cDDaG">
            Systemet med BID har visat sig fungera väl i andra länder. Även
            i Sverige finns det erfarenheter av liknande samarbeten där fastighetsägare
            eller andra aktörer går ihop för att lyfta ett område, t.ex. Järvalyftet
            i Stockholm eller projekt i Sofielund i Malmö och Gamlestaden
            i Göteborg.
          </p>
          <p xml:id="i-QXQUgxc29UDi6Lc4XE6kpm">
            Liberalerna anser att staten bör ta initiativ för att möjliggöra
            en svensk pilotverksamhet med BID-samarbeten mellan det offentliga
            samt lokala fastighetsägare och andra nyckelaktörer i ett utsatt
            område. Då kan det skapas institutionella ramar som bidrar till
            att långsiktigt vända utvecklingen i utanförskapsområden och öka
            tryggheten, förbättra villkoren för lokalt företagande och locka
            nya investeringar till områdena. Vi reserverar därför 100 miljoner
            kronor under en ny anslagspost 1:12 för pilotverksamhet i bostadsområden
            där kommunen, fastighetsägare och andra aktörer kommer överens
            om att bilda en samfällighet som arbetar med att vända utvecklingen.
          </p>
          <head xml:id="i-JMcUYf9LzVrzKh125Giuhh" type="h2">
            Liberalisera bostadsmarknaden
          </head>
          <p xml:id="i-38LemoyVBYJRttxC6TGJZy">
            Det behövs en blandning av både hyresrätter, bostadsrätter, ägarlägenheter
            och villor i olika lägen och prisklasser. Liberalerna föreslår
            reformer som gör vägen till det första spadtaget kortare för byggföretagen
            och vägen till den första, andra eller tredje egna nyckeln kortare
            för de individer som i dag inte kommer in eller kommer vidare
            på en bostadsmarknad som inte fungerar.
          </p>
          <p xml:id="i-YEJRKmVbxWVits5syBNJwf">
            Vi föreslår detta därför att vi vill ha en bostadsmarknad där
            byggkostnaderna kan hållas nere genom ökad konkurrens, där bättre
            marknadsmekanismer gör att priserna för att hyra i högre grad
            speglar utbud och konsumenternas önskemål och där skattepolitiken
            har lagts om för att minska risken för både snabba prisstegringar
            och prisfall på ägarmarknaden.
          </p>
          <p xml:id="i-VTqHhwaP3VD64ZNvDM3xkh">
            Efter en bottennotering i samband med fastighetskrisen har nybyggandet
            i Sverige ökat kontinuerligt från 2012 fram till 2017, då kulmen
            nåddes. Nu pekar kurvorna neråt igen.
          </p>
          <p xml:id="i-Sk8TrgnGuRGrsqstioUffq">
            Antalet påbörjade bostäder minskar. Antalet påbörjade nya bostäder
            (inklusive nettotillskott genom ombyggnad) var 68 900 år 2017
            men beräknas falla till 56 000 år 2018 och år 2019. Antalet färdigställda
            bostäder fortsätter visserligen att öka ännu ett tag, beroende
            på eftersläpningen. År 2017 färdigställdes 51 600 nya bostäder.
            Boverkets prognos är 60 000 både år 2018 och år 2019.
          </p>
          <p xml:id="i-W9br7PvZUe7mNmRKd5HGVQ">
            Inte ens under högkonjunkturens topp kunde byggandet nå upp till
            den nivå som skulle behövas för att täcka behoven. Boverket bedömer
            att det i snitt skulle behövas 67 000 bostäder per år fram till
            2025. Behovet är dock allra störst under de första åren i denna
            period; det behövs 93 000 bostäder per år fram till år 2020 och
            därefter 51 000 bostäder per år fram till år 2025.
          </p>
          <p xml:id="i-7NrVewje2Pb6D15sNVwCUr">
            Att det faktiska utfallet är långt sämre visar att den bostadspolitik
            som förts under föregående mandatperiod inte har fungerat. Det
            är dags för en liberal omstart.
          </p>
          <p xml:id="i-QEPVM7zFLpse4aEyivFrra">
            Krisen på den svenska bostadsmarknaden handlar om att det fortfarande
            byggs för lite och att rörligheten är för låg. Bristen på bostäder
            är ett stort hinder för människors frihet som också skadar den
            svenska ekonomin. En uppskattning gör gällande att inlåsningarna
            på svensk bostadsmarknad gör att den svenska arbetslösheten är
            0,3 procentenheter mer än vad den annars hade varit. Det är skillnaden
            mellan jobb eller arbetslöshet för 16 000 människor.
          </p>
          <p xml:id="i-Jv1ESSHAZni1R7AznrhDjN">
            För att öka rörligheten på bostadsmarknaden behöver flyttskatten
            sänkas genom att taket på uppskovsbeloppet tas bort permanent
            och räntebeläggningen på uppskovsbeloppet avskaffas. Detta skulle
            underlätta för ett ökat bostadsutbud i väsentligt högre grad än
            den tidsbegränsade skattelättnad som regeringen genomdrivit. De
            budgetmässiga effekterna av detta redovisas i skatteavsnittet
            i denna motion.
          </p>
          <p xml:id="i-PSdvMg43JX3vEWa8aWS2L8">
            Liberalerna anser att bruksvärdessystemet ska reformeras för
            ökad rörlighet. Inom det befintliga beståndet bör hyressättningen
            framöver i större utsträckning avspegla konsumenternas efterfrågan
            och individuella val. Inom bruksvärdessystemet behöver läge samt
            till- och frånval få större genomslag så att hyresnivåerna närmare
            speglar utbud och efterfrågan. Vad gäller nybyggnation ska fri
            hyressättning tillåtas. Inom ramen för presumtionshyressystemet
            ska också hyror kunna avtalas fritt mellan hyresvärd och hyrestagare.
            Presumtionshyrorna ska gälla utan bortre tidsgräns. Den fria hyressättningen
            ska kombineras med ett starkt besittningsskydd och en förutsägbar
            indexreglering under hela den period hyresgästen väljer att bo
            kvar.
          </p>
          <p xml:id="i-HU5AdaYQvyFQhr25j1zbL6">
            Vi vill förbättra hyresgästernas möjligheter att hävda sina intressen.
            På en marknad med svår bostadsbrist ökar risken för att oseriösa
            hyresvärdar utnyttjar situationen genom att inte fullgöra sina
            lagenliga och kontraktsmässiga åtaganden gentemot hyresgästerna.
            Möjligheten till tvångsförvaltning bör i högre utsträckning användas
            mot hyresvärdar som inte sköter sin roll som hyresvärd.
          </p>
          <p xml:id="i-CG6KrBq12ahFUFwHXvMfvQ">
            Dessutom bör Boverket få i uppdrag att utveckla en modell för
            offentlig hyresstatistik, så att hyresgäster får lättare att själva
            skaffa information om den genomsnittliga hyresnivån i ett bostadsområde.
            En sådan hyresstatistik stärker konsumentmakten både på förstahandsmarknaden
            och vid legal andrahandsuthyrning. För att finansiera uppbyggandet
            av offentlig hyresstatistik tillför Liberalerna 25 miljoner kronor
            till anslag 1:4.
          </p>
          <p xml:id="i-SE4tzTupFB3NPnJcMfyvj4">
            Liberalerna föreslår att anslagen för omstrukturering av kommunala
            bostadsföretag respektive stöd för att underlätta för enskilda
            att ordna bostad anpassas till det faktiska utfallet. Detta innebär
            budgetförstärkningar på anslag 1:2 med 85 miljoner kronor och
            på anslag 1:3 med 41 miljoner kronor.
          </p>
          <head xml:id="i-84A2FAtciFkFCq4MYQmGpJ" type="h2">
            Avveckla byggsubventionerna
          </head>
          <p xml:id="i-QjdYcTCMWe2ksjt5GGP9T8">
            Under föregående mandatperiod har huvudnumret i bostadspolitiken
            varit att subventionera fram fler bostäder. Detta är i grunden
            feltänkt. Subventionssystem snedvrider konkurrensen mellan byggprojekt
            och minskar snarare än ökar incitamenten för bostadsbyggande.
          </p>
          <p xml:id="i-VKTxVe46bky12531LfWPBk">
            Liberalernas bostadspolitik syftar i stället till att få en bostadsmarknad
            präglad av mer rörlighet och mer byggande. Det är en bostadsmarknad
            som är just en fungerande marknad, där fler människor kan bo utifrån
            egna önskemål och förutsättningar. Det är en bostadsmarknad med
            enklare plan- och byggregler samtidigt som de höga ambitionerna
            för tillgänglighet upprätthålls. Vi avvecklar marknadsstörande
            och ineffektiv subventionspolitik i form av investeringsstöd,
            renoveringssubventioner och bidrag.
          </p>
          <p xml:id="i-4Taado3XUvkZH4q41fp9zt">
            Det är en bostadsmarknad där kostnaden för att bygga nytt har
            sjunkit, där kostnaden för att hyra speglar utbud och efterfrågan
            på ett bättre sätt och där skattepolitiken lagts om för att minska
            risken för både snabba prisstegringar och prisfall på ägarmarknaden.
            På en sådan bostadsmarknad får fler plats – till gagn för friheten
            och tryggheten för den enskilde och för jobben och tillväxten
            i Sverige.
          </p>
          <p xml:id="i-TMECCxTYQVSEtgdsW2QKG7">
            För att byggandet i Sverige ska ligga på en uthålligt hög nivå
            krävs reformer som skapar långsiktighet. Kortvariga subventioner
            ger inget långsiktigt stabilt bostadsbyggande. Det kan möjligen
            i viss mån påverka inriktningen på byggandet och kan också göra
            att vissa planerade byggprojekt förskjuts i tid, men det motverkar
            de långsiktiga spelregler som är så avgörande för att byggandet
            varaktigt ska öka.
          </p>
          <p xml:id="i-NBVsJhC22xX4Vm1ESz7pL1">
            Subventioner till renovering av fastigheter snedvrider också
            förhållandena mellan de fastighetsägare som får subventioner och
            de fastighetsägare som redan renoverat med egna medel. Vi anser
            att det är fastighetsägaren som ska ta det ekonomiska ansvaret
            för att vårda och renovera sin fastighet, inte staten.
          </p>
          <p xml:id="i-HbpD1ym2dxc3oaYJAyDXXR">
            De sammanlagt 6 miljarder kronor som årligen lagts på subventioner
            och investeringsstöd motsvarar bara cirka en och en halv procent
            av värdet på de totala årliga bygginvesteringarna i Sverige. Detta
            illustrerar att det är genom långsiktiga och stabila reformer
            som investeringsviljan ökar och byggandet varaktigt lägger sig
            på en påtagligt högre nivå. Det kan inte subventioneras fram.
          </p>
          <p xml:id="i-FFEpH3dkXiJz4G3n8LYqG4">
            Liberalerna vet att storskaliga statliga subventioner till byggbranschen
            inte kan lösa den svenska bostadskrisen. Därför säger vi fortsatt
            nej till regeringens subventionspolitik. Dessa ska avvecklas snarast.
            För att inte rubba förutsättningarna för enskilda projekt ska
            dock inte redan beviljade bidragsbeslut återkallas, vilket gör
            att vissa subventionsformer får avvecklas stegvis. Inga nya bidragsbeslut
            ska dock meddelas.
          </p>
          <p xml:id="i-WgY1yU8u9ovhXrT793BaSp">
            Detta innebär en budgetförstärkning under anslag 1:7 med 826
            miljoner kronor för år 2019. För anslag 1:8 blir budgetförstärkningen
            1,3 miljarder kronor. För anslag 1:9 beräknas budgetförstärkningen
            bli 1 175 miljoner kronor, och för anslag 1:11 blir budgetförstärkningen
            38 miljoner kronor. Under påföljande år avvecklas successivt nämnda
            budgetposter i sin helhet.
          </p>
          <p xml:id="i-GUKiAPKXqNbUHSV2Qs39t1">
            I stället för att ge skattemedel till branschen vill vi öka konsumenternas
            – hushållens – möjligheter. I denna budgetmotion lägger vi finansierade
            förslag för ytterligare förstärkningar av bostadstillägget. Vårt
            förslag om ett system för tillval och frånval för hyresgäster
            är ett steg i den riktningen. Inom ramen för en samlad skattereform,
            med bl.a. sänkt skatt på arbete och höjda miljöskatter, bör det
            också övervägas ytterligare höjningar av bostadstillägg och bostadsbidrag
            för att ge förbättrade villkor för hushåll med låga inkomster.
          </p>
          <head xml:id="i-GVDtoXJHgDZeNQGNvDNEji" type="h2">
            Konsumentpolitik
          </head>
          <p xml:id="i-wUcsM3B98hniq7MLPrhdP">
            Den liberala synen på konsumentpolitiken är att individen ska
            ha makt och möjlighet att fatta välgrundade beslut utifrån sina
            egna önskemål. För att konsumenten ska ha möjlighet att utöva
            sin konsumentmakt krävs kunskap samt en fri och öppen granskning
            där marknadsaktörer granskas och där oseriösa företag avslöjas.
            Det förutsätter i sin tur att konsumenterna har god tillgång till
            information. Staten ska ge konsumenterna goda möjligheter att
            göra sina egna val och vara medvetna om konsekvenserna av dem,
            men staten ska däremot inte bestämma vilka val konsumenterna ska
            göra.
          </p>
          <p xml:id="i-2PuKMqFgGtZW8WQmgHUmjs">
            Vi är kritiska till att det 2018 infördes ett öronmärkt myndighetsanslag
            för att informera om produktionsvillkor i andra länder och till
            intresseorganisationer som bedriver opinionsbildning om detta.
            Självklart är produktionsförhållanden vid varu- och tjänsteproduktion
            något som är av stor vikt för många konsumenter, och många väljer
            också att göra medvetna val utifrån detta. Men vilken information
            som är relevant är inte densamma för varje konsument. Vissa konsumenter
            vill gynna producenter i länder där demokrati råder. Andra vill
            stödja handel med de fattigaste länderna. Några ställer särskilda
            krav på minimilöner medan andra prioriterar de anställdas rätt
            till facklig organisering.
          </p>
          <p xml:id="i-35x86axUSM2pp8RSNXbXa7">
            Även på organisationssidan finns olika intressen. Vissa aktörer
            är en blandning av opinionsbildare och ekonomisk förening med
            verksamhetsidén att gynna försäljning av de egna produkterna.
            Ledande intresseorganisationer för ”rättvis handel” säger sig
            ställa krav på rätten att organisera sig fackligt men godkänner
            ändå produkter från enpartistater där fria fackföreningar saknas.
          </p>
          <p xml:id="i-UovxmGD1CbPtKZ4gZS2Q87">
            Att statsfinansiera opinionsbildning kring produktionsförhållanden
            i utlandet riskerar också att spä på protektionism och svensk
            självgodhet. Utländska varor är inte suspekta för att de är utländska,
            men frihandelns fiender vill gärna beskriva det så. Svenska varor
            är inte finare för att de är svenska. Också i Sverige finns det
            arbetsplatser med oacceptabla förhållanden.
          </p>
          <p xml:id="i-RMLbE9npRT7X16fph7HRqf">
            Sammantaget anser Liberalerna att det finns en uppenbar risk
            att öronmärkta statsanslag till information om produktionsförhållanden
            i utlandet riskerar att bli statsfinansierad opinionsbildning
            om sådant som konsumenterna bör få avgöra själva. Liberalerna
            minskar därför anslag 2:1 med 1 miljon kronor årligen och anslag
            2:4 med 4 miljoner kronor årligen.
          </p>
          <p xml:id="i-Nb82kL1L8VMn9gJCYniZbC">
            De pengar som därmed frigörs använder Liberalerna till ett nytt
            uppdrag till Konsumentverket för att stärka konsumentmakten för
            personer med funktionsnedsättning. Fortfarande år 2018 finns många
            faktorer som fungerar utestängande för konsumenter med funktionsnedsättning.
            Det kan gälla allt från möjligheten att få tillgång till information
            i tolkningsbart format till den fysiska utformningen av produkter
            eller inredningen av butiker. Liberalerna ökar därför anslag 2:1
            Konsumentverket med 5 miljoner kronor för att finansiera ett uppdrag
            om konsumentmakt för personer med funktionsnedsättning.
          </p>
          <p xml:id="i-LqWtrWZfhKRwFAoC6DmBRT">
            Till följd av de principer som etablerats för en övergångsbudget
            har inte Konsumentverkets anslag minskats med anledning av att
            vissa tillfälliga satsningar avslutas, närmare bestämt KOV:s särskilda
            arbete med miljösmart konsumtion och projektet Money from Sweden.
            Detta innebär en budgetförstärkning under anslag 2:1 på 5 miljoner
            kronor respektive 860 000 kronor.
          </p>
          <p xml:id="i-GtDVrm1Fzxb6uTaVCqeWEa">
            De oberoende konsumentorganisationerna spelar en avgörande roll
            för att ta till vara konsumenters intressen i samhället och på
            marknaden. Liberalerna föreslår att anslag 2:4 höjs med 2 miljoner
            kronor för att finansiera höjda fria anslag till organisationer.
          </p>
          <p xml:id="i-H7FWWrWgBzUJ1iUzQvQfZr">
            Liberalerna föreslår slutligen att pris- och löneuppräkningen
            justeras ned med 20 procent årligen. På detta utgiftsområde påverkas
            anslagen 1:4 och 1:6.
          </p>
          <p xml:id="i-SRq9EBrbnG99xKi4iiNUPw">
            Tabell 1 Anslagsförslag 2019 för utgiftsområde 18 Samhällsplanering,
            bostadsförsörjning och byggande samt konsumentpolitik
          </p>
          <p xml:id="i-8NSnGiURKcxHcMxCrUmpws">
            Tusental kronor
          </p>
          <table>
            <row xml:id="i-TCMhAVxtdvokwtYZMsXQKu" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (L)
              </cell>
            </row>
            <row xml:id="i-SYCNf5gC6uPY6be3WbicLB">
              <cell>
                1:1
              </cell>
              <cell>
                Bostadspolitisk utveckling
              </cell>
              <cell>
                20 600
              </cell>
            </row>
            <row xml:id="i-MXCy65Rvz1n8dr5MKVe5hn">
              <cell>
                1:2
              </cell>
              <cell>
                Omstrukturering av kommunala bostadsföretag
              </cell>
              <cell>
                94 500
              </cell>
              <cell>
                –85 000
              </cell>
            </row>
            <row xml:id="i-GkB4Sx11oyQcZJu4vtGaPh">
              <cell>
                1:3
              </cell>
              <cell>
                Stöd för att underlätta för enskilda att ordna bostad
              </cell>
              <cell>
                43 000
              </cell>
              <cell>
                –41 000
              </cell>
            </row>
            <row xml:id="i-RwjYLuHu2ZmQ2dexrMhpVQ">
              <cell>
                1:4
              </cell>
              <cell>
                Boverket
              </cell>
              <cell>
                318 823
              </cell>
              <cell>
                24 000
              </cell>
            </row>
            <row xml:id="i-XmjLyyjJ1bv4pHC59LYjrq">
              <cell>
                1:5
              </cell>
              <cell>
                Statens geotekniska institut
              </cell>
              <cell>
                47 248
              </cell>
            </row>
            <row xml:id="i-WtN4kujjHNBiCaX6T4eZ25">
              <cell>
                1:6
              </cell>
              <cell>
                Lantmäteriet
              </cell>
              <cell>
                570 186
              </cell>
              <cell>
                –1 000
              </cell>
            </row>
            <row xml:id="i-Y7GCmXy3CMMA6GtNVGfs4x">
              <cell>
                1:7
              </cell>
              <cell>
                Energieffektivisering och renovering av flerbostadshus och utomhusmiljöer
              </cell>
              <cell>
                1 000 000
              </cell>
              <cell>
                –826 000
              </cell>
            </row>
            <row xml:id="i-HxsiJxNHbAAaecD7f9JfBH">
              <cell>
                1:8
              </cell>
              <cell>
                Stöd till kommuner för ökat bostadsbyggande
              </cell>
              <cell>
                1 300 000
              </cell>
              <cell>
                –1 300 000
              </cell>
            </row>
            <row xml:id="i-PU7oL3wkj1Q7Z8GmLPLu2u">
              <cell>
                1:9
              </cell>
              <cell>
                Investeringsstöd för anordnande av hyresbostäder och bostäder
                för studerande
              </cell>
              <cell>
                3 200 000
              </cell>
              <cell>
                –1 175 000
              </cell>
            </row>
            <row xml:id="i-EtEhSJRVzSxS7ctyQTGePN">
              <cell>
                1:10
              </cell>
              <cell>
                Bidrag till åtgärder mot radon i bostäder
              </cell>
              <cell>
                34 000
              </cell>
            </row>
            <row xml:id="i-HXVJBTgTnrBmsk169zKgUd">
              <cell>
                1:11
              </cell>
              <cell>
                Innovativt och hållbart byggande
              </cell>
              <cell>
                75 000
              </cell>
              <cell>
                –38 000
              </cell>
            </row>
            <row xml:id="i-JbMgfSanD3w3DvdZe7KuT9">
              <cell>
                2:1
              </cell>
              <cell>
                Konsumentverket
              </cell>
              <cell>
                167 979
              </cell>
              <cell>
                –1 860
              </cell>
            </row>
            <row xml:id="i-4rHWWYQsibfG9BkCXWKP4D">
              <cell>
                2:2
              </cell>
              <cell>
                Allmänna reklamationsnämnden
              </cell>
              <cell>
                44 869
              </cell>
            </row>
            <row xml:id="i-FcUkafgDEhLqdtctGg3J2v">
              <cell>
                2:3
              </cell>
              <cell>
                Fastighetsmäklarinspektionen
              </cell>
              <cell>
                25 085
              </cell>
            </row>
            <row xml:id="i-BYKiQ1y1bMrgy2QDYFevgo">
              <cell>
                2:4
              </cell>
              <cell>
                Åtgärder på konsumentområdet
              </cell>
              <cell>
                26 459
              </cell>
              <cell>
                –2 000
              </cell>
            </row>
            <row xml:id="i-LL9F2GViz2gDY1iyh1KoQ2">
              <cell>
                2:5
              </cell>
              <cell>
                Bidrag till miljömärkning av produkter
              </cell>
              <cell>
                4 374
              </cell>
            </row>
            <row xml:id="i-DaCUJmq2XH8uzBbYE9G7oP">
              <cell>
                Nya anslag
              </cell>
            </row>
            <row xml:id="i-PsgA3mLtbX9KZ8YVh24JtT">
              <cell>
                1:12
              </cell>
              <cell>
                BID
              </cell>
              <cell>
                100 000
              </cell>
            </row>
            <row xml:id="i-XLqfxKkVTkJLRK8t5VGtGM">
              <cell>
                Summa
              </cell>
              <cell>
                6 972 123
              </cell>
              <cell>
                –3 345 860
              </cell>
            </row>
            <row xml:id="i-BtB8W6gWY4nFXtRah2iFmB">
              <cell>
                Specificering av anslagsförändringar
              </cell>
            </row>
            <row xml:id="i-DEs23RXaRks3TEd7aoKikC">
              <cell>
                1:2
              </cell>
              <cell>
                Omstrukturering av kommunala bostadsföretag
              </cell>
              <cell>
                –85 000
              </cell>
            </row>
            <row xml:id="i-YXesS8PdbSLrcourAPv97k">
              <cell>
                1:3
              </cell>
              <cell>
                Stöd för att underlätta för enskilda att ordna bostad
              </cell>
              <cell>
                –41 000
              </cell>
            </row>
            <row xml:id="i-D8o7ihnBvorTy3qNwBumnz">
              <cell>
                1:4
              </cell>
              <cell>
                Boverket
              </cell>
              <cell>
                25 000
              </cell>
            </row>
            <row xml:id="i-ByJtJVzM6DdEBLSAcFANd6">
              <cell>
                1:4
              </cell>
              <cell>
                Boverket
              </cell>
              <cell>
                –1 000
              </cell>
            </row>
            <row xml:id="i-QLs2jYwFZSLB1LPYyiu6Ux">
              <cell>
                1:6
              </cell>
              <cell>
                Lantmäteriet
              </cell>
              <cell>
                –1 000
              </cell>
            </row>
            <row xml:id="i-91WiQNHSTWV6Q8YaKVKz1J">
              <cell>
                1:7
              </cell>
              <cell>
                Energieffektivisering och renovering av flerbostadshus och utomhusmiljöer
              </cell>
              <cell>
                –826 000
              </cell>
            </row>
            <row xml:id="i-UFSGwmWhE8ViqiBC4RJoGH">
              <cell>
                1:8
              </cell>
              <cell>
                Stöd till kommuner för ökat bostadsbyggande
              </cell>
              <cell>
                –1 300 000
              </cell>
            </row>
            <row xml:id="i-Vz5HQo3kNdP92FyyFRvDs9">
              <cell>
                1:9
              </cell>
              <cell>
                Investeringsstöd för anordnande av hyresbostäder och bostäder
                för studerande
              </cell>
              <cell>
                –1 175 000
              </cell>
            </row>
            <row xml:id="i-MZbTjGCPBqSSjnMFPjinkU">
              <cell>
                1:11
              </cell>
              <cell>
                Innovativt och hållbart byggande
              </cell>
              <cell>
                –38 000
              </cell>
            </row>
            <row xml:id="i-DYyjJCxGGWTKe8kRPH47ub">
              <cell>
                1:12
              </cell>
              <cell>
                BID
              </cell>
              <cell>
                100 000
              </cell>
            </row>
            <row xml:id="i-V1tDmEvGuN7qPYYuXkGBWm">
              <cell>
                2:1
              </cell>
              <cell>
                Konsumentverket
              </cell>
              <cell>
                5 000
              </cell>
            </row>
            <row xml:id="i-MFyemK8ShWjsf91XMPK22M">
              <cell>
                2:1
              </cell>
              <cell>
                Konsumentverket
              </cell>
              <cell>
                –5 860
              </cell>
            </row>
            <row xml:id="i-N22So7Cyfye3CfbKV5gMnN">
              <cell>
                2:1
              </cell>
              <cell>
                Konsumentverket
              </cell>
              <cell>
                –1 000
              </cell>
            </row>
            <row xml:id="i-HxQNk9xXv6A7uoLGRLd69p">
              <cell>
                2:1
              </cell>
              <cell>
                Konsumentverket
              </cell>
              <cell>
                0
              </cell>
            </row>
            <row xml:id="i-TXxwLhaT5Xm3GjV4JzNYZc">
              <cell>
                2:4
              </cell>
              <cell>
                Åtgärder på konsumentområdet
              </cell>
              <cell>
                2 000
              </cell>
            </row>
            <row xml:id="i-HVdTrgnfV3yztrHenJWj3w">
              <cell>
                2:4
              </cell>
              <cell>
                Åtgärder på konsumentområdet
              </cell>
              <cell>
                –4 000
              </cell>
            </row>
            <row xml:id="i-JTFwvfb5kSEW1oxXdLB33L"/>
          </table>
        </div>
        <div type="motSignatures">
          <list>
            <item xml:id="i-XDXEEpiN8UrWnXhSx2y33q" who="i-Y5fgQ33MMnP4uyafJ9fz8i">
              Robert Hannah (L)
            </item>
            <item xml:id="i-UuYspYHTN4hG3vG2DhSqJ6" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-MdkG3ZtwBApACqU2gFZfEQ" who="i-S7wLw9aynA5vbRCsqxxL3N">
              Tina Acketoft (L)
            </item>
            <item xml:id="i-5hojV9EheqqC9EysoRmVJM" who="i-QQYotqFjTJA7EiQZc1Wmzs">
              Emma Carlsson Löfdahl (L)
            </item>
            <item xml:id="i-5Dfud6QxZrU9UVns4eS8qJ" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-Rhu1V4Y81uzZkARi7pD4eo" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-GfbH5F3ghnV9VDX7xnL1Zp" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
