<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00335">
  <teiHeader>
    <fileDesc>
      <titleStmt>
        <title>Situationen i Karabach</title>
        <author corresp="i-FfCiJc8kVZcwio9wsCvVkH">av Mehmet Kaplan (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Situationen i Karabach</title>
          <idno type="rdwebb">GZ02U335</idno>
          <rs type="number">U335</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U335/text</ref>
          <ref type="dokument_url_html">http://data.riksdagen.se/dokument/GZ02U335</ref>
          <ref type="dokumentstatus_url_xml">http://data.riksdagen.se/dokumentstatus/GZ02U335</ref>
          <ref type="doc">http://data.riksdagen.se/fil/CEAD7D65-0AC7-4156-8670-CF5F8FE4DA20</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SLkXsfRYp7c2qMJKoQ4q8o" type="signed"/>
        <correspContext corresp="i-SLkXsfRYp7c2qMJKoQ4q8o">
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-8Z7eVfdPVhmUQYo2rMzLDe" type="numbering">
          <date when="2011-10-10"/>
        </correspAction>
        <correspAction xml:id="i-GCv4YdjVKrGLCK8kFDi4DP" type="submission">
          <date when="2011-10-05"/>
        </correspAction>
        <correspAction xml:id="i-ApG2SNA1g2PaTPuxALrooZ" type="transfer">
          <date when="2011-10-05"/>
        </correspAction>
        <correspAction xml:id="i-CSrWSiFQkxyUFfi842rajV" type="assigned"/>
        <correspContext corresp="i-CSrWSiFQkxyUFfi842rajV">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-EPmWc9g7veXPEDotEMEo6Z">
            Förslag till riksdagsbeslut
          </head>
          <list style="ol">
            <item xml:id="i-Gcq1UdVg2WKf2dS3R1zFSj">
              Riksdagen tillkännager för regeringen som sin mening vad som
              anförs i motionen om att Sverige inom FN, EU och i andra internationella
              organisationer bör verka för att bryta den internationella tystnaden
              kring Karabach och verka för att frågan förs upp på den internationella
              politiska agendan.
            </item>
            <item xml:id="i-KkYpFAdDLVWGHbvRZFEzXB">
              Riksdagen tillkännager för regeringen som sin mening vad som
              anförs i motionen om att Sverige inom FN, EU och i andra internationella
              organisationer bör verka för ett omedelbart och ovillkorligt tillbakadragande
              av alla armeniska militära styrkor från ockuperad azerisk mark.
            </item>
            <item xml:id="i-GThx8DT5RxuwR5oDu23SbH">
              Riksdagen tillkännager för regeringen som sin mening vad som
              anförs i motionen om att Sverige inom FN, EU och i andra internationella
              organisationer bör verka för att den armeniska minoriteten i Nagorno-Karabach
              garanteras säkerhet, trygghet och självstyre inom ramen för Azerbajdzjans
              territoriella gränser.
            </item>
            <item xml:id="i-LYddWvwEK7bCEhrqh89zpg">
              Riksdagen tillkännager för regeringen som sin mening vad som
              anförs i motionen om att Sverige inom FN, EU och i andra internationella
              organisationer bör engagera sig så att speciella program om försoning
              och tolerans mellan azerier och armenier i Nagorno-Karabach-regionen
              kommer till stånd.
            </item>
          </list>
        </div>
        <div type="motContent">
          <head xml:id="i-VzVo97kkNPNvX212AP7d4N" type="h1">
            Bakgrund
          </head>
          <p xml:id="i-SBA11yR3uEU1PXPuAXHtQi">
            Södra Kaukasus, dvs. Georgien, Armenien och Azerbajdzjan, är
            en region som präglas av svåra etniska konflikter. En av dem är
            den utdragna konflikten mellan Armenien och Azerbajdzjan över
            Nagorno-Karabach. Karabach betyder svart dal på azerbajdzjanska
            och utgör enligt internationell rätt ett azerbajdzjanskt landområde.
          </p>
          <p xml:id="i-NtdBorKk9MLLTQatK5pLV7">
            Den 20 februari 1988 beslutade armenierna i Karabach att anta
            en resolution om att transferera Nagorno-Karabach från Azerbajdzjan
            till Armenien. Den 1 december 1989 beslutade det armeniska parlamentet,
            i strid med internationell rätt, att annektera Nagorno-Karabach.
            Kriget var ett faktum.
          </p>
          <p xml:id="i-S3C8JTFeVT7atgKdyKyPo2">
            De påföljande händelserna, däribland en massaker i staden Khodjaly
            2526 februari 1992 utfört av armeniska styrkor, finns noga beskrivet
            av bl.a. Human Rights Watch (http://www.hrw.org/en/reports/1994/12/01/seven-years-conflict-nagorno-karabakh).
            En massflykt påbörjades och idag finns ca 1 miljon azeriska internflyktingar,
            varav de flesta har flytt från det av armeniska styrkor ockuperade
            Nagorno-Karabach.
          </p>
          <head xml:id="i-2257DoffPWHrFTTqpy957t" type="h1">
            Rättslig status
          </head>
          <p xml:id="i-7Ew6SDaAcPjgywhaHevJqv">
            Den politiska ledningen i de ockuperade områdena har utropat
            sig till en självständig stat och utsett en egen president, men
            är inte erkända av något land i världen. Med undantag av Armenien
            råder universell konsensus kring att den armeniska ockupationen
            är mot folkrätten. FN:s säkerhetsråd har antagit fyra bindande
            resolutioner (822, 853, 874, 884) som var och en fördömer Armeniens
            aggression och som bekräftar Azerbajdzjans territoriella integritet
            och betonar internationella gränsers okränkbarhet. Resolutionerna
            kräver även ett omedelbart och ovillkorligt tillbakadragande av
            alla armeniska trupper och att samtliga internflyktingar ska få
            återvända till sina hem. Även FN:s generalförsamling har tagit
            ställning i frågan.
          </p>
          <p xml:id="i-CekQQBu3LjjYwEiwe8DNiT">
            I resolution A/RES/48/114 från 1993 uttrycker generalförsamlingen
            sin oro över den humanitära situationen i Azerbajdzjan som man
            noterat fortsätter att förvärras och att man nu uppskattar att
            antalet flyktingar från Armenien och internflyktingar från de
            ockuperade områdena har överstigt en miljon.
          </p>
          <p xml:id="i-PTabEL1QixEz58razwwqBT">
            Den 14 mars 2008 antog generalförsamlingen ytterligare en resolution
            som återigen bekräftade världssamfundets respekt för Azerbajdzjans
            territoriella integritet och som krävde ett tillbakadragande av
            alla armeniska styrkor från de ockuperade områdena så att de azeriska
            flyktingarna kan återvända till sina hem. Man skriver även att
            Nagorno-Karabach-konflikten fortsätter att hota den internationella
            freden och säkerheten.
          </p>
          <p xml:id="i-2xH5rmXHPLR5iZ3wMyR5uC">
            Även europeiska institutioner har tagit tydlig ställning mot
            den armeniska ockupationen. Europarådets parlamentariska församling
            konstaterar i sin resolution 1416 från 2005 att separatiststyrkor
            fortfarande kontrollerar Nagorno-Karabach-regionen och att ansenliga
            delar av Azerbajdzjans territorium fortfarande är ockuperade.
            Man skriver även att hundratusentals azerier fortfarande är fördrivna
            och lever under miserabla förhållanden. Det fastslås även att
            etnisk fientlighet i kombination med militära aktioner lett till
            etnisk rensning och skapandet av monoetniska områden och att alla
            internflyktingar har rätt att återvända till sina hem på ett säkert
            och värdigt sätt. Församlingen vidhåller även att alla militära
            styrkor måste dra sig tillbaka från de ockuperade områdena och
            att ett medlemslands ockupation av främmande territorium innebär
            ett grovt brott mot den statens skyldigheter som medlem av Europarådet.
          </p>
          <p xml:id="i-Qm5MNn7Mxxc7TgVGVzLMN8">
            EU har senast i resolution 2009/2216(INI) från maj 2010, liksom
            ovannämnda institutioner, bekräftat att man stöttar Azerbajdzjans
            suveränitet och territoriella integritet samt att konflikten måste
            lösas med respekt för internationell rätt.
          </p>
          <p xml:id="i-74FZmaLvcWARJaKKojFfgq">
            Human Rights Watch har skrivit flertalet rapporter om Nagorno-Karabach-kriget
            där man bl.a. konstaterar att både republiken Armenien och den
            självutnämnda Nagorno-Karabach-republiken begått oerhörda brott
            mot folkrätten. Sådana brott omfattar enligt dem tvångsförflyttningar,
            plundring och nedbränning av bostäder, kidnappningar och gisslantagande,
            misshandel och summariska avrättningar av krigsfångar och urskillningslöst
            användande av flygvapen mot civila.
          </p>
          <p xml:id="i-Yag7ALnvdbZSq9AfvG4GxD">
            De senaste åren har det varit tyst kring situationen i Karabach
            och Sverige har ett särskilt ansvar då många människor med ursprung
            i området bor och verkar i vårt land.
          </p>
        </div>
        <div type="motSignatures">
          <list>
            <item xml:id="i-UWhsuXZqYw6B2zgGUr5K4T" who="i-FfCiJc8kVZcwio9wsCvVkH">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
