<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-00578">
  <teiHeader>
    <fileDesc>
      <titleStmt>
        <title>Sex- och samtyckesundervisning i skolan</title>
        <author corresp="i-X9jqcGenibr5tWEbnZgddm">av Annika Hirvonen Falk (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:578 av Annika Hirvonen Falk (MP)</title>
          <idno type="rdwebb">H702578</idno>
          <rs type="number">578</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H702578/text</ref>
          <ref type="dokument_url_html">http://data.riksdagen.se/dokument/H702578</ref>
          <ref type="dokumentstatus_url_xml">http://data.riksdagen.se/dokumentstatus/H702578</ref>
          <ref type="docx">http://data.riksdagen.se/fil/15C29EE4-D5D6-4021-ADA6-D4ECA16E8E54</ref>
          <ref type="pdf">http://data.riksdagen.se/fil/8EE91D9A-2DD3-44A7-A653-537F1BA6C890</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NV6Ey5Bm4dUDVCHPby8pzM" type="signed"/>
        <correspContext corresp="i-NV6Ey5Bm4dUDVCHPby8pzM">
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-UDxtqk8MTPV8hCCec7CzLU" type="submitted">
          <date when="2019-09-27"/>
          <time when="12:05:42"/>
        </correspAction>
        <correspAction xml:id="i-DQXgCVed2aeFFT8oZxGkNq" type="reviewed">
          <date when="2019-09-27"/>
          <time when="16:32:07"/>
        </correspAction>
        <correspAction xml:id="i-CX5VZpNrS9vz9wYAuja73" type="referred">
          <date when="2019-10-11"/>
        </correspAction>
        <correspAction xml:id="i-GMXX7UYM4jqUnZTN1mYXXk" type="assigned">
          <date when="2020-03-19"/>
          <time when="16:20:08"/>
        </correspAction>
        <correspContext corresp="i-GMXX7UYM4jqUnZTN1mYXXk">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-SfKY4fqxcuDdjBvmAh4sjw" type="behandlas_i"/>
        <correspContext corresp="i-SfKY4fqxcuDdjBvmAh4sjw">
          <ref type="uppgift">2019/20:UbU15</ref>
          <ref type="ref_dok_id">H701UbU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DPwDcJFLv9bFgvcnjAKUfG" type="behandlas_i"/>
        <correspContext corresp="i-DPwDcJFLv9bFgvcnjAKUfG">
          <ref type="uppgift">2019/20:UbU11</ref>
          <ref type="ref_dok_id">H701UbU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU11</ref>
          <ref type="ref_dok_titel">Grundläggande frågor om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-66suMSEWRTuRDNMHNACZ4Q" type="motHeader">
        <div xml:id="i-QpzruWb536GApXZS6DudCt" type="motTitle">
          Motion till riksdagen 2019/20:578 av Annika Hirvonen Falk (MP)
          Sex- och samtyckesundervisning i skolan
        </div>
      </div>
      <div xml:id="i-SksRbLUjgvCxpzkex3jPG1" type="motBody">
        <div xml:id="i-4dskh9M13bwZNadLiMEjaC" type="motProposal" subtype="förslag">
          <head xml:id="i-Lz4WkY7Q2MfZYQHkiSrNVo">
            Förslag till riksdagsbeslut
          </head>
          <list xml:id="i-AHT5cjQaJjaxxUXGDoD556" style="ol">
            <item xml:id="i-SDzzK5zWEu4hGzPcZmKk3L">
              Riksdagen ställer sig bakom det som anförs i motionen om stärkt
              sex- och samtyckesundervisning och tillkännager detta för regeringen.
            </item>
            <item xml:id="i-V7t4GyqFFFJX9TP4yLH5b2">
              Riksdagen ställer sig bakom det som anförs i motionen om undervisning
              i sex och samtycke på lärarutbildningen och tillkännager detta
              för regeringen.
            </item>
            <item xml:id="i-8HF6hJQfhiXdt9rmcuTqSM">
              Riksdagen ställer sig bakom det som anförs i motionen om arbete
              mot sexuella trakasserier i skolan och tillkännager detta för
              regeringen.
            </item>
            <item xml:id="i-3x9WLTzAzzyod15edniSAr">
              Riksdagen ställer sig bakom det som anförs i motionen om barn-
              och elevombudets ansvar för att utreda kränkningar på grund av
              kön och andra diskrimineringsgrunder och tillkännager detta för
              regeringen.
            </item>
          </list>
        </div>
        <div xml:id="i-7KjMUYpzYKjFzpBxe2e2yj" type="motContent">
          <head xml:id="i-3di64Hfqg49SBa4JzeNKJ5" type="h1">
            Sex- och samtyckesundervisning
          </head>
          <p xml:id="i-MD3FG3hrebQ5fiaw56dqPE">
            Samtyckeslagen har varit i kraft i drygt ett års tid. Lagen innebar
            ett perspektivskifte som sätter ömsesidigheten vid sexuella relationer
            och varje människas sexuella integritet i centrum i lagstiftningen
            om våldtäkt. Miljöpartiet har arbetat för detta i över tio års
            tid. I och med den nya lagen läggs ansvaret för att försäkra sig
            om att den person som man har sex med verkligen vill delta hos
            var och en som inleder en sexuell samvaro med en annan människa.
            Även de 70 procent kvinnor som i en våldtäkts­situation drabbas
            av så kallad frozen fright skyddas nu, liksom de som överraskas
            efter att till exempel ha somnat på en fest. Är signalerna tvetydiga
            behöver man visa större aktsamhet till följd av det oaktsamhetsbrott
            som också införts.
          </p>
          <p xml:id="i-Fs1PnHYPBCSh2CcBRVb3ae">
            Brottsoffermyndighetens undersökning från 2018 visar att förståelsen
            för vad samtycke är i dag brister bland unga. Så många som 17
            procent av de unga killarna i studien ansåg att samtycke till
            sex förelåg bara genom att två personer är ihop. Detta trots att
            våldtäkt inom äktenskapet varit brottsligt sedan 1965 och att
            en relation mellan offer och gärningsman slutade vara en förmildrande
            omständighet 1984. Det är tydligt att arbetet för en samtyckeskultur
            behöver intensifieras.
          </p>
          <p xml:id="i-4NPBqVvqmGv7RsQztt75Wd">
            Skolan har en central roll i att rusta eleverna med de kunskaper
            som de behöver för att bli väl fungerande samhällsmedborgare.
            Miljöpartiet har i regering inlett en översyn av läroplanerna
            vad gäller sex och samlevnad, och Skolverket har tagit fram stödmate­rial.
            Regeringen har vidare inom ramen för de nationella skolutvecklingsprogrammen
            gett Skolverket i uppdrag att genomföra kompetens-, utvecklings-
            och stödinsatser för att utveckla arbetet med skolans värdegrund.
            Det gäller t.ex. frågor om jämställdhet och normkritik. Särskilda
            satsningar har gjorts mot sexuella trakasserier, och i januari
            2017 förtydligades bl.a. att skolorna måste ha riktlinjer och
            rutiner för verksamheten i syfte att förhindra trakasserier och
            sexuella trakasserier. Mer måste göras.
          </p>
          <p xml:id="i-KyGVxUa6ZZUmdXNuVhfBLe">
            Därför måste undervisningen i sex och samtycke förbättras och
            likvärdigheten garanteras. För att betona vikten av samtycke bör
            ämnet sex och samlevnad byta namn till sex- och samtyckesundervisning.
            Alla lärare behöver få utbildning om ämnes­området på lärarutbildningen.
            Arbetet mot sexuella trakasserier och kränkningar i skolorna behöver
            också stärkas. Barn- och elevombudet bör ges i uppdrag att utreda
            även kränkningar baserade på kön.
          </p>
          <head xml:id="i-H7C1ej7jG25k4fnLjnF1SN" type="h2">
            Sex- och samtyckesundervisning för alla lärarstudenter
          </head>
          <p xml:id="i-KUQTBCGrwivhr1vD3uXyXU">
            Skolinspektionens granskning av sex- och samlevnadsämnet från
            2018 visar att lärarna behöver bättre stöd och verktyg när det
            gäller arbetet med sex- och samlevnadsfrågor. Det handlar bland
            annat om normer, hbtq-frågor och hedersrelaterade frågor. Det
            systematiska utvecklingsarbetet kring sex- och samlevnadsfrågor
            behöver förbättras och elevernas delaktighet i undervisningen
            behöver öka.
          </p>
          <p xml:id="i-UTnwAKBCfmGyrFYrLd7eVP">
            Regeringen har påbörjat detta arbete genom en översyn av läroplanerna
            vad gäller sex och samlevnad och genom kompetensutvecklings- och
            stödinsatser inom ramen för de nationella skolutvecklingsprogrammen.
            Skolverket har också tagit fram en serie stödmaterial om sex-
            och samlevnadsundervisning för bl.a. grund- och gymnasieskolan.
            Dessa stödmaterial riktar sig till lärare och övrig personal i
            skolan och ger vägledning för hur innehållet i kurs- och ämnesplaner
            tillsammans med frågor om jämställdhet, normer, sexualitet och
            relationer kan integreras i ämnesundervisningen. Stödmaterialen
            synliggör också ansvaret och möjligheterna med att koppla undervisningen
            om sex och samlevnad till skolans arbete mot kränkningar och trakasserier.
          </p>
          <p xml:id="i-GTwgziq48ekQ8f8592KD3e">
            Att det brister är inte överraskande mot bakgrund av att det
            i dag är så få som 6 procent av lärarstudenterna som fått undervisning
            i ämnet. Vi behöver säkerställa att alla lärarstudenter får undervisning
            i sex och samtycke. Eftersom kvaliteten i undervisningen blir
            som bäst när den är integrerad i alla olika ämnen, behöver också
            alla lärare få verktygen att undervisa i ämnet utifrån sitt ämnesområde.
            Undervisningen behöver ha ett normkritiskt perspektiv och behandla
            frågor om pornografins skildringar av sexualitet liksom hbtq-frågor
            och hedersrelaterade frågor. Det är glädjande att frågan om att
            föra in ämnet som en obligatorisk del i lärarutbildningen finns
            med i Januari­avtalet mellan Miljöpartiet, Socialdemokraterna,
            Centerpartiet och Liberalerna.
          </p>
          <head xml:id="i-R9g44E9jCniFT1ub6ywNCe" type="h2">
            En skola fri från sexuella trakasserier
          </head>
          <p xml:id="i-JXrUCtbdRwrtArY18gG87u">
            Utöver att garantera kvaliteten på sex- och samtyckesundervisningen
            i klassrummen, måste vi se till att skolan också markerar tydligt
            när elevers integritet kränks av andra elever eller av lärare.
            Den elev som har utsatts för trakasserier ska få hjälp att anmäla.
          </p>
          <p xml:id="i-SUNjgHcXJwsoticYGZD9Le">
            Destruktiva maskulinitetsnormer behöver ifrågasättas och förändras.
            Därmed kan både sexuella trakasserier och övergrepp, liksom annat
            våld, förebyggas. Framgångsrika metoder, såsom mentorer i våldsprevention,
            används på allt fler platser i landet och behöver spridas till
            fler skolor. Kärlek börjar aldrig mer med bråk.
          </p>
          <p xml:id="i-WFUaATFJSTXh8bkATr3THw">
            I kölvattnet av #metoo har en rad insatser gjorts i syfte att
            motverka sexuella trakasserier i skolan. Särskilt kan nämnas Backa-initiativet
            för en skola fri från sexuella kränkningar. Bakom initiativet
            står Sveriges elevkårer, Sveriges elevråd, Sveriges elevråd –
            SVEA, Sveriges skolledarförbund och Lärarförbundet skolledare.
            Initiativet innebär att elever, skolledare och annan skolpersonal
            från flera hundra skolor får utbildning och verktyg för att bättre
            kunna motverka och hantera sexuella kränkningar som sker i skolan.
          </p>
          <p xml:id="i-w85QdcmLPdXJzQY6jhXR8">
            Det är viktigt att det arbetet fortsätter. På så vis visar skolan
            i praktiken vad samtycke betyder och att varje människa har rätt
            att bestämma över sin egen kropp.
          </p>
          <head xml:id="i-5pEeEUuvSewLGKJmGp4X5y" type="h2">
            Ge alla utsatta elever upprättelse
          </head>
          <p xml:id="i-ST1X1SsJ6CY6z49azzuRsj">
            Det följer av diskrimineringslagen (2008:567) och skollagen (2010:800)
            att huvudmännen har en skyldighet att aktivt arbeta mot sexuella
            trakasserier. I januari 2017 förtydligades reglerna bl.a. så att
            skolorna måste ha riktlinjer och rutiner för verksam­heten i syfte
            att förhindra sexuella trakasserier (3 kap. diskrimineringslagen).
            Diskri­mineringsombudsmannen (DO) utövar tillsyn över skolan utifrån
            diskriminerings­lagen och utreder anmälningar om sexuella trakasserier.
            Skolinspektionen utövar tillsyn över att skollagens bestämmelser
            om kränkande behandling och trygghet och studiero efterlevs i
            skolorna.
          </p>
          <p xml:id="i-62TCY9sf5bvJ6HVrLngs2t">
            I betänkandet Bättre skydd mot diskriminering (SOU 2016:87) konstateras
            det att elever som har utsatts för sexuella trakasserier, det
            vill säga en form av diskriminering, i praktiken har sämre möjligheter
            till upprättelse och ersättning än elever som har utsatts för
            annan kränkande behandling. Detta eftersom DO och Skolinspektionen
            har olika förhållningssätt till sina uppdrag. DO driver de fall
            som är principiellt intressanta att driva för att bilda prejudikat
            medan barn- och elevombudet för vidare alla fall av kränkningar
            som drabbat ett enskilt barn. Det är problematiskt att skyddet
            för elever mot kränkningar på grund av sitt kön, eller någon annan
            av diskrimineringsgrunderna, i praktiken blir försvagat på grund
            av dagens uppdelning mellan Skolinspektionens barn- och elevombud
            och DO. För att stärka varje elevs rätt att inte utsättas för
            diskriminering borde alla elever som har utsatts för kränkningar
            kunna få upprättelse genom barn- och elevombudet.
          </p>
        </div>
        <div xml:id="i-PVJhZA7HaRJGg1pNXLzE55" type="signatureBlock">
          <list xml:id="i-Ecxa4GPMZx2rxKuwak5Qvj">
            <item xml:id="i-U4AVTHdX33T4aX4V9H4GW5" who="i-X9jqcGenibr5tWEbnZgddm" type="signature">
              Annika Hirvonen Falk (MP)
            </item>
          </list>
        </div>
      </div>
    </body>
  </text>
</TEI>
