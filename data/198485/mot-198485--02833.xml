<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02833">
  <teiHeader>
    <fileDesc>
      <titleStmt>
        <title>Konsumenttjänstlag (prop. 1984/85:110)</title>
        <author>Allan Ekström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsumenttjänstlag (prop. 1984/85:110)</title>
          <idno type="rdwebb">G8022833</idno>
          <rs type="number">2833</rs>
          <ref type="dokument_url_text">http://data.riksdagen.se/dokument/G8022833/text</ref>
          <ref type="dokument_url_html">http://data.riksdagen.se/dokument/G8022833</ref>
          <ref type="dokumentstatus_url_xml">http://data.riksdagen.se/dokumentstatus/G8022833</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3YuWGKxprnXUh4GQ5Ai2yJ</idno>
            <name>ALLAN EKSTRÖM</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W78VMis5SAQJkWma4QaH1m" type="signed"/>
        <correspContext corresp="i-W78VMis5SAQJkWma4QaH1m">
          <note type="signatory" corresp="i-3YuWGKxprnXUh4GQ5Ai2yJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2833/mot_198485__2833-001.pdf"/>
      <fw xml:id="i-MCrDTNAMHcWEcbjLpZbKY9">
        Mot. 1984/85:2833 Z
      </fw>
      <div xml:id="i-MQC5tVQXvQSTd2yfPynL87" type="motHeader">
        <div xml:id="i-WKfEbmBdMe1EG8r8sv8tZN" type="motTitle"/>
        <div xml:id="i-Mhv1xQPaCvKPM97eDLcUZ8" type="motSubmissionInfo"/>
      </div>
      <div xml:id="i-H949Pnu4NR54XHjSMB8Uyf" type="motBody">
        <div xml:id="i-5ZUwRExhaw3CwJDNVmcDg3">
          <p xml:id="i-H5gXh3kTxuEL92mV8Zr8sg">
            Mot. 1984/85
          </p>
          <p xml:id="i-Lcy1KbfjJo7hSrtvuYyMeC">
            2833-2836 Motion
          </p>
          <p xml:id="i-5LqH1ayeonGFKbSj7omWnS">
            1984/85:2833
          </p>
          <p xml:id="i-H44Z2Gm2NZZXusn99We7eg">
            Allan Ekström Konsumenttjänstlag (prop. 1984/85:110)
          </p>
          <p xml:id="i-Fos532pSc2wEbLorAXWAv5">
            Man kan ställa krav på att en lag av denna typ är någorlunda
            lättillgänglig för konsumenter och näringsidkare, till vilka den
            i första hand riktar sig. Jurister är kanske mest intresserade
            av att kunna jämföra lagen med andra lagar av liknande innehåll.
            Båda kategorierna torde emellertid finna att det är svårt att
            finna de stadganden i lagen som är av betydelse för dem, och att
            när man finner bestämmelserna är de svårtydda eller intetsägande.
            Dispositionen av konsumenttjänstlagen avviker helt från andra
            jämförba- ra författningar och förslag, särskilt den nu gällande
            köplagen, förslaget till konsumentköplag (SOU 1984:25) samt det
            förslag till nordisk köplag som har aviserats och om vars struktur
            man får upplysning genom en bilaga till betänkandet om konsumentköplag
            (SOU 1984:25 s. 345 f.). Medan köplagen har först bestämmelser
            som preciserar parternas förplik- telser när dessa inte är klart
            uttalade i avtalet och därefter bestämmelser om kontraktsbrott,
            har konsumenttjänstlagen först ett stort antal bestämmelser om
            näringsidkarens olika kontraktsbrott och först därefter kommer
            grund- läggande bestämmelser om köparens förpliktelser. Det fordras
            både arbete och kunskaper för att hitta reglerna. Ett exempel:
            En regel som en konsument (och även näringsidkaren) kan behöva
            känna till på ett tidigt stadium, nämligen redan då avtalet ingås,
            är den som rör priset när intet uttryckligt avtal har träffats.
            En sådan regel kommer i köplagen tidigt (5 $), men i konsumenttjänstlagen
            kommer den mot slutet (36 $), efter ett antal detaljregler om
            näringsidkarens kontraktsbrott, vilka enligt vad man får hoppas
            inte aktualiseras annat än i undantagsfall. Ett annat exempel:
            En storm har skadat taket på ett hus just som det var färdigreparerat
            men innan konsumenten godkänt arbetet. Näringsidkaren kräver betalning
            även för det arbete som måste göras om på grund av skadan. Konsumenten,
            som undrar om han verkligen är skyldig att betala för det extra
            arbetet, letar i konsumenttjänstlagen. Om han är skicklig finner
            han en bestämmelse i 39 $, som säger att han ej är skyldig att
            betala för arbete, om arbetet går förlorat före den tidpunkt som
            anges i ”12$” (referatet av stadgandet är här för enkelhetens
            skull något förkortat). Slår han upp 12$ finner han att frågan
            om en tjänst är felaktig skall bedömas med hänsyn till förhållandena
            vid den tidpunkt då uppdraget avslutades. Vad paragrafen i övrigt
            innehåller har ingen relevans för hans situation. Var uppdraget
            då avslutat i lagens mening vid den tidpunkt när skadan inträffade?
            På denna centrala fråga ger lagtexten dock intet svar, och så
            till vida var besvären att studera lagtexten förgäves.
          </p>
          <p xml:id="i-DHXTbgF6YMyrY1DYXesMZM">
            1 Riksdagen 1984/85.3 saml. Nr 2833-2836
          </p>
          <pb facs="riksdagen-motions-pdf/data/198485/mot_198485__2833/mot_198485__2833-002.pdf"/>
          <p xml:id="i-SpnYY53eJxKv7ss77XLttG">
            Ett tredje exempel: En konsument lämnar en bandspelare till reparation
            hos en radiohandlare och enligt överenskommelsen skall reparationen
            vara färdig en viss dag. Konsumenten har denna dag inte fått tillbaka
            sin bandspelare. När han frågar radiohandlaren, svarar denne att
            han utgick från att konsumenten skulle hämta apparaten, medan
            konsumenten påpekar att radiohandlaren hämtade den hos honom och
            att han därför utgick från att radiohandlaren också skulle återställa
            den. Vad finner då konsumenten i lagen? Han går till 24 $, som
            talar om att den avgörande tidpunkten för en bedömning av om dröjsmål
            föreligger eller ej är den då uppdraget har avslutats. I detta
            fall hänvisar lagtexten inte till 12$, men eftersom de citerade
            orden förekommer också i 12$ (samma som nyss nämndes) kanske han
            kommer på att han bör gå till denna paragraf. Där finns i första
            stycket andra meningen en bestämmelse som säger att om tjänsten
            avser en sak som överlämnats till näringsidkaren eller som av
            annan orsak befinner sig i hans besittning uppdraget anses avslutat
            först när saken kommit i konsumentens besittning. Lagtekniskt
            innebär detta att en grundläggande bestämmelse om vad som fordras
            för att ett uppdrag skall anses avslutat — något som har betydelse
            i många olika sammanhang — återfinns som en preciserande regel
            i en bestämmelse som primärt avser tidpunkten för bedömning av
            om en tjänst anses felaktig. Till denna bestämmelse hänvisas från
            andra bestämmelser genom att samma språkliga uttryck förekommer.
            Detta är inte bara dålig lagstiftningsteknik allmänt sett; det
            hade också kunnat undvikas om man anslutit sig till äldre, välkända
            lagar sådana som köplagen. Ett fjärde exempel, som denna gång
            avser konsumentens rättigheter när arbetet utförts felaktigt:
            En snickare skall reparera en skadad möbel. men han gör det så
            oskickligt att skadan blir bestående och intet kan göras åt den.
            Konsumenten frågar sig vilka hans rättigheter är. Avhjälpande
            enligt 20$ kommer inte i fråga på grund av felets karaktär. 215
            utgår från att felet inte avhjälps enligt 20 $ och innehåller
            ett antal regler. Men kan dessa tillämpas i nu avsedd situation?
            Lagtexten ger intet klart besked, och slår man upp motiven (prop.
            s. 237 överst) räknas där upp ett antal fall i vilka 21$ är tillämplig,
            men intet nämns om detta. Sunda förnuftet säger att konsumenten
            måste ha de befogenheter som 21$ ger honom även i detta fall.
            Men jurister litar kanske inte så gärna på sunda förnuftet när
            lagtext och motiv tycks tala i motsatt riktning. (Förhoppningsvis
            litar juristen dock på Hellner, Speciell avtalsrätt II, s. 94,
            där fallet uppmärksammats.) En närmare genomgång av lagen visar
            många andra exempel på att det är svårt att hitta i lagen och
            att denna inte ger besked på ganska enkla frågor, samtidigt som
            det finns regler för åtskilliga ovanliga situationer. Man kan
            också peka på sådant som att medan köplagen och de flesta lagar
            har gemensamma principer för uppgörelsen efter hävning, oberoende
            av vilkendera parten som häver, har konsumenttjänstlagen två principer
            för näringsidkarens kontraktsbrott (se 23$ första och andra styckena),
            och en princip för konsumentens kontraktsbrott (se 48$, som hänvisar
            till 42 $).
          </p>
          <pb facs="riksdagen-motions-pdf/data/198485/mot_198485__2833/mot_198485__2833-003.pdf"/>
          <fw xml:id="i-Pu4HigapAPckvpP2BimDUH">
            Mot. 1984/85:2833 3
          </fw>
          <p xml:id="i-J84GBYjyTAVFg6y3A8F7Yt">
            Systemet blir härigenom ytterst svåröverskådligt och avviker
            helt från vad
          </p>
          <p xml:id="i-LJP9ghY2Yx3V8MtC7prFvJ">
            som gäller vid andra avtal som inte faller under den särskilda
            lagen.
          </p>
          <p xml:id="i-Vmuu3uH7gg3y1F9D1LF2XT">
            Utöver vad nu anförts om lagförslagets svårtillgänglighet och
            i förhållande till köplagens — civilrättens bibel — avvikande
            mönster är att märka att många bestämmelser är anmärkningsvärda
            i sig. Det får här räcka med några exempel. Enligt 10$ första
            stycket kan en näringsidkare ansvara för oriktiga uppgifter om
            tjänsten som någon annan lämnat och som han inte kände till eller
            ens borde ha känt till. Om näringsidkaren A lämnar uppgifter i
            sin reklam om ett material som han använder, kan näringsidkaren
            B, som inte alls känner till detta, likväl bli ansvarig mot en
            konsument som läst A:s reklam. Denna helt oantagbara regel är
            dess värre icke någon dålig formulering utan avsiktlig (s. 52).
            31$ innehåller bestämmelser om skadeståndsskyldighet när frihet
            från oaktsamhet inte kan styrkas men dåremot inga bestämmelser
            om ansvar för uppgifter. Den allmänna principen är att avvikelser
            från garantier, samt sådana uppgifter som jämställs med garantier,
            medför skadeståndsskyldighet utan någon culpabedömning. Beträffande
            garantier i egentlig mening kan knappast avsaknaden av en uttrycklig
            regel i konsumenttjänstlagen medföra något annat resultat än som
            följer av allmänna, mycket säkert förankrade regler om garantier.
            Beträffande uppgifter i övrigt är situationen tveksam. Beträffande
            s. k. kärnegenskaper slutligen frågar man sig varför de principer
            som rättspraxis kommit fram till, med stöd av analyser i doktrinen
            från Karlgren och framåt, skall frångås här till konsumentens
            nackdel. Regeln om avbeställning i 42 $ är anmärkningsvärd bl.
            a. genom den dåliga rätt till ersättning som den ger näringsidkaren.
            Avbeställning sker ofta innan ett arbete är påbörjat. Ersättning
            utgår enligt andra stycket endast om näringsidkaren ”underlåtit
            att ta på sig annat arbete” eller ”på annat sätt har inrättat
            sig efter uppdraget”. Detta betyder att den näringsidkare som
            har hela sin produk- tionskapacitet upptagen kan få ersättning,
            eftersom han kan gå miste om ett annat uppdrag genom avbeställningen,
            medan den näringsidkare som har ledig produktionskapacitet, och
            för vilken därför det uppdrag som avbeställts varit särskilt värdefullt,
            inte får någonting. Konsumenten har denna rätt att avbeställa
            utan ersättningsskyldighet t.o.m. om skälet är att han finner
            någon annan som är villig att utföra arbetet till ett lägre pris
            än det ursprungligen avtalade. Som princip för ersättningens beräkning
            har man talat om ”subtraktions- metod” och om ”additionsmetod”,
            men i detta fall kan det förvisso bli en ”nollmetod”. Sammanfattningsvis
            talar alla skäl för att lagförslaget icke prövas nu av riksdagen
            utan får avvakta reformeringen av köprätten. Denna bedömning är
            naturlig från deras sida som finner angeläget att rättsordningen
            känneteck-
          </p>
          <pb facs="riksdagen-motions-pdf/data/198485/mot_198485__2833/mot_198485__2833-004.pdf"/>
          <fw xml:id="i-5m3q6AT7K6hYu8QXLqJwH2">
            Mot. 1984/85:2833 å
          </fw>
          <p xml:id="i-12DCKiKtDNLFAJR3mDN5Yz">
            nas av enkelhet, harmoni och inbördes sammanhang. På nu upptagna
            skäl hemställs 1. att riksdagen avslår proposition 1984/85:110,
            2.att riksdagen hos regeringen begär nytt förslag till konsument-
            tjänstlag i samband med förslag rörande ny köplag och konsument-
            köplag.
          </p>
          <p xml:id="i-4QCfqiLkaV5SMqdGqyStUf" type="date">
            Stockholm den 6 februari 1985
          </p>
          <p xml:id="i-KNJF74mHPRamZiKvN3moLq" type="signatureBlock">
            ALLAN EKSTRÖM (m)
          </p>
        </div>
      </div>
    </body>
  </text>
</TEI>
