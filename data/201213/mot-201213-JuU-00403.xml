<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00403">
  <teiHeader>
    <fileDesc>
      <titleStmt>
        <title>En kriminalvård för ett tryggare Sverige</title>
        <author corresp="i-Vx7eV6CLwK4q8nMYx4Sry4">av Agneta Börjesson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En kriminalvård för ett tryggare Sverige</title>
          <idno type="rdwebb">H002Ju403</idno>
          <rs type="number">Ju403</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju403/text</ref>
          <ref type="dokument_url_html">http://data.riksdagen.se/dokument/H002Ju403</ref>
          <ref type="dokumentstatus_url_xml">http://data.riksdagen.se/dokumentstatus/H002Ju403</ref>
          <ref type="doc">http://data.riksdagen.se/fil/BF16F972-0EDE-41F6-B56B-D4ADFF112BC8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ja6YtJpUtnVVm29hQASuTm" type="signed"/>
        <correspContext corresp="i-Ja6YtJpUtnVVm29hQASuTm">
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-D7mgFwiCKxywz1E18YrEuZ"/>
        </correspContext>
        <correspAction xml:id="i-Jrac7fuc323f94nns13XQh" type="numbering">
          <date when="2012-10-09"/>
        </correspAction>
        <correspAction xml:id="i-BfJB2jKEZCsN7mhX4Dzd88" type="submission">
          <date when="2012-10-05"/>
        </correspAction>
        <correspAction xml:id="i-AdgpXubqgDAH167yz7QX6s" type="transfer">
          <date when="2012-10-05"/>
        </correspAction>
        <correspAction xml:id="i-9J6PcWbk3BYwmF4nfL8hkM" type="assigned"/>
        <correspContext corresp="i-9J6PcWbk3BYwmF4nfL8hkM">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VSwwYb4PmgMN987ovcrvKK" type="motHeader"/>
      <div xml:id="i-2KNnBJv3k9PZopEDzznQhw" type="motBody">
        <div xml:id="i-UeR72nVvC4Egd7zWVviQH2" type="motSummary">
          <head xml:id="i-Xu323NLbrN8Vrb75TphPyB">
            1. Sammanfattning
          </head>
          <p xml:id="i-3MWkrXjN7TcjRkneTPVgky">
            Varje år döms över 100 000 personer för brott i Sverige. Varje
            gång en av dessa återfaller i brottslighet är ett misslyckande.
            På samma sätt är det ett misslyckande varje gång en ny person
            döms för ett brott som hade kunnat förhindras. Kriminalpolitikens
            huvudmål är därför dels att förhindra återfall, dels att minska
            brottsligheten i sig. I denna motion anger Miljöpartiet de gröna
            ett antal åtgärder vi anser behöver vidtas för att förbättra kriminalvården
            i Sverige.
          </p>
        </div>
        <div xml:id="i-TNFkBhGkVhMrhwsj4UHWez" type="TOC">
          <head xml:id="i-UomE1SiKwURzNBZkzPKjtN">
            2. Innehållsförteckning
          </head>
          <list xml:id="i-LmSjzwGPnNrToXsRA31s9X">
            <item xml:id="i-QDpNBmv3pR2CwoS5awjFM2">
              1. Sammanfattning 1
            </item>
            <item xml:id="i-8ZF9VWQKKzAU1QoAd1STdV">
              3. Förslag till riksdagsbeslut 3
            </item>
            <item xml:id="i-D7zTdcCFZAHCsfh1pb4Eaz">
              4. Motivering 5
            </item>
            <item xml:id="i-NWRSAqHkzAyCSEyyrUACUQ">
              4.1 Bakgrund 5
            </item>
            <item xml:id="i-YBFTW4KmYSYsAYgMkA8LnV">
              5. Våra förslag på åtgärder 6
            </item>
            <item xml:id="i-AWBvW9isKqqg5M3thQzh6m">
              5.1 Behov av vård och behandling för dömda 6
            </item>
            <item xml:id="i-K5ANAmewqNxZt4Zofzvnye">
              5.2 En förbättrad utslussning och verkställighetsplanering 7
            </item>
            <item xml:id="i-LArnWNTbjdGMYbCr2geTdG">
              5.3 Brist på häktes- och anstaltsplatser 7
            </item>
            <item xml:id="i-UjTGZb9MQtE5N5w8cSDc3M">
              5.4 Åtgärder inriktade mot särskilda kategorier av dömda 8
            </item>
            <item xml:id="i-FGNrFgjRageAPHhEMcfYwZ">
              5.5 Ett förtydligat kommunalt ansvar 8
            </item>
            <item xml:id="i-Q2Tu34zQgzENCYiK6rGoQC">
              5.5.1 Ett samlat kommunalt ansvar för att utreda barn i risk
              med avseende på brottslighet 9
            </item>
            <item xml:id="i-EtTGkRKFdRSVWFZwxqa8mb">
              5.5.2 Framtagande av metoder för socialtjänstens arbete med unga
              mäns brottslighet 9
            </item>
            <item xml:id="i-4ZGjohz34Di6M2ZHmauqEV">
              5.5.3 Stöd till kommuner för arbete med unga män 9
            </item>
            <item xml:id="i-PUax96v6SKh8v69GRrruCn">
              5.5.4 Ett särskilt stöd till framgångsrika kommuner 9
            </item>
            <item xml:id="i-DJ7v9VG3ZWX8ezj632iobF">
              5.5.5 Arbete med så kallade avhoppare 10
            </item>
            <item xml:id="i-4y1AckvpncBSJvg5ScF5o5">
              5.6 Unga och neuropsykiatriska funktionshinder 10
            </item>
            <item xml:id="i-4nfZJ2zYQrXjq4fpq5uLq9">
              5.7 Andra påföljder än fängelse för unga 10
            </item>
            <item xml:id="i-8J7a2xfcyLqThp1uTCbawT">
              5.8 Kontaktpersoner och personliga handlingsplaner 11
            </item>
            <item xml:id="i-8CnoTZKnAKjzxq2FiWXmZ4">
              5.9 Ett utökat användande av den så kallade fotbojan 11
            </item>
            <item xml:id="i-4xSP5Fbgx8Jyy1YDHFEMJe">
              5.10 Om effekterna av de så kallade registerutdragen 11
            </item>
            <item xml:id="i-EQuM5JdPcdR9SQFu2wrNQb">
              5.11 Ett utökat samarbete mellan polis och socialtjänst i vissa
              fall 12
            </item>
            <item xml:id="i-PRWxpdhrUAUyPTYCGqiUPB">
              5.12 Införande av incitamentsmodeller 12
            </item>
            <item xml:id="i-ShoEPbP3rC3P91x6ZMgRkS">
              5.13 Drogfria anstalter 13
            </item>
          </list>
        </div>
        <div xml:id="i-MnTwNRoC59LC5XGS3exj7b" type="motProposal" subtype="förslag">
          <head xml:id="i-Tan54s3XMveuMDtoCM3oib">
            3. Förslag till riksdagsbeslut
          </head>
          <list xml:id="i-3oc85MYqmTJ67iToQXabCs" style="ol">
            <item xml:id="i-VuqGunRyUQJRPZUNVjgJwC">
              Riksdagen tillkännager för regeringen som sin mening vad som
              anförs i motionen om behov av häkten i Halmstad och Östersund.
            </item>
            <item xml:id="i-RhG9nR14trDc6zzJZ2vehp">
              Riksdagen tillkännager för regeringen som sin mening vad som
              anförs i motionen om att utveckla incitamentsmodeller för Kriminalvården
              och kommunerna.
            </item>
            <item xml:id="i-HQ2sQf6A1tbu8C5VHsApZx">
              Riksdagen tillkännager för regeringen som sin mening vad som
              anförs i motionen om att samma koncept som finns i de så kallade
              barnahusen på försök ska upprättas i olika delar av landet, för
              att utreda barn som misstänks ha begått brott.
            </item>
            <item xml:id="i-XV3axJEgRgiFLynaqYAQjY">
              Riksdagen tillkännager för regeringen som sin mening vad som
              anförs i motionen om att socialtjänsten ska få ett förtydligat
              uppdrag att arbeta för att förhindra unga män från att begå brott.
              1
            </item>
            <item xml:id="i-FYjPMav1d6tiUYvvmchudS">
              Riksdagen tillkännager för regeringen som sin mening vad som
              anförs i motionen om att Brå tillsammans med universitet och högskolor
              ska ta fram metoder för ett effektivt arbete för att förhindra
              att unga män begår brott.
            </item>
            <item xml:id="i-2wWpRJBbbtWG1VuEZNwQKz">
              Riksdagen tillkännager för regeringen som sin mening vad som
              anförs i motionen om neuropsykiatriska funktionshinder hos brottslingar.
            </item>
            <item xml:id="i-7FqnKsxYnizJUKkZrA4GR9">
              Riksdagen tillkännager för regeringen som sin mening vad som
              anförs i motionen om att fängelse eller sluten ungdomsvård ska
              vara sistahandsalternativ för dömda som är yngre än 21 år.
            </item>
            <item xml:id="i-7BomGyoQ9C1azi2388pBiR">
              Riksdagen tillkännager för regeringen som sin mening vad som
              anförs i motionen om nya påföljder för unga brottslingar.
            </item>
            <item xml:id="i-LQxcNHRWtsVFtQC1KQnc8x">
              Riksdagen tillkännager för regeringen som sin mening vad som
              anförs i motionen om en kontaktperson och personlig handlingsplan
              för män under 40 år.
            </item>
            <item xml:id="i-Q5oK4Tma9QqkbscqY7sEUF">
              Riksdagen tillkännager för regeringen som sin mening vad som
              anförs i motionen om att fotbojans användning ska utökas.
            </item>
            <item xml:id="i-6CWba26DWAAjToVuaUvE45">
              Riksdagen tillkännager för regeringen som sin mening vad som
              anförs i motionen om att genomföra förslag för att stärka blivande
              anställdas eller anställdas integritetsskydd i arbetslivet. 2
            </item>
            <item xml:id="i-DuDFYZjAzhwUC9DoUGWPob">
              Riksdagen tillkännager för regeringen som sin mening vad som
              anförs i motionen om att effekterna av det utökade användandet
              av olika straffregisterutdrag för rehabiliteringen av dem som
              avtjänat sina straff ska utvärderas.
            </item>
            <item xml:id="i-VvEhWVu1ezjBgA4qf6Dz9i">
              Riksdagen tillkännager för regeringen som sin mening vad som
              anförs i motionen om ökade möjligheter till gallring av uppgifter
              i belastningsregister för unga.
            </item>
            <item xml:id="i-FD3u7H56QfRYez9i2Cd6te">
              Riksdagen tillkännager för regeringen som sin mening vad som
              anförs i motionen om att kommunernas socialtjänst ska få ett särskilt
              ansvar för att arbeta med avhopp från organisationer som rekryterar
              dömda eller personer som riskerar att bli dömda för brott. 1
            </item>
            <item xml:id="i-UHGCdn1bxJUbB5cJMt24kT">
              Riksdagen tillkännager för regeringen som sin mening vad som
              anförs i motionen om att ändra offentlighets- och sekretesslagen
              så att polisen ska lämna ut uppgifter om personer som misstänks
              och döms för ringa narkotikabrott till kommunal socialtjänst,
              så att de kan kontakta de dömda för råd, stöd och erbjudande om
              behandling.
            </item>
            <item xml:id="i-DPHW3w76xB95WhK2wKcx7w">
              Riksdagen tillkännager för regeringen som sin mening vad som
              anförs i motionen om upprättandet av handlingsplaner för alla
              som återfaller i likartad brottslighet.
            </item>
            <item xml:id="i-Fsw9cGCTioQdDWB71rJDkW">
              Riksdagen tillkännager för regeringen som sin mening vad som
              anförs i motionen om nolltolerans mot droger på anstalter för
              fängelse och sluten ungdomsvård i landet.
            </item>
          </list>
          <p xml:id="i-CHkFNkNdNSVP8heu8e39nW">
            1 Yrkandena 4 och 14 hänvisade till SoU.
          </p>
          <p xml:id="i-FwKm4cxMzwkD46Tj6JiYDX">
            2 Yrkande 11 hänvisat till AU.
          </p>
        </div>
        <div xml:id="i-BsWA1ujbzRDPmdW4TRjT32" type="motContent">
          <head xml:id="i-PDHeBivrHDUjW6nxAf3iDP" type="h1">
            4. Motivering
          </head>
          <p xml:id="i-AHYvrMxUyejNCqAKpD6QfA">
            Målet för Miljöpartiet de grönas kriminalvårdspolitik är att
            återfallsfrekvensen i nya brott skall minimeras och de som lagförts
            skall ges en möjlighet till ett liv och försörjning på lagligt
            sätt. Utöver denna motion om kriminalvård utvecklar vi också vår
            syn på att öka människors trygghet i Sverige i en annan kommittémotion.
          </p>
          <head xml:id="i-Km3VLw1P9R1ZEseYZyQ6Pp" type="h2">
            4.1 Bakgrund
          </head>
          <p xml:id="i-5NaSsVgRvbutG1V1rQvCTj">
            Av de 87 900 personer som år 2009 begick en brottslig gärning,
            återföll 21 500 personer i brott under det följande året. Det
            innebär att en av fyra återfaller i brott inom ett år. För männen
            är andelen som återfaller 26 procent medan det för kvinnorna är
            17 procent. Jämfört med år 2003 har andelen som återfaller inom
            ett år minskat en procentenhet för både kvinnor och män. Det är
            män i åldern 1820 år som har hög återfallsandel med 32 procent.
            Lägst andel finns hos kvinnor i åldern 1417 år och de som är över
            60 år (tio respektive elva procent). Bland kvinnorna är det de
            mellan 2159 år som har hög återfallsfrekvens (21 procent). Det
            är inom gruppen män i åldern 1517 år som återfallen ökat andelsmässigt
            sett från 23 procent år 2008 till 26 procent år 2009.
          </p>
          <p xml:id="i-D4URh2stDnDYR8A5By66nf">
            Statistiken från Brå talar sitt tydliga språk. 1 Risken för återfall
            ökar tydligt med tidigare brottsbelastning. Av de personer som
            hade nio eller fler tidigare brott, hade 81 procent återfallit
            inom ett år från 2009. För dem med 48 brott återföll 61 procent.
            Även här är risken för återfall större bland männen än kvinnorna.
            En intressant slutsats är att bland dem som hade fängelse eller
            annan frihetsberövande huvudpåföljd, återföll 59 procent i brott
            medan i gruppen där frivårdspåföljd var mest ingripande, återföll
            46 procent inom ett år. Lägst återfall finns bland dem som har
            rättspsykiatrisk vård som strängaste påföljd, 5 procent.
          </p>
          <p xml:id="i-KsfhLADQ8D8uJAmyQYdUWT">
            Generellt sett återfaller de som frigivits från fängelse eller
            dömts till skyddstillsyn, i högre grad än de som dömts till böter
            eller villkorlig dom. BRÅ anser dock att det inte går att dra
            generella slutsatser om påföljdernas effekt på återfallsfrekvensen,
            enbart beroende på detta. Högst återfall har de som dömts till
            sluten ungdomsvård med 55 procents återfall inom ett år. Inom
            gruppen återfanns dock bara 66 personer. Den högre återfallsfrekvensen
            för personer som dömts till fängelse och sluten ungdomsvård förklaras
            delvis av att de begått grövre brott och har mer omfattande brottsbelastning
            sedan tidigare, i jämförelse med andra grupper. Inom gruppen med
            sluten ungdomsvård ökade återfallsandelen med 17 procentenheter
            från 2008 till 2009.
          </p>
          <p xml:id="i-XE4xf3doZhf2kP5bdPjp7t">
            Av dem som frigavs från anstalt 2009 var det vanligast att de
            med en utdömd strafftid om mer än två månader men högst sex månaders
            fängelse återföll i brott. Inom ett år hade 62 procent återfallit
            i brott. Lägst återfallsandel fanns bland frigivna som dömts till
            mer än fyra år. De största förändringarna från år 2008 har skett
            inom den senare gruppen, där andelen återfall minskat med fyra
            procentenheter från 53 till 48 procent. Jämfört med 2003 har dock
            återfallsandelen generellt legat stilla.
          </p>
          <p xml:id="i-RhtQJioGuRidUGfKG3sdAM">
            Vid analys av vilket som är det grövsta brott personen dömts
            för, är högst grad av återfall bland dem som dömts för tillgreppsbrott
            (27 procent) och brott mot staten (28 procent). Lägst återfallsandel
            finns bland dem som dömts för brott mot allmänheten och sexualbrott
            (11 procent). Under år 2009 var mediantiden för återfall i brott
            118 dagar. Jämfört med år 2003 har den ökat med nästan två veckor.
          </p>
          <head xml:id="i-3687Kw5a1U1QK4YjNQdUQT" type="h1">
            5. Våra förslag på åtgärder
          </head>
          <head xml:id="i-BGEXGLU68tqF169JbJcgcT" type="h2">
            5.1 Behov av vård och behandling för dömda
          </head>
          <p xml:id="i-FMXhsA7aCbe4Ma8z5SddVS">
            Den person som är gripen, häktad eller dömts till frihetsberövande
            påföljd, har av samhället på olika sätt utpekats som farlig och
            som någon som antingen samhället ska skyddas från eller som den
            dömdes medmänniskor ska skyddas från. Såväl före det att straffet
            avtjänats som tiden därefter fokuseras samhällets resurser på
            att den dömde inte ska återfalla i brott och i stället leva ett
            liv inom lagens ramar. Tyvärr är dock återfallsmängden stor. Arbetet
            för att förhindra återfall kan därför inte sägas vara fullgott.
            Kriminalvårdens behandlingsprogramsverksamhet är i dag i huvudsak
            välfungerande och bedrivs på vetenskapligt förankrat sätt. Det
            finns stora behov av särskilda program. Det gäller särskilt behov
            av att kunna erbjuda alla män som dömts för våld mot kvinnor eller
            andra som dömts för våld i nära relation, adekvat behandlig på
            fler anstalter än som sker i dag. Detsamma gäller särskilda grupper
            såsom spelberoende, hatbrottsdömda och dömda i organiserade kriminella
            grupperingar. Det finns enligt Kriminalvårdens eget budgetunderlag
            behov av satsningar inom dessa områden såväl som när det gäller
            utbildning för höjd programledarkompetens.
          </p>
          <p xml:id="i-P8kSqZk4CN2aWALEawXbyv">
            Utöver detta är det viktigt att utöka arbetet med rehabilitering
            av dömda med Adhd, som enligt undersökningar kan vara så många
            som 40 procent av de intagna. Det är också vanligt att de intagna
            har läs- och skrivsvårigheter. Den samlade forskningen pekar på
            att så många som 3050 procent har dyslexi eller bara en så trasslig
            bakgrund att skolgången blivit lidande med läs- och skrivsvårigheter
            som följd.
          </p>
          <p xml:id="i-LtieNAMRVMHcAzujNQL5m2">
            Det är mycket vanligt att den kriminelle själv har varit ett
            brottsoffer, men statistiken är osäker då mörkertalet är stort.
            Dock menar vi att det är viktigt för en rehabilitering att det
            finns fler projekt som identifierar den dömdes egen brottsutsatthet
            och finner vägar att hantera. Studier finns exempelvis bland de
            intagna kvinnorna på anstalten Färingsö. Där hade 83 procent av
            kvinnorna hade upplevt psykisk misshandel tidigare i livet, 78
            procent fysisk misshandel och 57 procent sexuell misshandel (termerna
            från ASI). Dessa siffror är i linje med andra studier på kvinnliga
            interner.
          </p>
          <p xml:id="i-B5uHMvr678N4BmnJrfyAdx">
            Det är dessutom viktigt att stärka och metodutveckla arbetet
            emot alkohol- och drogberoende. Bland de straffade uppges cirka
            60 procent ha en beroendeproblematik.
          </p>
          <p xml:id="i-6Uo6cPtm9HGrv8oE7JkMfN">
            Mot bakgrund av vad som ovan anförts om behov av behandling och
            vård hos vissa grupper, anser vi att kriminalvården skall tillföras
            extra resurser för detta arbete. Vi lämnar ett sådant förslag
            i vår budgetmotion.
          </p>
          <p xml:id="i-WFMfRNrKp73D1GmoB2ANRh">
            Inom ramen för den satsning vi föreslår, anser vi att Kriminalvården
            bör kunna ta fram särskilda handlingsplaner för de personer som
            döms för likartad brottslighet. Vad som här anförs om handlingsplaner
            bör ges regeringen tillkänna.
          </p>
          <head xml:id="i-4xjaBXDVKVKpc8rh9L9CK4" type="h2">
            5.2 En förbättrad utslussning och verkställighetsplanering
          </head>
          <p xml:id="i-NN1futdfJXZWUBo6baAv44">
            Det finns också behov av ökade resurser för att förbättra och
            individanpassa verkställighetsplaneringen och de frivårdande insatserna,
            särskild vad gäller tillgång på platser för samhällstjänst och
            att kunna erbjuda insatser med högre grad av individanpassning
            än som är fallet i dag, exempelvis avseende den dömdes språkkunskaper
            med mera. I vår budgetmotion anslår vi 65 miljoner kronor per
            år för detta.
          </p>
          <head xml:id="i-6kYjZWQnex4uoL5LxrhKcV" type="h2">
            5.3 Brist på häktes- och anstaltsplatser
          </head>
          <p xml:id="i-R3urNiSgpfS21bZwPDn1Ch">
            I dagsläget saknas häkte i Halmstad och i Östersund. Detta har
            lett till provisoriska lösningar och att mycket tid avsätts för
            transporter av häktade och resor för åklagare, offentliga biträden
            och anhöriga. Möjligheten för anhöriga att besöka häktade försämras.
            Det ovan anförda gäller även för de personer som tagits i förvar
            i häkte med stöd av bestämmelser i utlänningslagen.
          </p>
          <p xml:id="i-Pcf98axsPN5E7Lyryo36gu">
            Inom Kriminalvården har förslag på nytt häkte i Haparanda och
            Östersund projekterats för höga kostnader. Detsamma gäller anstalt
            i såväl Östersund som Haparanda. Något häkte finns dock ännu inte
            i vare sig Halmstad eller Östersund. Behovet bedöms såväl av ansvarig
            myndighet som av bland annat Östersunds kommun vara akut. I Halmstad
            används häkten i Helsingborg och Göteborg men projekteringsarbetet
            har ännu inte inletts. I vår budgetmotion anvisar vi vid Utgiftsområdet
            4 särskilda satsningar för ett nytt häkte i Östersund om 100 miljoner
            kronor och förslag på åtgärder avseende Halmstad. Vi anser dock
            att riksdagen redan nu bör ge regeringen tillkänna att behoven
            av häktesplatser i såväl Halmstad som Östersund snarast måste
            lösas.
          </p>
          <head xml:id="i-7MU6UTJFXE42xaRCt3bAWi" type="h2">
            5.4 Åtgärder inriktade mot särskilda kategorier av dömda
          </head>
          <p xml:id="i-HQNso2nSzuQshueoKauAqq">
            Vissa typer av brott bland unga indikerar starkare än andra brott
            en fortsatt lång brottskarriär. De brotten kallas strategiska
            brott och har tidigare studerats av Brå när det gäller personer
            födda på 1960- och 1970-talen. Bilstöld var då den brottstyp i
            gärningspersonernas första lagföring som visade på högst risk
            för många återfall i brott. Den typiske brottslingen var såväl
            då som nu en yngre man. De brottstyper som tydligast indikerar
            en fortsatt la°ng eller intensiv brottskarria¨r under 00-talet
            a¨r ra°n, tillgrepp av motorfordon samt brott som inga°r under
            rubriken brott mot allma¨n verksamhet, fra¨mst va°ld och hot mot
            tja¨nsteman och o¨vergrepp i ra¨ttssak. Dessa brottstyper a¨r
            de tre som ger starkast risk fo¨r ma°nga a°terfall na¨r de a¨r
            huvudbrott i en ungdoms fo¨rsta lagfo¨ring. Av de 1517-a°ringar
            som i sin debut lagfo¨rdes fo¨r ra°n, a°terfo¨ll exempelvis o¨ver
            ha¨lften i tre eller fler nya lagfo¨ringar under de kommande sju
            a°ren.
          </p>
          <p xml:id="i-ArRdgLy6F6WqMY6BUzRRDv">
            85 procent av våldsbrotten begås således av män. Av dem som döms
            för brott i Sverige återfaller enligt BRÅ cirka 45 procent i ny
            brottslighet inom 5 år. Med tanke på kostnaderna för brottsligheten,
            såväl för samhället som för den som utsätts för brotten, har vi
            alla mycket att vinna på att dels förhindra att unga män begår
            och återfaller i brott.
          </p>
          <p xml:id="i-JHTP4Kk6h99nVvMVQUZPWv">
            Utöver dem som begår mängdbrottsligheten, finns personer som
            begår ekonomisk brottslighet, brott inom nära relation, grova
            brott av typen grovt rån, grov misshandel eller grovt narkotikabrott.
            Dessa brott är allvarliga och bekämpas på andra sätt än mängdbrottsligheten.
            På samma sätt förhindras återfall i dessa brott på andra sätt.
            Här spelar upptäcktsrisken stor roll, liksom faktorer såsom risktagande,
            ekonomisk vinning och socialt tryck.
          </p>
          <p xml:id="i-RsCsjHVM7QUVx9f12P7VbV">
            Mot bakgrund av slutsatserna i betänkandet Kriminella grupperingar
            motverka rekrytering och underlätta avhopp (SOU 2010:15) har regeringen
            givit Rikspolisstyrelsen i uppdrag att tillsammans med ett antal
            kommuner initiera en pilotverksamhet med sociala insatsgrupper
            för unga som riskerar att bli kriminella. De sociala insatsgrupperna
            ska samordnas under ledning av socialtjänsten. Detta är ett gott
            initiativ, men vi anser att fler åtgärder behöver vidtas. Särskilt
            viktigt är det att rikta in insatser mot alla de unga män (män
            står för 80 procent av den anmälda brottsligheten i Sverige) som
            misstänks och döms för brott.
          </p>
          <p xml:id="i-QermMYqmPtXpH8WskNLeN2">
            Andelen kvinnor med psykiska störningar som kräver placering
            på avdelningar med särskilda resurser har enligt Kriminalvården
            ökat. Det finns också ett behov av att utveckla arbetet på kvinnoanstalterna.
          </p>
          <head xml:id="i-LFuj6pnAFKWTbUNk2zzuGm" type="h2">
            5.5 Ett förtydligat kommunalt ansvar
          </head>
          <p xml:id="i-VzehCXRfYPmQDhVVCJwfyb">
            Miljöpartiet anser således att krafttag måste tas av såväl rättsväsendet
            som kommuner och andra berörda för att förhindra att unga män
            begår brott och återfaller i brott. Utöver de åtgärder vi redovisat
            ovan föreslås att unga män i riskmiljö (risk för att begå brott
            eller komma i kontakt med dem som begår brott) blir ett särskilt
            ansvar för den kommunala socialtjänsten. Detta åtagande förtydligas
            utöver dagens åtagande att ingripa vid misstanke om barn som far
            illa och ska ge socialtjänsten en skyldighet att agera på ett
            tidigare stadium. Det ska inte krävas att den unge döms för brott
            för att socialtjänsten ska ingripa. Vad som här anförts om ett
            förtydligat kommunalt ansvar bör riksdagen som sin mening ge regeringen
            tillkänna.
          </p>
          <head xml:id="i-WUz5UFt21kw9yrw9SXBtGs" type="h3">
            5.5.1 Ett samlat kommunalt ansvar för att utreda barn i risk
            med avseende på brottslighet
          </head>
          <p xml:id="i-Xjr4KpijtZ2maP8RPQCjga">
            Lämpligen kan arbetet med att utreda misstanke om brott ske i
            särskilda lokaler motsvarande barnahusen, där socialtjänst, rättsväsendet
            och annan kompetens samarbetar. De åtgärder regeringen föreslår
            i propositionen 2011/12:171 Samverkan för att förebygga ungdomsbrottslighet,
            ger verktyg som underlättar samverkan. Det krävs dock att berörda
            statliga och kommunala myndigheter ges samarbetsuppdrag på sätt
            som skett liknande inom ramen för de så kallade barnahusen. Detta
            anser vi att regeringen bör ges tillkänna.
          </p>
          <head xml:id="i-NLYrZQTHe6hwFrGq5XhqG3" type="h3">
            5.5.2 Framtagande av metoder för socialtjänstens arbete med unga
            mäns brottslighet
          </head>
          <p xml:id="i-Vdt7MqXF2d9KVo7Xnh2ZWT">
            Vidare anser vi att Brottsförebyggande rådet tillsammans med
            universitet och högskolor i Sverige skall ges i uppdrag att ta
            fram vetenskapliga metoder för att minska unga mäns brottslighet
            som kan spridas till socialtjänsterna. Detta bör ges regeringen
            tillkänna.
          </p>
          <head xml:id="i-TV5GYgskTN6HsB33LNsJ4k" type="h3">
            5.5.3 Stöd till kommuner för arbete med unga män
          </head>
          <p xml:id="i-5sPnVmfXMS7CetQZRKnUiB">
            Då så många av de ungdomar som antingen anses befinna sig i riskzon
            för brottslighet eller som redan har begått brottslighet är män,
            bör landets kommuner ges möjligheter att vidta särskilda åtgärder
            för att förhindra att såväl brott begås som återfall i brott inom
            denna grupp. Vi anser att ett sätt kan vara att från socialtjänstens
            sida knyta en särskild kontaktperson till dem som arbetar antingen
            tillsammans med eller vid sidan av Kriminalvården. För ändamålet
            anslår vi i vår budgetmotion 50 miljoner kronor om året till Kriminalvården
            för vidare fördelning som försöksverksamhet bland olika kommuner.
          </p>
          <head xml:id="i-4CFowktgopwBJ2GSB5g6rZ" type="h3">
            5.5.4 Ett särskilt stöd till framgångsrika kommuner
          </head>
          <p xml:id="i-NDqwyMizL3KwjXWGmSeF5E">
            De kommuner som lyckas särskilt väl med att förhindra unga mäns
            inträde inom brottsligheten kan belönas genom särskilda insatser,
            antingen inom ramen för det statliga utjämningssystemet eller
            på andra sätt. Vi anser dock att goda exempel ska främjas och
            spridas, för att kunna användas av andra kommuner. Närmare om
            hur detta bör ske måste bli föremål för särskild utredning.
          </p>
          <head xml:id="i-KyHuxP94KkBPd5kT5ddCv8" type="h3">
            5.5.5 Arbete med så kallade avhoppare
          </head>
          <p xml:id="i-DAfCQ3LXifo7M4x3aG9mf">
            Personer begår brott av många olika anledningar. En anledning
            kan vara att det blir en del av en grupptillhörighet eller ett
            sätt att försörja sig på. De personer som vill bryta med den kriminella
            gruppering de tillhör kan många gånger råka ut för stora problem.
            Dels genom repressalier från gruppen, dels genom oförståelse från
            olika myndigheter. Vi anser därför att kommunernas socialtjänst
            bör få ett särskilt ansvar att arbeta med stöd och hjälp till
            personer som vill hoppa av från kriminella grupper. Hur detta
            kan genomföras bör närmare utredas. Vi anser att riksdagen som
            sin mening bör ge regeringen tillkänna vad som här anförs om ett
            särskilt ansvar för arbete med så kallade avhoppare.
          </p>
          <head xml:id="i-37Zs7LykKQi9WL1rBcNmbi" type="h2">
            5.6 Unga och neuropsykiatriska funktionshinder
          </head>
          <p xml:id="i-Dfd8aeBdVJBTnC8mHxphSR">
            En stor andel av de män som begår brott har konstaterats ha olika
            neuropsykiatriska funktionsnedsättningar. Det behöver närmare
            utredas vilken effekt detta har på de aktuella männens risk att
            begå brott och om det finns åtgärder som kan vidtas på tidigare
            stadier av personers liv, för att upptäcka funktionshindret och
            på adekvata sätt förhindra en utveckling i ett destruktivt brottsligt
            liv. Som anges nedan måste särskild vikt fästas vid de unga männens
            drogmissbruk. Vad som här anförs om neuropsykiatriska funktionshinder
            hos brottslingar bör riksdagen som sin mening ge regeringen tillkänna.
          </p>
          <head xml:id="i-8NHrXJPt795ehpRkqsk9Uz" type="h2">
            5.7 Andra påföljder än fängelse för unga
          </head>
          <p xml:id="i-9CdN3kcpp12CRUnaJyM3bw">
            För dem som döms för brott är utgångspunkten att de så långt
            som möjligt ska få andra påföljder än fängelse eller särskild
            ungdomsvård. Vi anser att varje ungdom som döms till dessa påföljder
            är ett misslyckande för samhället, där de kommuner som lyckas
            minska antalet dömda ska belönas. Personer under 21 år skall därför
            så långt som möjligt inte dömas till frihetsberövande påföljder.
            Vård inom slutna institutioner skall därför alltid vara ett sistahandsalternativ
            och det i än högre grad än som är fallet i dag. Detta bör riksdagen
            som sin mening ge regeringen tillkänna.
          </p>
          <p xml:id="i-9kq3XD9zQ22e8XSj5nxahs">
            I Påföljdsutredningens betänkande Nya påföljder (SOU 2012:34)
            lämnades förslag om utvecklade ungdomspåföljder, bland annat att
            socialtjänsten ska behålla sitt huvudansvar för ungdomar under
            18 år som begår brott. Utredningen föreslog att nya påföljder
            ska införas för unga lagöverträdare, som innebär kontaktskyldighet
            för unga, som är ett alternativ till påföljderna ungdomsvård eller
            ungdomstjänst. Påföljden innebär bland annat att den unge ska
            hålla kontakt med en särskild kontaktperson som ska ha både stödjande
            och kontrollerande uppgifter. Vidare föreslås att så kallad ungdomsövervakning
            ska kunna dömas ut vid mer allvarlig brottslighet. Påföljden ska
            vara intensiv och behandlingsinriktad. Den ska innehålla vissa
            inskränkningar i den unges rörelsefrihet till exempel förbud att
            lämna bostaden på helgkvällar och helgnätter som ska kunna kontrolleras
            med elektroniska hjälpmedel. Avslutningsvis ska ett så kallat
            varningsstraff kunna dömas ut i stället för ett lågt bötesstraff,
            om den unga lagöverträdaren är ostraffad sedan tidigare.
          </p>
          <p xml:id="i-HDdBwNQ5kVVtbA44rxozL1">
            Miljöpartiet anser att Påföljdsutredningens förslag i dessa delar
            är bra och förtjänar att ligga till grund för lagstiftningsåtgärd.
            Riksdagen bör därför som sin mening ge regeringen tillkänna att
            de föreslagna påföljderna ska införas och ersätta nuvarande frihetsberövande
            påföljder.
          </p>
          <head xml:id="i-P98HGuoDyzXf7PkS8xiCQo" type="h2">
            5.8 Kontaktpersoner och personliga handlingsplaner
          </head>
          <p xml:id="i-5wtjUF4pAWnDzJZ9X6vRhH">
            Miljöpartiet anser att alla personer under 40 år som döms för
            brott med hårdare påföljd än böter skall få en särskild kontaktperson
            och en personlig handlingsplan för att förhindra återfall i brott.
            Kontaktpersonen ska rekryteras av Kriminalvården och handlingsplanen
            ska upprättas av socialtjänsten tillsammans med Kriminalvården.
            Ideella organisationers delaktighet ska särskilt uppmuntras. Handlingsplanens
            mål är att förhindra återfall i brott. Obligatoriska delar som
            ska ingå är bostad, egen försörjning, socialt umgänge och familjeliv,
            behandling mot eventuella missbruk och metoder för ett liv utan
            kriminalitet. I planen ska ingå hur dömdas avhopp från olika gäng
            skall kunna främjas och hur stöd skall byggas kring dem vid avhopp.
            Vi bedömer att dessa reformer i viss mån medför ett behov av extra
            resurser till Kriminalvården och har därför föreslagit finansiering
            av förslagen i vår anslagsmotion under utgiftsområdet 4. Vad som
            här anförts om kontaktpersoner och personliga handlingsplaner
            skall riksdagen som sin mening ge regeringen tillkänna.
          </p>
          <head xml:id="i-89XpEQzn9qeR7BGxBb6cap" type="h2">
            5.9 Ett utökat användande av den så kallade fotbojan
          </head>
          <p xml:id="i-B981dtTNEaHW2VhJeNe6pm">
            Samhället har mycket att vinna på att dömda så långt som möjligt
            inte placeras i anstalt; såväl ur ett mänskligt, som socialt och
            ekonomiskt perspektiv. Fotbojan kan även användas för att tillsammans
            med andra hjälpmedel stödja en effektiv utslussning från institutionsvård,
            liksom kan den vara ett stöd i olika frivårdande insatser. Fotbojans
            användande för villkorligt frigivna ska utökas, men överträdelser
            sanktioneras med fängelse om så krävs. Vi anser att en utredning
            ska ske av om den så kallade fotbojan kan användas i högre grad
            än som är fallet i dag, såväl under tid för anstaltsvistelse,
            som för att ersätta frihetsberövande påföljder eller ingå som
            del i frivårdens arbete med dömda. Detta bör riksdagen ge regeringen
            tillkänna som sin mening. Vad som här anförts om utökat användande
            av så kallad fotboja bör riksdagen som sin mening ge riksdagen
            tillkänna.
          </p>
          <head xml:id="i-MgUGStGPZZ4VgyAkDTEr1m" type="h2">
            5.10 Om effekterna av de så kallade registerutdragen
          </head>
          <p xml:id="i-7u3p8iuo2nPQ1KdG9HypaW">
            Inom allt fler sektorer krävs i dag att de som erbjudas arbete
            kan visa upp straffregisterutdrag. Detta sker i syfte att öka
            tryggheten inom vård, skola och omsorg eller för den delen i taxibilar,
            men innebär också en risk för stigmatisering av den som redan
            avtjänat sitt straff. Utredningen om integritetsskydd i arbetslivet
            lämnade i sitt betänkande Integritetsskydd i arbetslivet (SOU
            2009:44) bland annat förslag som avsåg att i viss mån motverka
            denna stigmatisering. Utredningen föreslog att det för att förhindra
            att den enskildes rätt att få ut uppgifter från vissa register
            utnyttjas på ett sätt som varken är avsett eller önskvärt skulle
            vara förbjudet för arbetsgivare att utan lagstöd, begära att t.ex.
            en arbetssökande ska visa upp ett belastningsregisterutdrag, att
            ett motsvarande förbud ska gälla också en begäran om utdrag ur
            misstankeregistret, samt att det ska det vara förbjudet för arbetsgivare
            att utan lagstöd begära att till exempel att en arbetssökande
            ska visa upp ett utdrag ur Försäkringskassans register om till
            exempel sjukfrånvaro. Vi anser att Integritetsskyddsutredningens
            förslag i denna del bör genomföras.
          </p>
          <p xml:id="i-7dCPF7XfcDDVGZsmdsEP5L">
            Vi anser även att effekterna av det ökade användandet av olika
            registerutdrag för dem som avtjänat sina straff och deras möjligheter
            att rehabiliteras bör utvärderas.
          </p>
          <p xml:id="i-Tsi9f56YPTsk6WLBticEMB">
            Sammantaget anser vi att de åtgärder som föreslagits för att
            stärka blivande anställda och existerande anställdas integritetsskydd
            bör genomföras, vilket bör ges regeringen tillkänna. Detsamma
            gäller behovet av en utvärdering av vilka effekter för rehabiliterig
            av dömda användningen av olika registerutdrag har.
          </p>
          <p xml:id="i-2jpRkeoip5czuvGgiH7GZm">
            Frågan om gallring av uppgifter i belastningsregister och således
            vilka uppgifter som vid ett utdrag kan finnas i registret, blir
            särskilt viktigt när det gäller unga personer. Det finns redan
            i dag särskilda bestämmelser i lagen om belastningsregister (1998:620)
            om detta. Den person som dömdes för ett brott vid 17 års ålder
            kan vara en helt annan vid 20-årsåldern. I dag gallras vissa uppgifter
            efter fem år och ytterligare vissa efter tio år för personer under
            18 år. Vi vill att möjligheten att gallra fler uppgifter ska utredas.
            Detta bör riksdagen som sin mening ge regeringen tillkänna.
          </p>
          <head xml:id="i-JeyJDnzdGcBHr8PGrAGiFQ" type="h2">
            5.11 Ett utökat samarbete mellan polis och socialtjänst i vissa
            fall
          </head>
          <p xml:id="i-GhGb9xhYRzTYbGnR7f73ed">
            Ringa narkotikabrott leder i dag typiskt sett till böter, vilket
            medför att kommunernas socialtjänst ofta inte får vetskap om personer
            som dömts. Utan att skärpa straffet bedömer vi att effekten av
            påföljden kan bli mer effektfullt om polisen automatiskt måste
            meddela socialtjänsten vilka som dömts för ringa narkotikabrott.
            Då kan socialtjänsten erbjuda missbrukaren lämplig hjälp och lämpligt
            stöd. Socialtjänsten ska sedan kunna erbjuda alla som döms för
            ringa narkotikabrott vård och behandling för missbruket.
          </p>
          <head xml:id="i-FCWM2FGB9qkEjY2rKyCgJk" type="h2">
            5.12 Införande av incitamentsmodeller
          </head>
          <p xml:id="i-6pRxaAxUEt6z3n2PE1ZMna">
            I denna motion har redovisats hur omfattande återfallen i brott
            är och vilka stora samhälleliga vinster som står att finna i att
            minska återfallen i brott. Att män, särskilt unga män, är överrepresenterade
            bland såväl de som begår brott för första gången som de som återfaller
            i brott är heller ingen nyhet. Ett av huvudmålen för Kriminalvårdens
            uppdrag är att minska återfall i brottslighet, men det saknas
            enligt vår mening en tydlig koppling mellan ersättningen till
            myndigheten och hur väl den lyckas i uppfyllandet av detta uppdrag.
            Vi anser därför och särskilt mot bakgrund av den roll Kriminalvården
            spelar i detta att regeringen ska utforma en modell för ersättning
            till Kriminalvården som i ökad grad speglar måluppfyllelsen. Detta
            bör riksdagen som sin mening ge regeringen tillkänna.
          </p>
          <p xml:id="i-FSzLALJ3kKR6VssFTeYVev">
            Bland landets alla kommuner bedrivs det brottsförebyggande och
            återfallspreventiva arbetet på olika sätt och med olika framgång.
            De framgångsrika exemplen behöver i ökad grad spridas och modeller
            tas fram för hur framgångsrika kommuner kan belönas. Detta bör
            ges regeringen tillkänna.
          </p>
          <head xml:id="i-Nfh1AxB1paP4BTbWsv7EBo" type="h2">
            5.13 Drogfria anstalter
          </head>
          <p xml:id="i-T4yLQG2ZEeFWLtW2bCfgW2">
            Den som för ett eller flera brott döms till frihetsberövande
            påföljd ska inte genom anstaltsvistelsen exponeras för droger.
            Tvärtom ska anstaltsvistelsen kunna vara en väg ut ur ett drogmissbruk.
            Vi anser att drogfrihet när det gäller alkohol och narkotika skall
            vara ett krav på såväl Statens institutionsstyrelses som Kriminalvårdens
            anstalter och att det ska vara en prioriterad uppgift för dessa
            myndigheter att tillse att det inte finns droger inom anstalterna.
            Detta bör ges regeringen tillkänna.
          </p>
        </div>
        <div xml:id="i-N3hSwN3cKZqTNdVCCEArH" type="signatureBlock">
          <list xml:id="i-BHJfE1xpSSzYDRPhrBb8gT">
            <item xml:id="i-HufykpnMqsdyBERi6nBXMc" type="signature">
              Agneta Börjesson (MP)
            </item>
            <item xml:id="i-7Z9ZMMRLFF7SnJo8DY3RkL" type="signature">
              Jabar Amin (MP)
            </item>
            <item xml:id="i-ML9Kucia7H5CGj8KN4FXe5" type="signature">
              Tina Ehn (MP)
            </item>
            <item xml:id="i-D4hVPEMnqM85bLrpezY2f" type="signature">
              Magnus Ehrencrona (MP)
            </item>
            <item xml:id="i-DF3L9nvPKe6NCfKnuJoqvR" type="signature">
              Peter Eriksson (MP)
            </item>
            <item xml:id="i-XUJnFubPj2qkjdHLXi5ZuP" type="signature">
              Maria Ferm (MP)
            </item>
            <item xml:id="i-Lpp1baPc5GdNxExC2z2757" type="signature">
              Jan Lindholm (MP)
            </item>
            <item xml:id="i-87mtRAzu19LLYJ4VdiFitF" type="signature">
              Agneta Luttropp (MP)
            </item>
          </list>
        </div>
      </div>
    </body>
  </text>
</TEI>
