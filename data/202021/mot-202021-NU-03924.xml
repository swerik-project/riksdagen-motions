<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-NU-03924">
  <teiHeader>
    <fileDesc>
      <titleStmt>
        <title>med anledning av skr. 2020/21:133 Nationell strategi för hållbar regional utveckling i hela landet 2021-2030</title>
        <author corresp="i-Y6pV2kmHmseFnW9xv9t8yX">av Eric Palmqvist m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3924 av Eric Palmqvist m.fl. (SD)</title>
          <idno type="rdwebb">H8023924</idno>
          <rs type="number">3924</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H8023924/text</ref>
          <ref type="dokument_url_html">http://data.riksdagen.se/dokument/H8023924</ref>
          <ref type="dokumentstatus_url_xml">http://data.riksdagen.se/dokumentstatus/H8023924</ref>
          <ref type="docx">http://data.riksdagen.se/fil/8D3AF35A-6743-413E-B3FA-4272E39E09E0</ref>
          <ref type="pdf">http://data.riksdagen.se/fil/889ABD7D-C739-4F61-85D1-969DEDA2C3FC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fi7Hy92PJXQg1kx3eDoNj8" type="basedOn"/>
        <correspContext corresp="i-Fi7Hy92PJXQg1kx3eDoNj8">
          <ref>Skrivelse 2020/21:133</ref>
        </correspContext>
        <correspAction xml:id="i-QXcu3Lra6jpihatanVPLyA" type="signed"/>
        <correspContext corresp="i-QXcu3Lra6jpihatanVPLyA">
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-4dmVmXrmoWWVCgRHg5KzeA" type="submitted">
          <date when="2021-04-06"/>
          <time when="15:11:51"/>
        </correspAction>
        <correspAction xml:id="i-PoFXD5UA3mdPUNSH4xeMhT" type="reviewed">
          <date when="2021-04-13"/>
          <time when="18:29:36"/>
        </correspAction>
        <correspAction xml:id="i-UzAjKsgtj5qStnQ8Hg9B23" type="dismissed">
          <date when="2021-04-14"/>
        </correspAction>
        <correspAction xml:id="i-E8hjJr5KyJp1YH6cNc7uPZ" type="referred">
          <date when="2021-04-15"/>
        </correspAction>
        <correspAction xml:id="i-FVV7hMA74FYW2FwAL5TkC6" type="assigned">
          <date when="2021-06-02"/>
          <time when="17:08:19"/>
        </correspAction>
        <correspContext corresp="i-FVV7hMA74FYW2FwAL5TkC6">
          <ref type="assignedTo">Näringsutskottet</ref>
        </correspContext>
        <correspAction xml:id="i-AaxCQtSAvgMVgyj8fo867Y" type="behandlas_i"/>
        <correspContext corresp="i-AaxCQtSAvgMVgyj8fo867Y">
          <ref type="uppgift">2020/21:NU24</ref>
          <ref type="ref_dok_id">H801NU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU24</ref>
          <ref type="ref_dok_titel">Nationell strategi för hållbar regional utveckling i hela landet 2021-2030</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3924 av Eric Palmqvist m.fl. (SD)
          med anledning av skr. 2020/21:133 Nationell strategi för hållbar
          regional utveckling i hela landet 2021–2030
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-D1UC6zxP5usFFRfW2FnKTX">
            Förslag till riksdagsbeslut
          </head>
          <list style="ol">
            <item xml:id="i-F7ArvSG121wUPWrMGRyCMM">
              Riksdagen ställer sig bakom det som anförs i motionen om att
              utreda möjligheten att införa en regionalisering av fastighetsskatten
              för industrifastigheter och elproduktionsenheter och tillkännager
              detta för regeringen.
            </item>
            <item xml:id="i-2ei97eZfjEWLNVZAhsXiXG">
              Riksdagen ställer sig bakom det som anförs i motionen om betydelsen
              av bilen, lastbilen och väginfrastrukturen för glesbygden och
              tillkännager detta för regeringen.
            </item>
            <item xml:id="i-B7oAVzLnuSn6UVG97GWH2X">
              Riksdagen ställer sig bakom det som anförs i motionen om betydelsen
              av en modern och välfungerande infrastruktur i hela landet och
              tillkännager detta för regeringen.
            </item>
            <item xml:id="i-5qGmWrjcGafZh4txLVavF1">
              Riksdagen ställer sig bakom det som anförs i motionen om vikten
              av ett statligt ansvar för de regionala flygplatserna och tillkännager
              detta för regeringen.
            </item>
            <item xml:id="i-4AUH7o9esJxXFuUY9m354V">
              Riksdagen ställer sig bakom det som anförs i motionen om behovet
              av tillgänglig polis i hela landet och tillkännager detta för
              regeringen.
            </item>
            <item xml:id="i-GGFK7JvAUyQWW3W1CzmsCf">
              Riksdagen ställer sig bakom det som anförs i motionen om behovet
              av en realistisk och pålitlig energiförsörjning och tillkännager
              detta för regeringen.
            </item>
            <item xml:id="i-WUV8FXjT2FvpbgwaaooCz9">
              Riksdagen ställer sig bakom det som anförs i motionen om behovet
              av en ambitiös skolpolitik som säkerställer näringslivets kompetensförsörjning
              i hela landet och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-SNc7eeajMxSU65CKAwCZSK" type="h1">
            Motivering
          </head>
          <p xml:id="i-MuURjdmyKZUco9pykmJ5Sv">
            Skrivelsen beskriver regeringens strategi och prioriteringar
            på ett övergripande plan gällande inriktning av de regionala utvecklingsstrategierna.
            Regeringens ”strategiska områden” är följande:
          </p>
          <list style="ul">
            <item xml:id="i-GfK4nLX9CnSEHr4E7PSwYX">
              Likvärdiga möjligheter till boende, arbete och välfärd i hela
              landet
            </item>
            <item xml:id="i-KfiSKYVvCaknHTYd27VpQu">
              Kompetensförsörjning och kompetensutveckling i hela landet
            </item>
            <item xml:id="i-zAvMRWE3pG9WymfSGDbqC">
              Innovation och förnyelse samt entreprenörskap och företagande
              i hela landet
            </item>
            <item xml:id="i-XqQCJkAwNqcudfezx7MFpF">
              Tillgänglighet i hela landet genom digital kommunikation och
              transportsystemet.
            </item>
          </list>
          <p xml:id="i-RJeCtEZw6tosXb5omNQ2ox">
            Vi välkomnar regeringens skrivelse men noterar blinda fläckar
            och saknar ett antal per­spektiv i regeringens politik. För det
            första ser vi positivt på landsbygdens möjligheter, samtidigt
            som vi inte kan blunda för stora utmaningar, inte minst vad gäller
            avfolkning och ofrivillig urbanisering. Omkring en tredjedel av
            Sveriges befolkning bor på lands­bygden. Dessa möjliggör en stark
            handelsbalans genom sitt värv inom t.ex. skogs-, gruv- och metallindustrin.
            Staten bör ha en aktiv roll vad gäller förutsättningar för regional
            tillväxt. Det kan finnas ett ömsesidigt positivt samspel mellan
            det offentliga och det privata där utmaningen inte ligger i att
            fördela en kaka utan i att få den att växa.
          </p>
          <head xml:id="i-VqRMiv4zsj8kKX83KAPEY1" type="h1">
            Regional tillväxt på riktigt – en regionalisering av fastighetsskatten
          </head>
          <p xml:id="i-9owBqPFFT8t1d7mbw8JiiW">
            Regional utveckling är en nationell fråga. Däremot har staten
            inte alltid bäst kunskap om eller förmåga att identifiera vilka
            satsningar som gör mest nytta lokalt. Vi förespråkar därför en
            regionalisering av fastighetsskatten för industrifastigheter och
            elproduktions­enheter. Detta skulle stärka ekonomin i landets
            samtliga regioner och därmed väsentligt bidra till att främja
            framtida förutsättningar för en regional utveckling i hela landet.
            Vi föreslår därför att regeringen låter utreda möjligheterna att
            införa en regionalisering av fastighetsskatten för industrifastigheter
            och elproduktionsenheter.
          </p>
          <head xml:id="i-CdNcYBmbzQ8XBcKZrnWro1" type="h1">
            Bilens, lastbilens och väginfrastrukturens betydelse
          </head>
          <p xml:id="i-ApxtyF6pWgei1vaKP4YxQY">
            I ett land som präglas av långa avstånd, gles befolkning och
            mycket landsbygd finns inte förutsättningar att tillgodose människors
            och företags transportbehov med endast kollektivtrafiklösningar.
            Möjligheten att använda bil är av central betydelse om det ska
            vara möjligt för folk att bo och leva på Sveriges landsbygder.
            Bilen utgör dessutom, tillsammans med lastbilen, en absolut förutsättning
            för gods- och arbetskraftsförsörjning för företag utanför storstadsregionerna.
            Att utjämna kostnader för transporter är därför avgörande i ett
            land som Sverige. Till detta ska kopplas vikten av en väl utbyggd,
            underhållen och fungerande väginfrastruktur. Därför utgör regeringens
            signaler om införande av kilometerskatt och kraftigt försämrade
            reseavdrag exempel på glesbygds­fientliga förslag som, om de realiseras,
            kommer att slå hårt mot boende och företag i glesbygd.
          </p>
          <head xml:id="i-HCX3MzkiXBtnP1BhbYcg86" type="h1">
            Behovet av en modern och välfungerande infrastruktur i hela landet
          </head>
          <p xml:id="i-TwYTkpaaq1nseGrw5ARTWP">
            En väl utbyggd och fungerande infrastruktur för kommunikation
            utgör grunden för att skapa förutsättningar för tillväxt i hela
            landet. Utan fungerande transporter kan företag inte leverera
            varor till sina kunder och leverantörer. Detta blir inte möjligt
            om man inte beaktar samspelet mellan samtliga transportslag och
            ser till de behov som föreligger för att möjliggöra tillväxt i
            hela landet. I detta sammanhang ska exempelvis behovet av sats­ningar
            på järnvägsinfrastrukturen framhållas. Vi ser stora behov av att
            göra reinvester­ingar i befintliga järnvägsnät. Sådana investeringar
            skulle kunna kapa transporttiderna och skapa en högre tillförlitlighet
            i hela landet, på ett sätt som den av regeringen före­slagna höghastighetsjärnvägen
            mellan landets tre största städer aldrig skulle kunna till­skapa.
          </p>
          <p xml:id="i-3uvYrsv7rnGu9ESM11bXFY">
            Vi vill också framhålla behovet av att investera i nya isbrytare
            för att hålla Sveriges hamnar öppna året runt och kunna möta en
            modern sjöfarts behov. En stor del av de företag som verkar i
            norra delen av Sverige är i behov av en fungerande sjöfart under
            årets alla dagar, för sin råvaruförsörjning och utskeppning av
            färdiga produkter.
          </p>
          <p xml:id="i-4ccM1qxa2nM8wSRDcf5Gek">
            I detta sammanhang kan flygets betydelse för den regionala utvecklingen
            i Sverige inte bortses ifrån. De långa avstånden i Sverige ställer
            stora krav på att transportsätt som möjliggör snabbt resande är
            tillgängliga. Möjligheten att resa snabbt i landet kan både utgöra
            en avgörande faktor för människors vilja att bo och leva i vissa
            delar av landet och vara avgörande för företags möjligheter att
            få tillgång till högspecialiserad kompetens. Därför utgör regeringens
            signalpolitik beträffande flyget, exempelvis flygskatt, exempel
            på glesbygdsfientlig politik som riskerar att slå hårt mot boende
            och företag i glesbygd.
          </p>
          <head xml:id="i-MnubacPb1mJsFidRyh7v8n" type="h1">
            Värna regionala flygplatser
          </head>
          <p xml:id="i-BjePjTPhfUpMgp5SXPS234">
            Människor ska kunna leva utanför storstäderna och man ska kunna
            förlita sig på hjälp när krisen knackar på dörren. De regionala
            flygplatserna är en förutsättning för det. De regionala flygplatserna
            spelar en central roll för brandflyg, ambulansflyg, polis och
            försvar. Coronapandemins framfart i Sverige har fått förödande
            konsekvenser för våra regionala flygplatser. Det krävs ett statligt
            ansvar för att rädda flygplatserna. Om inte detta sker blir konsekvenserna
            förödande för tillväxt, näringsliv, jobb och inte minst för beredskapen
            ute i landets regioner.
          </p>
          <head xml:id="i-9gsoj6bYyFZNj5s2LNqhr8" type="h1">
            Trygghet i hela landet
          </head>
          <p xml:id="i-Cqp49ztsXaNK84mC2vTkKp">
            På grund av den rådande situationen med den ökande grova kriminaliteten,
            inte minst den organiserade och många gånger från utlandet tillresta,
            behöver Sverige mer än någonsin fler poliser för att upprätthålla
            lag och ordning. Polisen ska finnas tillgänglig i hela samhället,
            landsbygd som storstad, och under hela året. För att få en närvarande
            polis i hela landet måste antalet poliser öka. Till detta kommer
            att Tullverkets förmåga att upprätthålla en god gränskontroll,
            inte minst för att stoppa misstänkta stöldligor från att föra
            stöldgods ut ur landet, måste säkerställas.
          </p>
          <head xml:id="i-Pv17PouMMxdBMcLFyh4ohm" type="h1">
            Pålitlig elförsörjning
          </head>
          <p xml:id="i-6hTk4YwyfrAYnoxoQuKWpA">
            En pålitlig energiförsörjning är grundläggande för både större
            städer och mindre sam­hällen med elintensiv industri. Vi går in
            i en tid där alltmer, inte minst som en följd av politiska beslut,
            styrs mot en högre grad av elektrifiering. Industrisatsningar
            som LKAB:s Hybrit i Norrbotten eller etablering av stora serverhallar
            kommer att vara oerhört energikrävande och ställer stora krav
            på tillgång till leveranssäker ren el till ett konkurrenskraftigt
            pris. Enbart satsningen på att producera fossilfritt stål i Malmfälten
            kommer att förbruka el motsvarande 85 procent av vår nuvarande
            vattenkraftsproduk­tion. Samtidigt har en inventering av all för
            vindkraftsproduktion lämplig mark i Norr­botten visat att det
            inte är möjligt att tillgodose industrins behov med enbart vindkrafts­utbyggnad,
            samtidigt som fungerande kärnkraftsreaktorer stängs i södra Sverige
            och kraftnätet byggs ut för att kunna överföra mer energi från
            norr till söder, trots att norra Sverige i och med dessa satsningar
            inte kommer att ha ett överskott att skicka till södra Sverige.
            Sverige måste få en ny, pålitlig och realistisk energipolitik.
          </p>
          <head xml:id="i-NqDvcjsCJmJJSwNfc4ykyw" type="h1">
            Enklare tillståndsprocesser
          </head>
          <p xml:id="i-LGXPJkSDsQTunKKh9g7zy5">
            Vi ser exempel på hur de tillståndsprocesser som gäller för gruvprojekt,
            men även vid etableringar av elledningar och infrastrukturprojekt,
            tar allt längre tid i anspråk och upplevs som nyckfulla och oförutsägbara.
            Att det kan ta bortåt 10–15 år av kostsamt processande att etablera
            en ny gruva eller uppföra en ny elledning skapar enorma låsningar
            som på sikt kan grusa flera av de ambitiösa och jobbskapande satsningar
            som har förutsättningar att skapa välstånd. Problematiken kring
            tillståndsprocesser måste lösas ut av regeringen.
          </p>
          <head xml:id="i-PRv41LdcU6Hn26tHQBmzXs" type="h1">
            Skogen och äganderätten
          </head>
          <p xml:id="i-Uwa3zaHjzVzHW13gQCr7ML">
            På Sveriges landsbygder har vi rik tillgång till skog. Skogen
            är inte bara en plats för rekreation, jakt och fiske; den är även
            en viktig naturresurs i vår strävan att utveckla en hållbar bioekonomi.
            Inte minst behovet av biobränslen, där råvara från skogen är en
            viktig del, kan inte nog betonas. Ska landets transporter kunna
            utvecklas i fossilfri riktning, räcker det inte med att satsa
            på batterier och elfordon, utan här har olika bio­bränslen som
            är baserade på skogsråvara en given plats.
          </p>
          <p xml:id="i-VmVcxhjquE7o3N1tNAmpE3">
            Vi menar att den biologiska mångfalden, liksom ett effektivt
            skogsbruk, åstadkoms bäst av en privat skogsägare som ges incitament
            och frihet att skydda och utveckla sin skog. Politiska beslut
            har på senare tid lett till att alltmer skog undantas från brukande.
            Detta är ett ingrepp i den privata äganderätten och hämmar såväl
            levnadsförhållandena i många bygder som den enskilda skogsägarens
            motivation att investera i och vårda sin egen skog. Svensk skogslagstiftning
            bygger på principen om frihet under ansvar. Vi mot­sätter oss
            därför regeringens förslag om att undanta ytterligare 500 000
            hektar skogs­mark från brukande (enligt Skogsutredningens förslag).
            Vi vill också betona vikten av att skogspolitiken förblir en nationell
            angelägenhet och inte övergår till att bli en fråga som regleras
            av EU för att inte ytterligare hämma näringslivets och de enskilda
            skogsägarnas investeringar i skogsrelaterade produkter.
          </p>
          <head xml:id="i-MER1uASXQF696AMCQWvVXa" type="h1">
            Kompetensförsörjningen
          </head>
          <p xml:id="i-QRxWHE6scQS2UUaahfVJqG">
            På senare år har Sverige presterat dåligt i internationella jämförelser
            av skolelevers kunskaper. Satsningar på skolväsendet måste ske
            hela vägen från grundskola till akademi. Det måste göras attraktivt
            att studera och forska i hela landet. Sverige behöver en ambitiös
            skolpolitik som säkerställer näringslivets kompetensförsörjning
            i hela landet.
          </p>
        </div>
        <div type="motSignatures">
          <list>
            <item xml:id="i-FHwvH2p5c8AwK4PHzqg5m4">
              Eric Palmqvist (SD)
            </item>
            <item xml:id="i-Ew7i8c8s4REpzGuHFDYyqd">
              Tobias Andersson (SD)
            </item>
            <item xml:id="i-Ce9JdvTJwEkKDnwFzFKqS9">
              Mattias Bäckström Johansson (SD)
            </item>
            <item xml:id="i-GZ5GWx5AE4SRT7PzHfLz6x">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
