<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__387/mot_1937__ak__387-001.pdf"/>
      <fw xml:id="i-9bwK4993yFT8AErfXWRdER">
        Motioner i Andra kammaren, Nr 387. 11
      </fw>
      <div type="motHeader" xml:id="i-5ewNaBqB6iEgeBhhCFQVs1">
        <div type="motTitle" xml:id="i-3LqkdpAkPeJa6unKqNapns"/>
        <div type="motSubmissionInfo" xml:id="i-25ex57kCohZqpW7cWFWBQQ"/>
      </div>
      <div type="motBody" xml:id="i-BNsD96WU8jxy3cEfTu2cHN">
        <div xml:id="i-Qt5jj12YtMvwZEWRhZTPYS">
          <p xml:id="i-HdxpRgXMWuwL4o7rwhpo73">
            Nr 387.
          </p>
          <p xml:id="i-L18Mu8WhL8rsoBx5dnmFYd">
            Av herr Hagberg i Luleå m. fl., angående utredning av vissa frågor
            rö- rande en statlig och kommunal bostadsproduktion.
          </p>
          <p xml:id="i-XxXiqHoDZbTM7nhPvm7NRF">
            Inför föregående års riksdag väcktes en motion (nr 235) rörande
            statligt stöd åt bostadsproduktionen inom landet med hjälp av
            en bostadsproduk- tionsfond. Denna motion avslogs av riksdagen
            efter att utan saklig moti- vering ha avstyrkts av statsutskottet
            i dess utlåtande nr 105 till nämnda riks- dag. Statsutskottet
            anför som motivering till sitt avstyrkande endast följande: ”Utskottet
            har icke heller kunnat tillstyrka det motionsvis framställda yrkandet
            om inrättandet av en bostadsproduktionsfond.” Den i nämnda motion
            berörda frågan är emellertid av så genomgripande betydeise för
            landets befolkning, att riksdagen i längden inte skäligen kan
            undandra sig plikten att snarast vid- taga effektiva åtgärder
            att bringa frågan närmare sin lösning. Därvid kan riks- dagen
            knappast undkomma lika lindrigt som statsutskottet genom att som
            skäl till avslag på vårt yrkande meddela väljarna sin egen oförmåga
            att bemästra de i motionen berörda svårigheterna. Erkännas måste
            emellertid att det sätt på vilket bostadsproblemet i motionen
            angripes inte överensstämmer med förut tillämpade och att den
            väg som anvisas till problemets bringande närmare sin lösning
            inte tidigare förelagts riksdagen, men detta utgör i och för sig
            intet skäl att avvisa en prövning av riktigheten och lämpligheten
            av de där framförda synpunkterna. Alla de åtgärder som tidigare
            vidtagits av stat och kommun liksom även åt- gärder från konsumenternas
            sida till lindring av bostadsnöden i landet har i bästa fall varit
            tillfälliga nödhjälpsåtgärder och alltid av synnerligen ringa
            om- fattning. De från stat och kommun hittills vidtagna åtgärderna
            har i allmänhet inte inneburit annat än ekonomiskt understöd åt
            de privata producenterna, och om inte hyrorna helt bestämts av
            producenterna, så har dock normerande för hyresläget ständigt
            varit hänsynen till de privata kapitalintressen, vilka naturligtvis
            inte ansett sig betjänta av en allmän hyressänkning med därav
            följande minskning i fastighetsvården. Åtgärdernas ineffektivitet
            bottnar i detta hänsynstagande. Inte heller den lånegivning som
            nu pågår till främjandet av bostadsproduktionen för mindre bemedlade
            barnrika familjer utgör något undantag från denna regel. Lämnandet
            av familjebidrag till dylika boende- kategorier innebär intet
            annat än en tillfällig höjning av köpkraften på vissa bostadstyper,
            och i större skala medför en bostadsproduktion finansierad efter
            dylika linjer i längden icke något annat än en konservering av
            den allmänna hyresnivån. Det synes även framgå av t. ex. formuleringen
            av föreskrifterna för meddelande av statliga bostadslån, att dessa
            ej får så handhas, att risk för fastighetskrasch, d. v. s. en
            väsentlig sänkning av hyresnivån, kan befaras.
          </p>
          <pb facs="riksdagen-motions-pdf/data/1937/mot_1937__ak__387/mot_1937__ak__387-002.pdf"/>
          <fw xml:id="i-8Av4v9CiAAPBxqEmEhRGwA">
            12 Motioner i Andra kammaren, Nr 387. Men varje mera betydande
            hyressänkning måste med nuvarande sätt för kapi- talinvesteringen
            i bostadsproduktionen betyda en fastighetskrasch, åtminstone för
            de kapitalägare, som ligger med toppinteckningar, d. v. s. de
            nominella fastighetsägarna. En hyressänkning måste därför leda
            till att det på fastighets- marknaden investerade kapitalet söker
            möta densamma med en inskränkning av produktionen av bostäder
            i öppna marknaden. Varje åtgärd till förbättrande av bostadsförhållandena
            måste under sådana omständigheter bestå av en av fastighetskapitalet
            obunden nyproduktion. Sålunda återstår för detta ändamål endast
            möjligheten att denna produktion omhändertas av stat eller kommun.
            Då emellertid även en statlig eller kommunal bostadsproduktion
            kan mot- verkas av en inskränkning av den privata nyproduktionen
            måste de vidtagna åtgärderna avse en produktion av betydande omfattning.
            Normgivande för om- fattningen under dessa förutsättningar får
            ej som hittills vara ”det köpkraftiga behovet” utan det med hänsyn
            till nutida krav på hygien och tekniska hjälp- medel verkliga
            behovet. En uppfattning av detta behovs storleksordning kan man
            få ur de under senare år utförda statliga undersökningarna av
            bostads- och boen- deförhållandena inom landet. Därvid har man
            att ta hänsyn till såväl behovet av nya bostäder på grund av trångboddhet
            bland de boende som även på grund av den undermåliga kvaliteten
            hos ett mycket stort antal bostäder. Beträffande trångboddheten
            anges av bostadssociala utredningens undersökningar för stä- der
            och stadsliknande samhällen, att i runt tal hälften av de boende
            är trång- bodda, varvid trångboddhetskriteriet angivits till 115
            personenhet per rums- enhet. Därtill kommer, att denna trångboddhetsnorm
            inte minst med hänsyn till den ingående undersökning över trångboddhetens
            faror, som anförts i särskild bilaga till utredningen, måste anses
            vara alltför mild. Det finns t. ex. intet skäl att räkna ett barn
            som halv personenhet. Snarare visar nämnda detaljutred- ning,
            att spädbarn såväl som barn i skolåldern fordrar större möjligheter
            till avskildhet än vuxna. Den år 1933 utförda allmänna bostadsräkningen
            anger trångboddhetens omfattning inte mindre tydligt: över hälften
            eller 55 procent av samtliga familjer med 3 eller flera barn bor
            i lägenheter med mer än 2 boende per eldstad. Vidare måste av
            hygieniska skäl invändningar göras mot att mörka hallar och kök
            räknas som lämplig sovplats. I detta sammanhang måste också påpekas
            nödvändigheten av åtgärder till undanröjande av det stora missförhål-
            landet, att i hem anställd arbetskraft anvisas sovplats i kök,
            i synnerhet i de fall där detta missförhållande inte vilar på
            ekonomisk nödvändighet. Utgår man vidare från det på ansvarigt
            håll erkända kravet, att en familjebostad inte bör vara mindre
            än två rum och kök, framstår behovet av en omfattande bostads-
            produktion enbart av det faktum, att 360,000 av 725,000 bostäder
            i städer, köpingar och municipalsamhällen består av lägenheter
            i storlek ett rum och kök och mindre. Allmänna bostadsräkningen
            anger motsvarande siffror till 265,000 av 530,000 lägenheter.
            Bostadsbehovet bestämmes även av de förefintliga bostä- dernas
            kvalitet. Även inom detta område är missförhållandena betydande.
          </fw>
          <pb facs="riksdagen-motions-pdf/data/1937/mot_1937__ak__387/mot_1937__ak__387-003.pdf"/>
          <fw xml:id="i-6vXpnC5AV756eyXr5BkbUt">
            Motioner i Andra kammaren, Nr 387. 13
          </fw>
          <p xml:id="i-UxcLPB2Akprh7kqJ9Ugnc4">
            Bostadssociala utredningen visar exempelvis, att drygt en femtedel
            av samtliga bostadslägenheter är svåra att hålla varma och lika
            många är dragiga. I all- männa bostadsräkningen anges bl. a. att
            40 procent av samtliga lägenheter är utan vare sig tambur eller
            hall. Även om de utförda undersökningarna är ofullständiga och
            bristfälliga ger de dock en fullt tydlig anvisning till myndig-
            heterna att skyndsamt gripa sig an med omfattande åtgärder att
            lindra den för hela folkets hälsa och livskraft vådliga bostadsnöden.
            En bostadsproduktion som undanskaffar de ovan påtalade missförhållandena
            medför icke blott möjligheter för hälsovårdsmyndigheterna i landet
            att göra hälsovårdsstadgans bestämmelser effektiva, utan erbjuder
            även möjligheter att ytterligare skärpa desamma att bättre motsvara
            de nutida krav, som måste ställas på en sådan lagstiftning. Så
            kan i hälsovårdsstadgan exempelvis inryckas bestämmelser angående
            trångboddhet, varvid nyproduktionen av bostäder skall anpassas
            härtill, så att de producerade lägenheternas storlek blir beroende
            av storleken hos de familjer, som skall bebo desamma. Någon nedre
            gräns för de boendekategorier, som skall anvisas boplats i de
            nyproducerade lägenheterna, bör inte sättas, utan alla folklager
            bör bli delaktiga av de fördelar de på angivet sätt producerade
            bostäderna ger. Därvid bör såväl befolkningen i städer, köpingar,
            municipalsamhällen och stadsliknande samhällen i landet lika väl
            som den rena landsbygdsbefolkningen komma i åtanke. Inte heller
            får som nu oftast skett produktionen vara av så ringa omfattning,
            att den måste reserveras för ett viss klientel, utan bostäderna
            skall utbjudas på allmänna hyresmarknaden. Lika litet får av de
            boende fordras ekonomiskt bidrag utöver hyran i form av insats
            eller liknande, då dels därigenom stora folklager blir uteslutna
            och dels de boende blir otillbörligt bundna vid sina bostäder
            och med sina som regel ytterst begränsade medel även får stå risken
            vid eventuellt framtida hyressänkning. För en sänkning av det
            nuvarande hyresläget är även viktigt, att nyproducerade lägenheter
            ges fullt samma kvalitet som bästa på respektive orter för närvarande
            producerade både bygg- nadstekniskt och vad beträffar utrustningen
            med moderna bekvämligheter som centralvärme, varmvatten, bad o.
            d., så att inte en särskild bostadskategori med sämre standard
            skapas, där prisbildningen inte i samma mån kan påverka hyresnivån
            i allmänhet. Finansieringen av den här avsedda produktionen skall
            ske genom stat och kommun. För att undanröja effekten på hyran
            av s. k. värdestegringar av fas- tigheten bör hela finansieringen
            ske på detta sätt. Lån mot inteckningar, vari- genom på fastighetsmarknaden
            nu direkt intresserat kapital skulle kunna utöva inflytande på
            hyresläget i de statliga och kommunala fastigheterna, får ej före-
            komma. Produktionen bör därför bedrivas efter samma linjer som
            vid vanliga industriföretag. Till finansieringen torde stat och
            kommun böra i huvudsaklig lika mån bidraga, exempelvis på så sätt
            att staten tillskjuter medel motsvarande materialkostnaderna för
            byggnadsföretaget och kommunen förbinder sig att
          </p>
          <pb facs="riksdagen-motions-pdf/data/1937/mot_1937__ak__387/mot_1937__ak__387-004.pdf"/>
          <fw xml:id="i-3Tw95YCtCPV6UsJDbKDe6a">
            14 Motioner i Andra kammaren, Nr 387.
          </fw>
          <p xml:id="i-RJ4sgD2nC37stXUduuaL4w">
            bekosta tomt och arbetslöner, dock med möjligheter till annan
            fördelning i speciella fall. Härvid torde uppmärksammas att sådana
            åtgärder beträffande lagstiftningen för kommuners lånerätt vidtas,
            att varje kommun som beslutar produktion av bostäder efter här
            anförda riktlinjer erhåller möjlighet att låne- vägen anskaffa
            kapital för den del av byggnadskostnaden som överstiger det erhållna
            statliga lånets storlek. Med tanke på att dylika lån kommer att
            använ- das uteslutande till kapitalökning och kommunens samlade
            tillgångar ingår som säkerhet för dessa lån, torde svårigheter
            i detta hänseende ej behöva före- komma. Administrationen skall
            handhas av kommunens organ. Från statens sida skall utövas kontroll
            över byggnadens planerande och över medlens an- vändning. Detta
            bör efter lämplig erforderlig utbyggnad av ifrågavarande institutioner
            kunna ske dels genom byggnadsstyrelsen såsom centralt organ, dels
            genom länsarkitektorganisationen. För Stockholms vidkommande,
            där motsvarande sakkunniginstitution ej finnes, upprättas en dylik,
            vilket även utifrån överståthållareämbetet nu tillkommande åligganden
            beträffande stadens byggnadsärenden måste anses erforderligt.
            Hyrorna i de på detta sätt producerade bostäderna skall sättas
            efter en med hänsyn till byggnadens livslängd och till lämplig
            avskrivning med hänsyn till minskat bruksvärde avpassad tidrymd,
            så att investerat kapital efter denna tid kan bli disponibelt
            för ersättningsbyggnad. Med tanke även på den tekniska ut- vecklingen
            torde denna amorteringstid ej böra sättas högre än 50 år för stenhus
            och 30 år för trähus. Tomtkostnaden bör utav kommunen medräknas
            endast till ett pris motsvarande stadsplanekostnaderna och andra
            för markens iord- ningställande för byggnadsändamål faktiskt nedlagda
            kostnader. Räntesatsen å de av staten meddelade lånen bör sättas
            så lågt att statens självkostnader för lånegivningen nätt och
            jämnt täckas. Utöver nu nämnda amorterings-, avskriv- nings- och
            räntekostnader bör hyran inte belastas med andra kostnader än
            vad som betingas av driften, underhållet och administrationen
            av byggnaderna. Möjlighet bör även beredas att genom centralisation
            av verksamheten och even- tuellt genom kommunal eller statlig
            produktion av byggnadsmaterial nedbringa omkostnaderna för byggnadernas
            uppförande. För sådana kommuner, som inte själva är i besittning
            av erforderlig sakkunskap för produktion av bostäder i egen regi,
            bör tillsvidare lån utgå, även där produktionen av byggnaderna
            sker genom entreprenader utlämnade i öppna marknaden. Beträffande
            karaktären av det finansieringssätt för den bostadsproduktion
            som här anges och de ekonomiska konsekvenser ett dylikt åtagande
            skulle med- föra för stat och kommun bör framhållas, att detta
            i och för sig inte innebär subvention i någon som helst form,
            då alla omkostnader för produktionen såväl för stat som kommun
            förutsättas bli fullt täckta. Den statliga lånegivningen kommer
            att bokföras som utgifter för kapitalökning. Självfallet kommer
            även under en efter anförda linjer bedriven omfattande bostadsproduktion
            med i förhållande till hyresläget i öppna marknaden jämförelsevis
            mycket låga hyror
          </p>
          <pb facs="riksdagen-motions-pdf/data/1937/mot_1937__ak__387/mot_1937__ak__387-005.pdf"/>
          <fw xml:id="i-9SsiogZSEyZBZZdj5nSLAF">
            Motioner i Andra kammaren, Nr 387. 15
          </fw>
          <p xml:id="i-5JEkCWbGmhqqAh9E35c6HW">
            stora delar av den fattigaste befolkningen att sakna ekonomiska
            möjligheter att uppträda med köpkraft vid dessa nyproducerade
            bostäder. Såväl stat som kommun har här skyldighet att träda hjälpande
            emellan. Genomförandet av dylika åtgärder bör emellertid för statens
            del bli föremål för särskild fram- ställning i riksdagen. Riksdagen
            kan genom ett initiativ i anförd riktning ådagalägga sitt allvarliga
            intresse att bidraga till lösningen av ett av vår tids största
            sociala problem. De boende har rätt att kräva ett sådant initiativ
            från riksdagens sida för att råda bot mot bostadseländet. Riksdagen
            avvisade som redan sagts i fjol det av Hagberg och Brädefors framlagda
            förslaget om en produktionsfond för bostadsbygge i statlig och
            kommunal regi, och därmed fälldes också tanken på en sådan omläggning
            av bostadsproduktionen. Då vi emellertid är övertygade om att
            en närmare pröv- ning av frågan genom en allsidig utredning skulle
            visa de stora fördelar som vore att vinna på en dylik bostadspolitik
            föreslår vi,
          </p>
          <p xml:id="i-Fmwb4ZYhuupBdT3bCDMYJw">
            att riksdagen i skrivelse till Kungl. Maj:t hemställer om en
            skyndsam utredning avseende klarläggandet av de tekniska, administrativa
            och ekonomiska frågorna för en statlig och kommunal bostadsproduktion
            i huvudsaklig överensstämmelse med ovan anförda riktlinjer.
          </p>
          <p xml:id="i-JKmaTdAuSvRkmZYubsfJ1w">
            Stockholm i januari 1937. H. Hagberg.
          </p>
          <p xml:id="i-UV8pxds5JERTW5pCajneEG">
            J. H. Brädefors. Axel Nordström. Knut Senander.
          </p>
        </div>
      </div>
    </body>
  </text>
</TEI>
