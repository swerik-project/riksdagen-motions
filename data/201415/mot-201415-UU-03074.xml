<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-03074">
  <teiHeader>
    <fileDesc>
      <titleStmt>
        <title>med anledning av prop. 2014/15:104 Svenskt deltagande i den militära utbildningsinsatsen i norra Irak</title>
        <author corresp="i-AHfQ621Fp1orxTGB2WDjUY">av Fredrik Malm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:3074 av Fredrik Malm (FP)</title>
          <idno type="rdwebb">H2023074</idno>
          <rs type="number">3074</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H2023074/text</ref>
          <ref type="dokument_url_html">http://data.riksdagen.se/dokument/H2023074</ref>
          <ref type="dokumentstatus_url_xml">http://data.riksdagen.se/dokumentstatus/H2023074</ref>
          <ref type="docx">http://data.riksdagen.se/fil/0691E858-58BF-4149-95E5-9874E1D15D9E</ref>
          <ref type="pdf">http://data.riksdagen.se/fil/2E66455A-1A4B-4771-965D-7C6BC1C2B94A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-AfdGBE3QqwKS9WTcLWx3Zd"/>
        <correspContext corresp="i-AfdGBE3QqwKS9WTcLWx3Zd">
          <ref>Proposition 2014/15:104</ref>
        </correspContext>
        <correspAction xml:id="i-6KYa4d671pLFquJ9fawH7U" type="signed"/>
        <correspContext corresp="i-6KYa4d671pLFquJ9fawH7U">
          <note type="signatory" corresp="i-AHfQ621Fp1orxTGB2WDjUY"/>
        </correspContext>
        <correspAction type="submitted" xml:id="i-ASw2uD94PSjMrSysUQBEth">
          <date when="2015-04-24"/>
          <time when="12:37:17"/>
        </correspAction>
        <correspAction type="dismissed" xml:id="i-JgvdPyhK8HSXHzrCm2DKW3">
          <date when="2015-04-28"/>
        </correspAction>
        <correspAction type="referred" xml:id="i-ERDJkUfzL17fLfzyom3UdJ">
          <date when="2015-04-29"/>
        </correspAction>
        <correspAction type="assigned" xml:id="i-4yn5ZF5wTkgSXECHAfWNQs">
          <date when="2016-05-04"/>
          <time when="15:21:49"/>
        </correspAction>
        <correspContext corresp="i-4yn5ZF5wTkgSXECHAfWNQs">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-NrPEES9fxV9cHixCN2mcYb"/>
        <correspContext corresp="i-NrPEES9fxV9cHixCN2mcYb">
          <ref type="uppgift">2014/15:UFöU4</ref>
          <ref type="ref_dok_id">H201UFöU4</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UFöU4</ref>
          <ref type="ref_dok_titel">Svenskt deltagande i den militära utbildningsinsatsen i norra Irak</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:3074 av Fredrik Malm (FP) med anledning av prop. 2014/15:104 Svenskt deltagande i den militära utbildningsinsatsen i norra Irak</div>
      </div>
      <div type="motBody">
        <div type="motProposal" subtype="förslag">
          <head xml:id="i-9iW5jngxGzkmczQ8igq2Nj">
            Förslag till riksdagsbeslut
          </head>
          <list style="ol">
            <item xml:id="i-AWJ8Vj4gB8uSCqangV4CsA">
              Riksdagen tillkännager för regeringen som sin mening vad som
              anförs i motionen om att Sverige bör kunna ge mer omfattande militärt
              stöd.
            </item>
            <item xml:id="i-BzBkoVwLWwHU8mgkpttSuC">
              Riksdagen tillkännager för regeringen som sin mening vad som
              anförs i motionen om att den militära utbildningsinsatsen inte
              ska omfatta träning eller understöd av shiitiska milisgrupper.
            </item>
            <item xml:id="i-J6LxTA4Ze9o9335ChSR5zX">
              Riksdagen tillkännager för regeringen som sin mening vad som
              anförs i motionen om att det är viktigt att Sverige tydliggör
              sitt stöd för Irak som federal stat.
            </item>
          </list>
        </div>
        <div type="motContent">
          <head type="h1" xml:id="i-5FmdtP3yyMQWRSiuyqecmq">
            Motivering
          </head>
          <p xml:id="i-EVMUefCa58juak4HQmohkS">
            Efter att Isil tagit kontrollen över miljonstaden Mosul i juni
            2014 inleddes ett folkmord riktat mot yazidier, assyrier/syrianer/kaldéer
            och shiamuslimer. Massiv sekteristisk rensning tvingade hundratusentals
            människor att fly till Kurdistanregionen.
          </p>
          <p xml:id="i-YBkv2yZp5qPAnrSTDSbXRT">
            När Iraks armé lämnade posteringar i norra delen av landet övertogs
            dessa antingen av Isil eller av Kurdistans regionala regerings
            peshmergastyrkor. Därefter har strider kontinuerligt pågått mellan
            dessa två.
          </p>
          <p xml:id="i-Ds4rPMpdXw7okugjdMrgTx">
            I Kurdistanregionen finns idag uppskattningsvis 7 miljoner människor
            varav närmare två miljoner är flyktingar från Syrien och andra
            delar av Irak. Det är nödvändigt att omvärlden ger militärt stöd
            till peshmerga för att skydda civilbefolkningen och möjliggöra
            för fördrivna att återvända till sina hem.
          </p>
          <p xml:id="i-T2mtz3gfxVjet12upe8UUi">
            Därför är det välkommet att också Sverige ska delta i den internationella
            militära koalitionen i Irak. Men även om stödet är välkommet måste
            det konstateras att det är ytterst marginellt. Sverige bör kunna
            ge ett mer omfattande militärt stöd, också i form av exempelvis
            ammunition, transporter, evakuering, minröjning, vapen och en
            bredare palett av insatser för träning och planering.
          </p>
          <p xml:id="i-5BoANDL42Md3rvB8a3bqAU">
            Genom Sveriges deltagande i den internationella koalitionen är
            militärt stöd mot Isil att betrakta som en central utrikespolitisk
            fråga och ligger därmed i linje med Sveriges lagstiftning om export
            av krigsmateriel, vars portalparagraf föreskriver just att export
            av krigsmateriel inte får bryta mot vår utrikespolitik.
          </p>
          <p xml:id="i-CY8XGxyULjTzGhkoWvsS7X">
            Ett problem i propositionen är att skrivningar om de irakiska
            säkerhetsstyrkorna är diffusa och kan ge upphov till olika tolkningar.
            Vid sidan av Iraks armé och Kurdistans regionala regerings peshmergastyrkor
            så finns en rad shiitiska väpnade miliser som är inbegripna i
            strider mot isil. Dessa miliser har ursprung i grupper som begått
            grova övergrepp alltsedan 2003. De är ideologiskt närstående regimen
            i Iran och ofta kopplade till islamistiska shiitiska partier i
            Irak. I samband med motoffensiver mot ISIL har dessa grupper genomfört
            sekteristisk rensning av sunnimuslimer och begått grova människorättsbrott
            vilket har dokumenterats av MR-organisationer. Dessa shiitiska
            miliser har enligt bedömare fler stridande än Iraks reguljära
            armé och de är en del av de sekteristiska problemen snarare än
            en del av lösningen. Det finns en betydande risk att dessa miliser
            permanenteras med grannlandet Irans försorg likt vad som tidigare
            skett i Libanon.
          </p>
          <p xml:id="i-GGhZsDpwowrXzWXJseACRy">
            I propositionen nämns ”irakiska försvarsstyrkor vilka utgörs
            av irakiska säkerhetsstyrkor och kurdiska så kallade peshmerga-förband”.
            Om dessa ”irakiska säkerhetsstyrkor” innebär olika vapengrenar
            inom Iraks armé, eller om där också inkluderas ovan nämnda milisgrupper,
            är oklart och det bör tydliggöras att svensk militär inte ska
            träna eller understödja sådana shiitiska milisgrupper.
          </p>
          <p xml:id="i-XfCghdt6RwHonXL2V4bdQY">
            I analysen av situationen i Irak nämns landets nya konstitution
            som antogs 2005, men inte någonstans klargör regeringen den viktigaste
            förändringen i den nya konstitutionen, nämligen att Irak nu är
            en federal stat. Snarare tycks regeringen i propositionen betrakta
            Irak som en centralstyrd enhetsstat. Kurdistanregionen, vilket
            är en legal term, nämns överhuvudtaget inte, förutom vid ett tillfälle
            såsom ”kurdiska regionen”, vilket är en missvisande etnisk term
            då Kurdistanregionen ingalunda enbart är kurdisk.
          </p>
          <p xml:id="i-RBiGGUXV3qhHCpoAYskkMF">
            Det är viktigt att Sverige tydliggör stödet för Irak som federal
            stat, snarare än försöker tona ned det. Det finns flera starka
            skäl för detta. Iraks federala struktur har inneburit att kurderna
            bidrog starkt till återskapandet av Irak år 2003 och framåt eftersom
            man såg en möjlighet att värna sina intressen inom Irak. Andra
            grupper, särskilt sunnitiska araber, kan genom federalism se möjligheten
            till fredlig samexistens istället för att oroa sig för en majoritetens
            tyranni som spelar i händerna på extrema grupper. Ett fungerande
            federalt system kan därmed vara integrerande genom att erkänna
            och respektera Iraks mångfald. Ju starkare det internationella
            stödet är för detta och ju mer olika befolkningsgrupper upplever
            att det federala systemet är inkluderande, desto mer kan det förmå
            det shiitiska ledarskapet till kompromisser och därmed förhoppningsvis
            minska Irans flagranta politiska och militära inblandning i Irak.
          </p>
          <p xml:id="i-LGgntx8qbpjxd3DpYxCYta">
            Det finns därmed ingen logik i att regeringen i propositionen
            helt bortser från denna kanske mest centrala aspekt för att nå
            långsiktig stabilitet och utveckling i Irak.
          </p>
        </div>
        <div type="motSignatures">
          <list>
            <item xml:id="i-Hg2QXaCrB8DqFTgokY8u8g" who="i-AHfQ621Fp1orxTGB2WDjUY">
              Fredrik Malm (FP)
            </item>
          </list>
        </div>
      </div>
    </body>
  </text>
</TEI>
