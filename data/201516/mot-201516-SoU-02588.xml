<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-02588">
  <teiHeader>
    <fileDesc>
      <titleStmt>
        <title>Bättre ersättningssystem inom sjukvårdsproduktionen</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2588 av Finn Bengtsson (M)</title>
          <idno type="rdwebb">H3022588</idno>
          <rs type="number">2588</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H3022588/text</ref>
          <ref type="dokument_url_html">http://data.riksdagen.se/dokument/H3022588</ref>
          <ref type="dokumentstatus_url_xml">http://data.riksdagen.se/dokumentstatus/H3022588</ref>
          <ref type="docx">http://data.riksdagen.se/fil/27F88C92-DA28-45F1-80B9-AF57D46DE463</ref>
          <ref type="pdf">http://data.riksdagen.se/fil/C53ADC85-8EC7-4BB9-97A4-CFD288F3D594</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-KR5QkfTbgzRfqddTqd6BsF" type="signed"/>
        <correspContext corresp="i-KR5QkfTbgzRfqddTqd6BsF">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-Pe9EQ6GX2MYfDs2LDMYRD3" type="submitted">
          <date when="2015-10-06"/>
          <time when="13:57:43"/>
        </correspAction>
        <correspAction xml:id="i-KsZVphGC735M4UEXh23vpQ" type="reviewed">
          <date when="2015-10-06"/>
          <time when="21:50:22"/>
        </correspAction>
        <correspAction xml:id="i-SqKiMC3opcbPgP4VywpQ6J" type="referred">
          <date when="2015-10-13"/>
        </correspAction>
        <correspAction xml:id="i-U3p1xiekeYT9onFaRZMrWp" type="assigned">
          <date when="2018-02-19"/>
          <time when="15:59:31"/>
        </correspAction>
        <correspContext corresp="i-U3p1xiekeYT9onFaRZMrWp">
          <ref type="assignedTo">Socialutskottet</ref>
        </correspContext>
        <correspAction xml:id="i-CZwPYkantoJTNNPEgK7pgY" type="behandlas_i"/>
        <correspContext corresp="i-CZwPYkantoJTNNPEgK7pgY">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BRBtAhDmeVN3GJa5QAr5u5" type="motHeader">
        <div xml:id="i-Jv9nefccvTzpu3xzSFFgwF" type="motTitle">
          Motion till riksdagen 2015/16:2588 av Finn Bengtsson (M) Bättre
          ersättningssystem inom sjukvårdsproduktionen
        </div>
      </div>
      <div xml:id="i-ToP8eCt6WchHN7qiRsWqJM" type="motBody">
        <div xml:id="i-WLpuf3o74j6NnnGHAcpzjq" type="motProposal" subtype="förslag">
          <head xml:id="i-UVfupK6z6VGCwb9XfA6GY8">
            Förslag till riksdagsbeslut
          </head>
          <list xml:id="i-51tsQM4aqDKyfCPF3jPCrK" style="ol">
            <item xml:id="i-2wDtEZRio9wuBCu4hEnzGt">
              Riksdagen ställer sig bakom det som anförs i motionen om att
              se över och införa bättre fungerande och rättvisare ersättningsmodeller
              vid utförande av offentligfinansierad sjukvård och tillkännager
              detta för regeringen.
            </item>
          </list>
        </div>
        <div xml:id="i-7rbgvHtx3PkwBcMeQHDXGr" type="motContent">
          <head xml:id="i-92gPmUGRDCaL9RBXSLyRrf" type="h2">
            Bakgrund
          </head>
          <p xml:id="i-H22Md3LzttgUqr6VmyNfda">
            De 150 år gamla landstingen, som fortsatt idag bekostar och producerar
            sjukvård, är inte säkert bäst skickade att anta framtidens utmaning
            för hälso- och sjukvårdens organisation och finansiering. Ansvaret
            för helheten, att möta enskildas lidande likvärdigt och hålla
            koll på den gemensamt finansierade kostnaden för ohälsa och sjukdom,
            vilar alltid på staten. Detta är särskilt viktigt om en jämlik
            vård för alla över hela landet ska kunna etableras, något den
            svenska politiken är rörande överens om ska vara en övergripande
            målsättning.
          </p>
          <p xml:id="i-XbBShgYru6RrvSYrUFYPkK">
            Tyvärr har den rödgröna regeringen efter påtryckningar av Vänsterpartiet
            påbörjat en utredning med de tydliga direktiven att förbjuda vinstutdelning
            inom den offentligfinansierade välfärden. Detta har lagt en våt
            filt över utvecklingen av välfärdssektorn från en ökad mångfald
            av utförare mot en monopolsituation som negativt kommer att påverka
            valmöjligheterna för att få välfärdstjänster utförda bland allmänheten
            själv. I fråga om sjukvården så torde ett fokus som nu på att
            förbjuda vinstutdelning hos företag som utför sjukvård vara att
            rikta intresset för politisk förändring åt fel håll. Istället
            borde fokus ligga på att skapa ett system för bättre ersättningsmodeller
            för sjukvård som ger mer och bättre sjukvård för pengarna än vad
            dagens system förmår att prestera.
          </p>
          <p xml:id="i-NLwzA6oo7SeBHJtjVvqfqd">
            I princip kan ersättningen för vårdproduktion utgå från fyra
            olika modeller, som kan gälla för fördelning av resurser till
            såväl offentlig som privat vårdgivare:
          </p>
          <p xml:id="i-PCwfUySvgxJu7NgtvCkSVg">
            •Budget (strikt ram för utgifterna).
          </p>
          <p xml:id="i-8afoNubgY9LJVJhJo48DtC">
            •Ersättning av alla kostnader (ej låst på förhand till budget)
            men oavsett prestation.
          </p>
          <p xml:id="i-VUa49puo1yfxPe6ot6HYCB">
            •Ersättning relaterad till prestation eller produktivitet.
          </p>
          <p xml:id="i-EHNnt6p6j24qCYARrgJhs1">
            •Ersättning relaterad till ”effektivitet” liktydigt med slutligt
            resultat eller utfall.
          </p>
          <p xml:id="i-L1cPAXGipgXYDC5xgyXDCk">
            De första två modellerna handlar om anslag, med eller utan en
            på förhand uppsatt ram, som ger möjligheter till en övergripande
            ersättning för verksamheten. Naturligtvis förutsätts även här
            att vårdgivarna presterar något, men kopplingen mellan prestation
            och ersättning är mycket indirekt och därigenom otillfredsställande
            för dagens rimliga krav på bevisbar effektivitet med bibehållen
            hög kvalitet i vården.
          </p>
          <p xml:id="i-Bp9XFeCM2nhA6mtGqTCWc1">
            Den strikta budgetmetoden, som är landstingens finansieringsmodell
            för huvuddelen av sin egen verksamhet idag, innebär en bestämd
            ersättning till vårdgivaren för en viss tidsperiod, inte direkt
            relaterad till aktivitet utan ofta baserad på tidigare aktivitet
            eller kostnader. Modellen medför hyfsad kontroll över kostnaderna
            på samlad, aggregerad nivå, men den innehåller alltför begränsade
            incitament för att premiera förbättrad aktivitet, prestationer
            och kvalitet. Dessutom inbjuder ramen i budgetmodellen nedbruten
            till enskilda verksamheter till omotiverad rundgång av patienter
            mellan olika vårdgivare i systemet. I denna modell lönar det sig
            cyniskt nog att ”bli av med patienten”, och den är naturligt nog
            inte anpassad till dagens glädjande utveckling mot en större mångfald
            av vårdgivare som konkurrerar om patienternas gunst. Risken med
            en alltför strikt budgetram för sjukvårdskostnaderna i förhållande
            till det övergripande målet om att bekämpa sjukdom, gör att denna
            modell utan andra inslag dessutom inbjuder till att alltför kraftigt
            begränsa utbudet av sjukvård – ibland omnämnt som ”ransoneringssjukvårdspolitik”.
            I sin renodlade form hör denna typ av finansieringsmodell endast
            hemma i samhällen med planekonomi och där all sjukvårdsproduktion
            tillhandahålls av det offentliga.
          </p>
          <p xml:id="i-XZG2bA3Ty6Swsmf7ES9cxA">
            Ersättning av kostnader utan strikt ekonomisk ram på förhand
            innebär istället att finansiären ersätter de kostnader som uppstått,
            antingen som helhet eller via en så kallad fee-for-service-modell,
            alltså delvis med en koppling till ersättning för prestation.
            Denna modell innehåller incitament för högre produktion, något
            mindre för kvalitet och minst för effektivitet. En modell som
            denna är dock knappast relevant i en solidariskt finansierad sjukvård
            då man utan budgetram kan riskera skenande sjukvårdskostnader
            utan ansvarsfull kontroll över skattebetalarnas pengar.
          </p>
          <p xml:id="i-EYGiDBZXuvqeWy9N2vZcEx">
            I Sverige har vi i modern historia hittills haft en alltför omfattande
            volym av offentligdriven vård, vilket gynnat just ersättning enligt
            budgetmodellen med utgiftskontroll men utan nämnvärda incitament
            för att premiera förbättrad aktivitet, prestationer och kvalitet.
            Bristen på en större mångfald av vårdgivare har de facto kraftigt
            hämmat oss i vårt land att vara med och utveckla andra och modernare
            modeller för att ersätta sjukvårdsproduktion på ett rationellt
            sätt. Men den begränsade sjukvårdsverksamhet inom ramen för den
            solidariska finansieringen med skattemedel som trots allt ”tillåtits”
            vid sidan av den offentligdrivna har krävt att ersättningar som
            bättre relaterar till prestation eller produktivitet har måst
            införas.
          </p>
          <p xml:id="i-UysKdww7LyEw9mzZuMbZSK">
            I korthet har detta inneburit att vi i Sverige huvudsakligen
            inlemmat ett system utvecklat i USA på 1980-talet och som bygger
            på så kallade diagnosrelaterade grupper (DRG). Systemet bygger
            på grupperingar av internationella diagnosklassifikationssystem.
            DRG-systemet syftar alltså till att samla kliniskt relaterade
            och kostnadsmässigt homogena fall i distinkta grupper för beräkning
            av ersättningens storlek till en bestämd summa pengar för ett
            standardiserat patientfall av en viss typ. Sammanfattningsvis
            ger ersättning av prestationer av typen DRG vissa incitament för
            aktivitet men garanterar i sig inte kvaliteten och inbjuder också
            till försök att selektera patienter, att manipulera diagnoskodning
            m.m., något som även detta motverkar syftet med det övergripande
            målet för sjukvårdspolitiken med att bekämpa sjukdom. När DRG-modellen
            kopplas till budgetmodellen med strikt ram, som i Sverige, så
            blir tyvärr tillkortakommandet med ”ransoneringssjukvården” ibland
            som tydligast. En vårdgivare som är effektiv i systemet och har
            rätt att utkräva mycket ersättning enligt DRG-kriterier slår lätt
            ”i taket” för budgetramen, och så hämmas främst den som kanske
            är mest produktiv att få fortsätta producera sjukvård.
          </p>
          <p xml:id="i-HkBGCZasB27FoH1AUGeBTX">
            Andra länder, som traditionellt haft en större mångfald av vårdgivare
            än Sverige, har följaktligen utvecklat DRG-system och även infört
            helt nya modeller för ersättning till sjukvårdsproduktion under
            de senaste decennierna (se vidare i Johan Calltorps utredning
            2007-12-09). Vi har p.g.a. ointresse för att utöka antalet alternativa
            vårdgivare under de många socialdemokratiska åren vid makten tyvärr
            kommit kraftigt på efterkälken i Sverige med detta utvecklingsarbete,
            varför det med en annan inriktning på sjukvårdspolitiken med fokus
            på bättre ersättningsmodeller för den som utför vården än på eventuell
            vinstutdelningsförbud hos privata sjukvårdsproducenter borde det
            vara möjligt att ändra på detta förhållande inför framtiden.
          </p>
          <head xml:id="i-D1BPLX6cruj5EHbmuHPjRa" type="h2">
            Motivering
          </head>
          <p xml:id="i-G4Ph8qSboVFtZvdFf4dPc7">
            Den typ av nya ersättningsmodeller för sjukvård som bör tas fram
            i Sverige ska bygga på ambitionen att med fri etableringsrätt
            för godkända vårdgivare utgå från att patienten är i centrum med
            individens fria val, samtidigt som den ska vara modern, rättvis
            (och konkurrensneutral) och utgöra en sjukvårdseffektiv ersättningsprincip
            som helst också harmoniserar med utvecklingen av ersättningar
            i övriga EU-länder.
          </p>
          <p xml:id="i-Gydm3yDzW6VbTot8WaJS5n">
            Med nytt sikte inställt på effektivitetsrelaterade ersättningssystem
            kan dessa exempelvis utgöras av olika bonussystem, där ersättning
            utgår i större omfattning till vårdgivare som kan uppvisa resultat
            enligt nya och mera definitiva indikatorer för effektivitet och
            kvalitet. Sådana mått kan vara ett bra allmänt utfall av vården
            parat med ett minimum av medicinska komplikationer, misstag och
            andra misslyckanden, ett minskat antal sjukskrivningar och förtidspensioneringar,
            en god kontinuitet och tillgänglighet för patienterna (i det fall
            detta är ett prioriterat önskemål från patienterna). Indikatorerna
            kan utsträckas till att även innefatta bättre upplevd total hälsa
            och välmående hos patienterna, och ytterst med över lång tid också
            visad ökad överlevnad jämfört med andra vårdgivare.
          </p>
          <p xml:id="i-Bfv936yHPqpxjLiWdsb4k">
            Införandet av öppna, nationella kvalitetsregister i Sverige är
            en utmärkt ingång för att också utforma nya och mer relevanta
            ersättningssystem till bra och effektiva vårdproducenter. Utvecklingsarbete
            för att finna nya, bättre och mer rättvisa ersättningssystem anpassade
            för en sjukvård som bedrivs av allt fler vårdgivare är särskilt
            viktigt idag. Detta inte minst som hälso- och sjukvårdslagen kompletterats
            med patientlagen som påtagligt ökat patienternas valmöjligheter
            och makt över sin egen sjukvård. I ljuset av detta är det alltså
            särskilt viktigt att se över, analysera och förnya ersättningsmodeller
            till alla olika utförare av sjukvård, så att en mera rättvisande
            ersättning till dem som premierar hög kvalitet och god ekonomisk
            effektivitet inom denna viktiga del av den med skattemedel gemensamfinansierade
            välfärden.
          </p>
          <p xml:id="i-Hjg6XGiAmpk5t78vW44mG2">
            När liknande förslag tidigare har framförts till riksdagen, har
            utskottet valt att bortse från detta med en lång rad olika men
            ytterst tveksamma motiv. Nu senast argumenterade utskottet i samband
            med avslag av en motion som innehöll förslag liknande de som förekommer
            i denna motion på vad som kunde analyseras vidare för att skapa
            nya ersättningsmodeller i sjukvården, ”att bl.a. Riksrevisionen
            och Konkurrensverket nyligen har presenterat rapporter som på
            olika sätt rör landstingens arbete med vårdval och ersättningssystem.
            Utskottet kommer att behandla regeringens skrivelse med anledning
            av Riksrevisionens granskning under våren 2015.”
          </p>
          <p xml:id="i-YQbnFdDA8kiqYYB2Ycoh4T">
            Vi är nu inne i hösten 2015, men jag finner emellertid inte att
            de överväganden som jag framför i denna motion kring förändrade
            ersättningssystem blivit uppmärksammade på vederbörligt sätt ännu.
            Jag vill därför att riksdagen med bifall till denna motion ger
            regeringen tillkänna att se över och införa bättre fungerande
            och rättvisare ersättningsmodeller vid utförande av offentligfinansierad
            sjukvård.
          </p>
        </div>
        <div xml:id="i-CvnkPrnwK4HfroidCY1VSZ" type="motSignatures">
          <list xml:id="i-4oN7z44mvaUZoyb9A5BxLU">
            <item xml:id="i-VPudVhKCbE656acmLLZ31r" who="i-Ev6Dx3pWj2WT32VGQpabaz">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
