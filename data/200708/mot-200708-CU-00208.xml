<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00208">
  <teiHeader>
    <fileDesc>
      <titleStmt>
        <title>Livsvillkoren för överskuldsatta</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Livsvillkoren för överskuldsatta</title>
          <idno type="rdwebb">GV02C208</idno>
          <rs type="number">C208</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C208/text</ref>
          <ref type="dokument_url_html">http://data.riksdagen.se/dokument/GV02C208</ref>
          <ref type="dokumentstatus_url_xml">http://data.riksdagen.se/dokumentstatus/GV02C208</ref>
          <ref type="doc">http://data.riksdagen.se/fil/171CE7BF-13C7-47D4-88BA-F4AE8F7C6105</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Jf7jSB3PzdKWhgY7waYMKn" type="signed"/>
        <correspContext corresp="i-Jf7jSB3PzdKWhgY7waYMKn">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-PNXqtjNaK2LBMi7unModih" type="referral">
          <date when="2007-10-16"/>
        </correspAction>
        <correspAction xml:id="i-DKM2qmXREFb12q9zyp81qP" type="dismissal">
          <date when="2007-10-16"/>
        </correspAction>
        <correspAction xml:id="i-MRDwFgfrRVKVbs1nZQdHgJ" type="numbering">
          <date when="2007-09-28"/>
        </correspAction>
        <correspAction xml:id="i-MYR3SrEZKdyuW6gzP8ybLn" type="submission">
          <date when="2007-09-26"/>
        </correspAction>
        <correspAction xml:id="i-9Px2JcMyVJNyTTq1e3Jn6o" type="transfer">
          <date when="2007-09-26"/>
        </correspAction>
        <correspAction xml:id="i-JGs3qf9i2F2x6gvvMVBoQE" type="assigned"/>
        <correspContext corresp="i-JGs3qf9i2F2x6gvvMVBoQE">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2J1k9exEfdMdexddcn2t4Q" type="motBody">
        <div xml:id="i-38873xzhWafSUZa5YJC4yq" type="TOC">
          <head xml:id="i-8tEUxX2ogssVrSYtiDqayK">
            1 Innehållsförteckning
          </head>
          <list xml:id="i-5yDE2bAjmJWywqwm1PDKSK">
            <item xml:id="i-FYaqrNVUGhzWMad1mFGxNH">
              2 Förslag till riksdagsbeslut 2
            </item>
            <item xml:id="i-Px5YUopHNM59a4kNXFAVkM">
              3 Individens ansvar är även statens 3
            </item>
            <item xml:id="i-QdmM6fEB4FiNH77icQ5wq8">
              4 Ett liv i utanförskap 3
            </item>
            <item xml:id="i-4jEFSuqBYxLjxnZJ69K4vN">
              5 Regeringens utredning 4
            </item>
            <item xml:id="i-MVsn7TiBLNMG7vrURDYYBc">
              6 Sms-lån en skuldfälla för ungdomar 5
            </item>
            <item xml:id="i-BANJjewdauSebo71qMNTHH">
              7 Absolut preskriptionstid 5
            </item>
            <item xml:id="i-VMyDYiQ2Rss2QtXM7Pqjj6">
              8 Prövning om en fordran är preskriberad 6
            </item>
            <item xml:id="i-DZb8vrnyKPRCc9VpCpZA3a">
              9 Räntetak 6
            </item>
            <item xml:id="i-SxjucE1JwfKBYaBNXkTEJG">
              10 Kreditprövning 7
            </item>
            <item xml:id="i-FrYv78jiQmuQFvpAjHhM2q">
              11 Betalningsanmärkningar 7
            </item>
            <item xml:id="i-BNTGLsjNZdvoqsTyRbRFTk">
              12 Utsökningsbalken 8
            </item>
            <item xml:id="i-P7QAoTxGNnbj2S7o7Rpr83">
              13 Barn som växer upp i fattigdom 8
            </item>
            <item xml:id="i-Vmdua2NLRhZ3p9Y41fKCz5">
              14 Saneringslån 8
            </item>
            <item xml:id="i-7TebjPL1sXqkaoXHkWoino">
              15 Sociala lån 9
            </item>
            <item xml:id="i-LjjMSs6DQkkKxQVeEJK61V">
              16 Översyn av inkassobolagens verksamhet 10
            </item>
          </list>
        </div>
        <div xml:id="i-4a4ACxnoKJ6gScCyuGvA9m" type="motProposal" subtype="förslag">
          <head xml:id="i-2jnyvqnCQLPdNY5crnvHsp">
            2 Förslag till riksdagsbeslut
          </head>
          <list xml:id="i-8DT7j4AFxEaDydexZjJp7s" style="ol">
            <item xml:id="i-CDtS4aJsJobtJSBAT6w9hb">
              Riksdagen begär att regeringen lägger fram förslag till ändring
              i lagstiftning om att sms-lån och andra snabblån bör förbjudas.
            </item>
            <item xml:id="i-6vDh1nC9uzK55ULadbP7Cn">
              Riksdagen begär att regeringen lägger fram förslag till ändring
              i lagstiftning om att en absolut preskriptionstid för civilrättsliga
              fordringar gentemot privatpersoner bör införas.
            </item>
            <item xml:id="i-R7JWaQuexnLzwswR2Y7qFv">
              Riksdagen begär att regeringen lägger fram förslag till ändring
              i lagstiftning om att Kronofogdemyndigheten (KFM) självmant ska
              kunna pröva frågan om en fordran som omfattas av en ansökan om
              verkställighet är preskriberad.
            </item>
            <item xml:id="i-W8Tjzgs4NuVKL9geNLLCp8">
              Riksdagen begär att regeringen lägger fram förslag till ändring
              i lagstiftning om att införa ett tak för högsta tillåtna räntesats
              när det gäller konsumtionskrediter.
            </item>
            <item xml:id="i-Mr6TfCfz7ff1Uoj4Njx3wx">
              Riksdagen begär att regeringen lägger fram förslag till ändring
              i lagstiftning om att sänka beloppsgränsen för när en förenklad
              kreditprövning får ske. 1
            </item>
            <item xml:id="i-DSmZWXTSxsjehJusNm2MdX">
              Riksdagen begär att regeringen lägger fram förslag till ändring
              i lagstiftning om att betalningsanmärkningar för privatpersoner
              bör kvarstå i ett år i stället för tre år samt att betalningsanmärkningar
              som registrerats felaktigt bör bli lättare att radera ur upplysningscentralens
              register. 1
            </item>
            <item xml:id="i-FzyiUUdUmB6jZuxY1LddET">
              Riksdagen tillkännager för regeringen som sin mening vad som
              anförs i motionen om att göra en översyn av utsökningsbalken.
            </item>
            <item xml:id="i-LDbfy8CEciXphNVGpbWPbF">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppgift att
              se hur många barn som växer upp med föräldrar som är föremål för
              utmätning samt lägga fram förslag på åtgärder för att förbättra
              livssitutationen för dessa barn. 2
            </item>
            <item xml:id="i-8ARHAfygYFrja94WagybKC">
              Riksdagen tillkännager för regeringen som sin mening vad som
              anförs i motionen om att regeringen i regleringsbrev bör ge KFM
              i uppgift att i sin statistik alltid redovisa antalet barn som
              lever med föräldrar som är föremål för utmätning. 3
            </item>
            <item xml:id="i-RZRabP4pf8xMhvTBBSx9sA">
              Riksdagen begär att regeringen lägger fram förslag till lagstiftning
              om att införa ett kreditinstitut som erbjuder statliga saneringslån.
              1
            </item>
            <item xml:id="i-78kG2NsBaKHnZBjUefBKrE">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppgift att
              se över förutsättningarna för ett statligt kreditinstitut som
              erbjuder sociala lån. 1
            </item>
            <item xml:id="i-MpgLsnPbunCsWiknnCrQAv">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppgift att
              se över inkasso­bolagens verksamhet. 1
            </item>
            <item xml:id="i-VzSoXALkAxBnVLJAExRqfi">
              Riksdagen begär att regeringen lägger fram förslag till ändring
              i lagstiftning i syfte att strama upp inkassoverksamheten. 1
            </item>
          </list>
          <p xml:id="i-UCD8UmoeRsHfvy48gVx1xb">
            1 Yrkandena 5, 6 och 1013 hänvisade till FiU.
          </p>
          <p xml:id="i-FYXiLNy7oPvaefwLLRzx9h">
            2 Yrkande 8 hänvisat till SoU.
          </p>
          <p xml:id="i-Tzt4a3av253BH8y1pYUrmf">
            3 Yrkande 9 hänvisat till SkU.
          </p>
        </div>
        <div xml:id="i-9jNmMBAGdjdt4vpUGMZdan" type="motContent">
          <head xml:id="i-CRBMrAfcUy685gacYNLAgn" type="h1">
            3 Individens ansvar är även statens
          </head>
          <p xml:id="i-8NSMgeZ8pkovxAFQwjs3g7">
            Från borgerligt håll avfärdas ofta våra förslag om att göra livsvillkoren
            drägligare för överskuldsatta med att individen har ett personligt
            ansvar för sin ekonomi. Vänsterpartiet är av uppfattningen att
            varje människa har ansvar för sin ekonomi och sina skulder. De
            allra flesta överskuldsatta människor vill göra rätt för sig men
            får i dag dessvärre inte den möjligheten av samhället. Det visar
            på en cynisk människosyn att tro att människor struntar i att
            betala sina räkningar för skojs skull eller av ren lättja. Varje
            människas personliga ansvar för sina skulder måste balanseras
            med skärpta krav på kreditinstituten. Det är orimligt att marknaden
            ska slippa ta ansvar för det utanförskap som den ökande överskuldsättningen
            skapar.
          </p>
          <p xml:id="i-Jno8nbqAh99skqBmfPp535">
            Till sist är det alltid riksdagens och statens ansvar att skärpa
            upp lagstiftningen för att komma till rätta med den problematik
            som överskuldsättningen för med sig både för samhället och enskilda
            individer. Det är lagstiftarens ansvar att förebygga skuldfällor.
            Vi befarar att konsekvensen av den av regeringen förda politiken
            på en rad områden kommer att bli ökad överskuldsättning och ett
            ökat utanförskap.
          </p>
          <head xml:id="i-ETYjfR4rtCVNQyg5ryjJWr" type="h1">
            4 Ett liv i utanförskap
          </head>
          <p xml:id="i-JSaZUSwk1ybk2TKxN14Lv2">
            I en marknadsekonomi med ett utvecklat kreditsystem finns alltid
            en risk för att enskilda personer ska råka illa ut till följd
            av överskuldsättning. År 2006 fanns det 485 800 aktuella gäldenärer
            i KFM:s register över indrivningsärenden. Det saknas statistik
            över hur många gäldenärer som finns registrerade i inkassobolagens
            verksamhet. Det handlar ofta om personer som inte har förmått
            att betala sina räkningar till följd av oförutsebara händelser
            som arbetslöshet, långtidssjukskrivningar etc. Det är främst hushåll
            som saknar ekonomiska marginaler som hamnar i skuldfällan. Ofta
            är det personer som tidigare varit näringsidkare som råkar illa
            ut.
          </p>
          <p xml:id="i-Q7fJkwc3U1ha8mZymiWiQj">
            Konsumtionskrediter är en vanlig orsak till överskuldsättning.
            Många kreditinstitut beviljar snabba lån med mycket höga räntor,
            t.ex. telefonlån och kontokrediter. Många överskuldsatta har även
            offentligrättsliga skulder, t.ex. obetalda fordringar på underhållsstöd
            (Konsumentverket, PM 2003:04). Den senaste metoden för att få
            människor att låna mer är s.k. sms-lån, där kreditinstituten använder
            sig av en mycket aggressiv marknadsföring.
          </p>
          <p xml:id="i-Po5dJKkTARvJQvcNEAMGcn">
            Många av de personer som finns i Kronofogdemyndighetens register
            torde vara, eller löpa stor risk för att bli, s.k. evighetsgäldenärer
            som inte under överskådlig tid kommer att kunna bli skuldfria.
            Det handlar om personer som antingen varit föremål för löneutmätning
            under ett flertal år utan att skuldbördan egentligen minskat eller
            personer som ständigt återkommer som gäldenärer hos kronofogdemyndigheterna.
            Visserligen finns det möjlighet att ansöka om skuldsanering (enligt
            lag 1994:334) men det är långt ifrån alla gäldenärer som uppfyller
            de villkor som gäller för att ansökan ska beviljas. Enligt skuldsaneringslagen
            ska gäldenärens insolvens i princip aldrig beräknas kunna upphöra
            för att skuldsanering ska beviljas.
          </p>
          <p xml:id="i-8aLr5UDJLdbGioiqmiAaNz">
            Kraven är mycket högt ställda. En övermäktig skuldbörda och en
            livslång indrivning innebär ofta att gäldenären tappar vilja och
            förmåga att sköta även andra förpliktelser. Överskuldsättningen
            leder till en ond cirkel där den skuldsatta personen får svårt
            att t.ex. teckna ett hyreskontrakt, skaffa telefonabonnemang osv.
            För en ung människa på väg ut i vuxenlivet är detta direkt förödande.
            En evighetsgäldenär saknar möjlighet att delta i samhället på
            samma villkor som personer som inte är överskuldsatta.
          </p>
          <p xml:id="i-M3e1ZjpHpoAS9wq7VkuuwG">
            Överskuldsättning leder till ökad risk för social utslagning.
            I såväl internationell som nationell forskning har man sedan länge
            kunnat etablera säkra samband mellan fattigdom och psykisk och
            fysisk ohälsa samt ökad dödlighet (Konsumentverket, PM 2003:04,
            se utlåtande av R. Ahlström, bilaga 7).
          </p>
          <p xml:id="i-J9jMZBspMUX9apcahJc3HC">
            Både civilutskottet, f.d. lagutskottet och finansutskottet har
            tidigare avslagit motioner med förslag som syftar till att minska
            överskuldsättningen. Utskotten hänvisar till pågående beredningsarbete
            inom Regeringskansliet (bet. 2005/06:LU35, bet. 2005/06:FiU14,
            bet. 2006/07:CU12).
          </p>
          <head xml:id="i-D12tC5w8adwuzcjE9dwH4a" type="h1">
            5 Regeringens utredning
          </head>
          <p xml:id="i-TVqCCTJMDPCCpnvEQoHnDa">
            Regeringen tillsatte under våren 2007 en utredning om bl.a. skuldnedsättning
            (dir. 2007:29). Enligt direktiven till utredningen framgår dock
            att denna huvudsakligen syftar till att lämna förslag om skuldsättning
            för överskuldsatta företagare med personligt ansvar för företagets
            skulder, vilket är långt ifrån tillräckligt.
          </p>
          <p xml:id="i-3bNctAMui329XY3cdpDBaq">
            Vidare ska utredaren undersöka varför privatpersoner som är så
            skuldsatta att de inom överskådlig framtid inte kan betala sina
            skulder inte söker, eller inte beviljas, skuldsanering. Utredaren
            ska även undersöka hur många s.k. evighetsgäldenärer det kan antas
            finnas och beroende på vad undersökningen utvisar föreslå åtgärder
            för att underlätta för dessa att ta sig ur överskuldsättningen
            (dir. 2007:29 s. 9).
          </p>
          <p xml:id="i-PpFATHvS6rbT1WwxoMwUKc">
            Vi anser att regeringens utredning delvis har fel fokus samt
            att den inte är tillräckligt inriktad på att ta fram konkreta
            åtgärder. Vi är, liksom bl.a. Kronofogdemyndigheten och Skatteverket,
            redan medvetna om att problemet med överskuldsättning är mycket
            stort. Vi kräver åtgärder och inte kartläggningar av antalet överskuldsatta.
          </p>
          <p xml:id="i-7XWkKgobwZG57nY7jRa23g">
            Vänsterpartiet anser därför att det är angeläget att regeringen
            snarast tar itu med de stora problem som överskuldsättningen orsakar.
            Vi presenterar nedan ett antal förslag som syftar till att ge
            de personer som fastnat i skuldfällor en chans att bli skuldfria.
          </p>
          <head xml:id="i-HogWFbcABtwtFNUSpi8Anq" type="h1">
            6 Sms-lån en skuldfälla för ungdomar
          </head>
          <p xml:id="i-5xPaqQhMbn3PyGxyoMAFP4">
            Kronofogdemyndighetens egna rapporter visar att Vänsterpartiet
            haft rätt i sina farhågor när det gäller skuldsättning kopplad
            till sms-lån. Sms-lånen är lättillgängliga, anonyma och snabba.
            Denna typ av snabblån går också att ta via Internet eller telefon.
            Inom 15 minuter kan en person som sedan tidigare har betalningsanmärkningar
            få tusentals kronor insatta på sitt bankkonto, pengar som många
            låntagare sedan har svårt att betala tillbaka. Någon ordentlig
            kreditprövning görs inte. Finansinspektionen saknar även möjlighet
            att utöva tillsyn fullt ut över de låneinstitut som erbjuder sms-lån.
          </p>
          <p xml:id="i-QsePG4BVssDDkbvxfS1HT3">
            Enligt KFM riktar sig nästan hälften av ansökningarna om betalningsföreläggande
            vad gäller sms-lån till ungdomar. En översyn gjord av KFM hösten
            2006 visade att 44 % av ansökningarna om betalningsföreläggande
            rörande sms-lån riktade sig till personer mellan 18 och 25 år.
            Av dessa ungdomar hade dessutom 60 % andra skulder registrerade
            i KFM:s register. Siffrorna är lika oroväckande höga hösten 2007,
            och KFM redovisar att det snart finns 4000 ungdomar i deras register.
            KFM visar i en ny rapport från augusti 2007 att sms-lånen har
            utvecklats till en skuldfälla för framför allt ungdomar. Antalet
            ärenden som handlar om sms-lån har ökat lavinartat och är nu uppe
            i 1 000 ansökningar om betalningsföreläggande varje månad.
          </p>
          <p xml:id="i-F6Pk8JFCPDhfANx3JeptYq">
            Om den negativa trenden inte bryts befarar KFM att antalet ärenden
            under 2007 kommer att överstiga 10 000. KFM har även dragit slutsatsen
            att sms-lånen främst riktar sig till grupper av människor som
            redan är ekonomiskt utsatta. Enligt en finländsk rapport används
            lånen ofta till att betala mat, alkohol eller annan konsumtion.
            Regeringen bör därför snarast lägga fram förslag till ändring
            i lagstiftning som innebär att sms-lån och andra snabblån förbjuds.
            Detta bör riksdagen som sin mening ge regeringen till känna.
          </p>
          <head xml:id="i-7p44Ckz7st1wq6NX39mAhJ" type="h1">
            7 Absolut preskriptionstid
          </head>
          <p xml:id="i-HoY5y4iRDHTVV5qGwPr682">
            Enligt 2 § preskriptionslagen (1981:130) preskriberas en fordran
            tio år efter tillkomsten om inte preskriptionen avbryts innan
            dess. Preskriptionstiden för s.k. konsumentfordringar är tre år.
            Av 5 § framgår dock att preskriptionen kan avbrytas bl.a. genom
            att gäldenären själv betalar ränta eller amortering eller på något
            annat sätt erkänner fordringen gentemot borgenären.
          </p>
          <p xml:id="i-5DHkcJRBqBWtLoHwvGvp76">
            Vidare kan borgenären avbryta preskriptionen genom att skicka
            betalningspåminnelser eller andra skriftliga krav till gäldenären.
            Om borgenären väljer att väcka talan mot gäldenären eller att
            åberopa fordringen mot gäldenären i någon annan ordning så leder
            även detta till preskriptionsavbrott. Efter avbrottet börjar en
            ny preskriptionstid att löpa. Detta innebär i praktiken att det
            i de allra flesta fall aldrig kommer att ske någon preskription
            av privaträttsliga fordringar. Följden blir att en skuld kan indrivas
            under gäldenärens hela livstid.
          </p>
          <p xml:id="i-QGT4339jadu1ivT7MaDWoB">
            Vänsterpartiet anser att det är angeläget att personer som blivit
            s.k. evighetsgäldenärer ges möjlighet att leva ett skuldfritt
            liv. Dagens skuldsaneringslag är otillräcklig. Det är inte rimligt
            att människor ska bli utsatta för livslång utmätning av en skuld
            som hela tiden växer till följd av nytillkomna avgifter och räntepåslag.
            Genom att införa en absolut preskriptionstid för privaträttsliga
            fordringar tvingas kreditinstituten att ta ansvar för att kontrollera
            att låntagaren redan vid avtalstillfället har en verklig betalningsförmåga.
            I Finland tillämpar man sedan mars 2004 en modell där en skuld
            slutgiltigt preskriberas 15 år efter att en lagakraftvunnen dom
            meddelats beträffande skulden. Därefter får skulden inte längre
            indrivas.
          </p>
          <p xml:id="i-3wXEYhsx3vucuUMLRkVoJY">
            Vi anser att liknande ändringar snarast bör göras i den svenska
            lagstiftningen. Regeringen bör omgående lägga fram förslag till
            ändringar i preskriptionslagen som innebär att en absolut preskriptionstid
            införs. Detta bör riksdagen som sin mening ge regeringen till
            känna.
          </p>
          <head xml:id="i-S6C153KxUWZNmZFqAKYCc6" type="h1">
            8 Prövning om en fordran är preskriberad
          </head>
          <p xml:id="i-THv9nNPSqcsGC4sTsZLCT8">
            Det förekommer att borgenärer, vanligtvis inkassobolag, söker
            verkställighet hos kronofogdemyndigheten på mycket gamla exekutionstitlar.
            Enligt gällande regler i utsökningsbalken måste gäldenären själv
            göra en s.k. preskriptionsinvändning för att kronofogdemyndigheten
            ska kunna pröva frågan om fordran är preskriberad.
          </p>
          <p xml:id="i-2L3PCn22bvxhEQz8GceeFx">
            Vi anser i likhet med Skatteverket i skrivelse 041229, dnr 130
            579797-04/113, att det i stället bör ankomma på den borgenär som
            ansöker om verkställighet att visa att en fordran fortfarande
            är levande innan KFM prövar yrkandet. Regeringen bör därför återkomma
            med förslag till lagstiftning som innebär att KFM självmant ska
            kunna pröva frågan om fordran som omfattas av en ansökan om verkställighet
            är preskriberad. Detta bör riksdagen som sin mening ge regeringen
            till känna.
          </p>
          <head xml:id="i-JoKHZPMc8ibQeix6D7cfbx" type="h1">
            9 Räntetak
          </head>
          <p xml:id="i-DoaTm3iKSNvjNighG1Jj6S">
            Enligt gällande räntelag (1975:635) råder avtalsfrihet när det
            gäller t.ex. dröjsmålsränta för konsumtionskrediter. Skuldbördan
            som s.k. evighetsgäldenärer dras med består ofta av förfallna
            räntor. Ränteskulden är ofta så stor att gäldenären aldrig hinner
            börja betala av den ursprungliga kapitalskulden. Kreditgivare
            erbjuder ofta lån som är räntefria under en viss period. Om låntagaren
            inte betalar krediten under denna period övergår dock den totala
            krediten till att börja löpa med en i många fall oskäligt hög
            ränta.
          </p>
          <p xml:id="i-WAUCAGHYMHNLqQ9DscgnrS">
            Konsumentverket har i sin undersökning noterat att kreditgivarna
            i samband med utskick av inbetalningskorten ofta försöker locka
            låntagaren att öka sin kredit och att förlänga återbetalningstiden,
            vilket medför att krediten upphör att vara räntefri (Konsumentverket,
            PM 2003:04). I Finland finns sedan juli 2002 en tvingande bestämmelse
            avseende konsumtionskrediter och krediter för bostadsfinansiering
            som innebär att dröjsmålsräntan inte får överstiga Europeiska
            Centralbankens styrränta med ett tillägg på två procentenheter.
          </p>
          <p xml:id="i-7BLLNJoS4cZeZoNrstYvdf">
            Med en begränsning av dröjsmålsräntan skulle skuldbördan kunna
            bli mer hanterlig för de gäldenärer som i dagsläget inte har möjlighet
            att betala av kapitalskulden. Regeringen bör därför återkomma
            med förslag till ändring i lagstiftning som innebär att det införs
            ett tak för högsta tillåtna räntesats när det gäller konsumtionskrediter.
            Detta bör riksdagen som sin mening ge regeringen till känna.
          </p>
          <head xml:id="i-FJ2aJrq8bBMPEmnmZHRocB" type="h1">
            10 Kreditprövning
          </head>
          <p xml:id="i-7xJ1eKKPDUo2J9iAqdztbn">
            Av Finansinspektionens allmänna råd framgår att en s.k. förenklad
            kreditprövning kan ske om kreditbeloppet är högst 50 % av gällande
            prisbasbelopp.
          </p>
          <p xml:id="i-BpQGRf84Sfs1whkD9qtkWu">
            Eftersom även mindre krediter, som t.ex. sms-lån, kan leda till
            överskuldsättning så anser Vänsterpartiet att gränsen för när
            förenklad kreditprövning får tillämpas bör sänkas. Det är inte
            rimligt att kreditinstitut ska bereda sig vinning genom att bevilja
            krediter med oskäliga villkor utan att ta ansvar för att låntagaren
            också har ekonomiska förutsättningar att göra rätt för sig. Regeringen
            bör därför återkomma med förslag till ändring i lagstiftning som
            innebär att beloppsgränsen för när en förenklad kreditprövning
            får ske sänks. Detta bör riksdagen som sin mening ge regeringen
            till känna.
          </p>
          <head xml:id="i-N5Mrh24hpxGF5AQuPQNPpF" type="h1">
            11 Betalningsanmärkningar
          </head>
          <p xml:id="i-Jzbt2zWKmASZ6nDBVvcA8B">
            En uppgift om en skuld som är obetald eller inte har betalats
            i tid kan leda till en s.k. betalningsanmärkning hos upplysningscentralen
            (UC). Betalningsanmärkningar på privatpersoner finns kvar i UC:s
            register i tre år. Avgörande för om betalningsanmärkningen finns
            kvar är bl.a. om och när skulden betalats och om KFM har hunnit
            fatta beslut i ärendet eller inte. Den som drabbas av en betalningsanmärkning
            kan inte teckna hyreskontrakt, skaffa ett telefonabonnemang eller
            handla något på avbetalning under tre års tid. Det spelar ingen
            roll att skulden har reglerats.
          </p>
          <p xml:id="i-QFDbtSYm9ujDfMqKpsAAdY">
            Det är inte ovanligt att en person hamnar i UC:s register på
            grund av en försent inbetald räkning. Vidare är det inte ovanligt
            att människor får betalningsanmärkningar på felaktiga grunder
            och att de har små eller inga möjligheter att rätta den felaktiga
            uppgiften. Regeringen bör därför återkomma med förslag till ändring
            i lagstiftning som innebär att betalningsanmärkningar för privatpersoner
            kvarstår i ett år i stället för tre år samt att betalningsanmärkningar
            som registrerats felaktigt blir lättare att radera ur UC:s register.
            Detta bör riksdagen som sin mening ge regeringen till känna.
          </p>
          <head xml:id="i-7ZGh38kiUL8BUZWpniaaX5" type="h1">
            12 Utsökningsbalken
          </head>
          <p xml:id="i-XVPxan4wqkUZ69Fz9T7bsM">
            I utsökningsbalken (UB) regleras frågor om utmätning m.m. Den
            förra regeringen hade för avsikt att göra en översyn av UB men
            hann aldrig påbörja arbetet. Vi anser att det är angeläget att
            UB ses över i sin helhet men främst reglerna om vilka tillgångar
            en gäldenär får undanta från utmätning enligt 6 kap UB.
          </p>
          <p xml:id="i-HHFwfJhSNN3SaofCPPQSLp">
            Många överskuldsatta män och kvinnor och deras barn lever under
            långa perioder i praktiken på belopp som ligger i närheten av
            eller understiger existensminimum. Vidare är vi djupt oroade över
            vilka konsekvenser som den borgerliga regeringens lagändring om
            ökad självfinansiering av a-kassan får för personer som redan
            är överskuldsatta eller lever på marginalen. Förbehållsbeloppet
            bör ökas för att bl.a. möjliggöra för människor att kunna betala
            sina a-kasseavgifter.
          </p>
          <p xml:id="i-QWhqGdsXJMeCoJej2CGKar">
            Regeringen bör tillsätta en utredning som gör en översyn av reglerna
            i utsökningsbalken. Detta bör riksdagen som sin mening ge regeringen
            till känna.
          </p>
          <head xml:id="i-K2kpsD3PHNwtrrTRxunmSg" type="h1">
            13 Barn som växer upp i fattigdom
          </head>
          <p xml:id="i-5f7A7RLaA2tuqBsHm2htiW">
            Enligt artikel 27 i konventionen om barnets rättigheter ska staten
            tillförsäkra alla barn en skälig levnadsstandard. Så sker dessvärre
            inte idag. Det saknas t.ex. tillgänglig statistik om hur många
            barn som växer upp i fattigdom till följd av att föräldrarna är
            föremål för utmätning. Vi anser att det är av stor vikt att bekämpa
            barnfattigdomen eftersom barn som växer upp i utanförskap riskerar
            att få en betydligt sämre start i livet än andra barn. Riksdagen
            saknar idag kunskap om hur många barn som växer upp med föräldrar
            som är föremål för utmätning. Denna kunskap måste vi erövra så
            att vi kan vidta åtgärder.
          </p>
          <p xml:id="i-8DvEW5f2KjobPBXGqDMZS7">
            Regeringen bör därför tillsätta en utredning i syfte att ta reda
            på hur många barn som växer upp med föräldrar som är föremål för
            utmätning. Utredaren bör även komma med förslag till åtgärder
            för att förbättra livssituationen för dessa barn. Detta bör riksdagen
            som sin mening ge regeringen till känna.
          </p>
          <p xml:id="i-M433VJRUCHU9vsRdgXzSXA">
            Regeringen bör i regleringsbrev ge KFM i uppgift att i sin statistik
            alltid redovisa antalet barn som lever med föräldrar som är föremål
            för utmätning. Detta bör riksdagen som sin mening ge regeringen
            till känna.
          </p>
          <head xml:id="i-SaDVpnV2yGQsadQPbTwSeX" type="h1">
            14 Saneringslån
          </head>
          <p xml:id="i-G9pozJqe4WYNWzuwSFL1ch">
            I Finland kan den s.k. Garantistiftelsen lämna borgen åt en överskuldsatt
            privatperson för att hon eller han ska få ett nytt banklån och
            kunna betala av sina gamla skulder. Gäldenären ska efter att borgensåtagandet
            lämnas fullgöra sina förpliktelser gentemot banken som beviljat
            lånet. Om detta inte sker, inträder stiftelsen som borgensman.
            Målet med Garantistiftelsens verksamhet är även förebyggande.
            Borgen kan beviljas för att en kredittagare t.ex. ska kunna finansiera
            diverse inköp till bostaden med ett vanligt banklån. Låntagaren
            behöver på så vis inte teckna ett kreditavtal till oskäliga villkor
            varpå ytterligare överskuldsättning undviks.
          </p>
          <p xml:id="i-Suc6DxsKoyiHxK7XV5UxGe">
            Syftet är att låntagaren ska få ekonomin i balans och få ett
            slut på skuldcirkeln. Av Finansinspektionens allmänna råd framgår
            att en kreditgivare bör vara restriktiv med att bevilja lån för
            sanering av tidigare skulder. Möjligheterna för en överskuldsatt
            person att på egen hand skaffa sig ett lån till bra villkor för
            att sanera sin ekonomi är därför begränsade. Genom att personer
            med hyresskulder ges en möjlighet att teckna s.k. saneringslån
            torde antalet vräkningar minska. Överskuldsatta människor skulle
            få möjlighet att leva ett värdigare liv med allt vad det innebär
            i form av minskat psykiskt lidande och minskad social utslagning
            och hemlöshet.
          </p>
          <p xml:id="i-VaoSQd3piHDQQ8M9EtfHBe">
            Vårt förslag är att KFM får i uppdrag att hantera saneringslåneverksamheten.
            I vår budgetmotion (2007/08:C325) lägger vi fram förslag på ökat
            anslag till KFM för att finansiera denna verksamhet.
          </p>
          <p xml:id="i-Xdc6u8ZV6LS8Evdm5K5D8A">
            Regeringen bör därför ta fram förslag till lagstiftning om ett
            statligt kreditinstitut som erbjuder saneringslån. Detta bör riksdagen
            som sin mening ge regeringen till känna.
          </p>
          <head xml:id="i-EoVvyfoBKa2STPXa6APVH3" type="h1">
            15 Sociala lån
          </head>
          <p xml:id="i-KEYrmcy59rU2Bc32ZGUFZG">
            För att förebygga överskuldsättning och för att främja ett hushålls
            förmåga att klara sin ekonomi har Finland, Holland, Irland och
            England infört s.k. sociala lån. Sociala lån kan beviljas en person
            som på grund av små inkomster och tillgångar inte annars kan få
            en kredit till rimliga villkor. Vid låneansökan görs en bedömning
            av låntagarens förmåga att betala tillbaka lånet varvid hänsyn
            tas till låntagarens nuvarande och framtida inkomster samt ålder,
            utgifter och skulder. Ett socialt lån ska inte ersätta socialbidrag,
            och en person som ligger under socialbidragsnormen ska därför
            inte beviljas lån.
          </p>
          <p xml:id="i-7MM1PDtjzhLGrhyBS2oFyo">
            I Holland drivs socialbankerna som icke vinstdrivande organisationer
            och utgör en del av det kommunala socialväsendet. I Finland är
            den vanligaste orsaken till att en person ansöker om ett socialt
            lån att få ekonomin under kontroll genom att betala av gamla skulder.
            Av krediterna beviljas ca 65 % för skötsel av skulder och 35 %
            för bl.a. inköp av hushållsmaskiner och betalning av hyresskulder
            (Konsumentverket, PM 2003:04).
          </p>
          <p xml:id="i-Srnn1i9cfCxMMAvrtXAExb">
            Förslagsvis kan KFM även få i uppdrag att administrera en verksamhet
            med sociala lån. KFM behöver då självfallet ytterligare anslag.
            Regeringen bör tillsätta en utredning som ser över möjligheterna
            för ett statligt kreditinstitut att erbjuda sociala lån. Detta
            bör riksdagen som sin mening ge regeringen till känna.
          </p>
          <head xml:id="i-MJi81gs9E7LG2viSeZF82i" type="h1">
            16 Översyn av inkassobolagens verksamhet
          </head>
          <p xml:id="i-8FguKjFv5LXRG8qgdbwso6">
            Datainspektionen utövar tillsyn över inkassoverksamheten som
            ska bedrivas enligt god inkassosed (4 § lag 1974:182). Detta innebär
            bl.a. att gäldenären inte får vållas onödig skada eller olägenhet
            eller utsättas för otillbörlig påtryckning eller annan otillbörlig
            inkassoåtgärd.
          </p>
          <p xml:id="i-Ksct8FbztCzXNhVfpAPKMr">
            Trots det har inkassobolagen under senare år tillämpat en alltmer
            aggressiv indrivningsmetod (Konsumentverket, PM 2003:04). Gäldenärens
            möjlighet att betala av sin skuld har förkortats, indrivningsförsöken
            pågår under längre tid då fordringar säljs vidare från bolag till
            bolag, och även små belopp krävs in. Gäldenären är skyldig att
            utge ersättning för skriftliga betalningspåminnelser och kravbrev
            (lag 1981:739). En från början liten skuld kan således under inkassobolagens
            indrivningsförsök växa sig orimligt stor.
          </p>
          <p xml:id="i-Er1u4SJe1PiKQcGFjVsv4v">
            En gäldenär kan krävas på ersättning trots att den ursprungliga
            skulden betalats om fordringsägaren vill ha ersättning för kostnader
            som uppstått i samband med indrivningen. Vid ansökan om betalningsföreläggande
            hos KFM tillkommer ytterligare kostnader som drabbar gäldenären.
            Regeringen bör därför tillsätta en utredning med uppdrag att göra
            en översyn av inkassobolagens verksamhet. Detta bör riksdagen
            som sin mening ge regeringen till känna.
          </p>
          <p xml:id="i-8S5v1TsqFidycerzikPd26">
            Vidare anser vi att regeringen bör lägga fram förslag till ändring
            i lagstiftning i syfte att strama upp inkassoverksamheten. Regeringen
            bör därför återkomma till riksdagen med förslag till ändring i
            lagstiftning. Detta bör riksdagen som sin mening ge regeringen
            till känna.
          </p>
        </div>
        <div xml:id="i-E69XE8qnc6T9J6pK1rvQ2J" type="signatureBlock">
          <list xml:id="i-YBz7m7U9b4YefP3AhHFBjr">
            <item xml:id="i-EDBbGqjqJ3JNCNrX6VscNe" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-93MA4LdEA6G7HhbixZVEMk" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-R4QJtDkBU81NvcWoAnFriq" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-LuApGiJ9xWRxrki2B9n5Fh" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-61AbvnuSeXZRMpiZBaMeie" who="i-du5LHNwBWrCH1am94GCk1" type="signature">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
