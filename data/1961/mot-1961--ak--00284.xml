<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00284">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__284/mot_1961__ak__284-001.pdf"/>
      <fw xml:id="i-3cmwPNP4JajGyS7wQLR43e">
        Motioner i Andra kammaren, nr 284 år 1961 9
      </fw>
      <div xml:id="i-V1LtCxhMC9rndveyxyx51L" type="motHeader">
        <div xml:id="i-Gh3ra3tQRd3GzyXFV4RTxq" type="motTitle"/>
        <div xml:id="i-MoTzaQdhH7uwjxKDLD6FK5" type="motSubmissionInfo"/>
      </div>
      <div xml:id="i-47ZsD4WrthXGaDLMQw5KK4" type="motBody">
        <div xml:id="i-Q8MXxwbT3MJj6UirMYQJ2y">
          <p xml:id="i-Gfvg1xMvqQzux58yD9EFZw">
            Nr 284
          </p>
          <p xml:id="i-M4tbWBm8RzCLKhQ9HNuDg2">
            Av herr Nordgren m. fl., om statsanslag till statens hantverksinsti-
            stut för resestipendier åt lärare m. fl.
          </p>
          <p xml:id="i-P23xZ7wAPXM8Qxab4zWvFx">
            (Lika lydande med motion nr 191 i Första kammaren)
          </p>
          <p xml:id="i-MbAimMsV1NGboxwWBDdsGg">
            Den av statens hantverksinstitut bedrivna kursundervisningen
            i tekniska och tekniskt-ekonomiska ämnen för företagare och yrkesmän
            inom huvud- sakligen den mindre och medelstora företagsamheten
            har under de senaste åren ökat mycket kraftigt. Ökningen hänför
            sig icke enbart till kursdeltagar- antalet inom mera äldre yrkes-
            och ämnesområden utan omfattar även de nyare områden där fortbildning
            till följd av den tekniska utvecklingen blivit synnerligen aktuell,
            t. ex. automation, teleteknik, modern svetsteknik, ytbe- handling,
            kylteknik inom livsmedelsområdet o.d. Den tekniska utvecklingen
            har givetvis dessutom satt sin prägel på hela det yrkesområde,
            som institutet har inriktat sig på, särskilt vad avser arbetsmetodiken
            och det rationella utnyttjandet av nya material m. m. Samtidigt
            som hantverksinstitutets kurser starkt ökat i antal och ämnes-
            mässigt differentierats, har utvecklingen medfört att de blivit
            beydligt mera tekniskt avancerade än tidigare för att kunna uppfylla
            de aktuella fortbild- ningsbehov, som inom näringslivet aktualiseras
            i dagens läge. I den rådande situationen ställes därför givetvis
            stora krav på de tekniker och fackmän, som ha att planera och
            genomföra kurserna vid institutet. Så- som lärare och föreläsare
            vid kurserna har institutet dels sina egna tjänste- män — ingenjörer,
            tekniker och yrkeskonsulenter m. fl. — dels specialister från
            näringslivet, med vilka institutet uppehåller ett kontinuerligt
            samarbete. Dessa, som representerar en mycket stor sakkunskap
            och kan räknas i flera hundratal, har visat ett livligt intresse
            för institutets verksamhet och villigt ställt sig till förfogande
            för föreläsningar och lektioner. Institutets kurs- verksamhet
            skulle icke ha uppnått den omfattning och kvalitativa standard
            som varit fallet, därest ifrågavarande specialister icke funnits
            att tillgå. I möjligaste mån söker emellertid institutet använda
            sin egen expertis i un- dervisningen. Såsom huvuduppgift har institutets
            olika tekniker och kon- sulenter dessutom att planera och organisatoriskt
            genomföra de kurser, var- av yrkesmän och fackmän i dagens tekniska
            utveckling har särskilt behov. Att analysera detta behov och att
            på mest effektiva sätt genomföra dylika kurser inom den koncentrerade
            tid, som i fortbildningen av naturliga skäl står till förfogande
            för yrkesfolket i produktionen, innebär en mycket krä-
          </p>
          <pb facs="riksdagen-motions-pdf/data/1961/mot_1961__ak__284/mot_1961__ak__284-002.pdf"/>
          <fw xml:id="i-TMbgU7mdVAor22kjT4uNAQ">
            10 Motioner i Andra kammaren, nr 284 år 1961
          </fw>
          <p xml:id="i-5XsxuQ498LkbniS9Gj5rpM">
            vande arbetsuppgift. För fullgörande av densamma är det synnerligen
            nöd- vändigt att institutets tekniker och fackmän kan följa med
            i den tekniska utvecklingen och därmed få kännedom om de nya material,
            arbetsmetoder, redskap och maskiner, som snabbt kan bli aktuella
            för yrkesmännen och fö- retagarna i allmänhet. Att öka de egna
            lärarnas undervisningsförmåga inom nya områden är givetvis också
            av intresse för institutet, då kurskostnaderna härigenom blir
            lägre. I arbetet för kursverksamheten är det nödvändigt att följa
            utvecklingen utomlands. Att inskränka denna uppgift endast till
            ett studium av utländsk litteratur, tidskrifter och publikationer
            är icke till fyllest. För institutets tjänstemän är det nämligen
            erforderligt att mera i detalj få kännedom om huru olika slags
            tekniska nyheter tillämpas i praktiken ute i en mera bred företagsamhet.
            Av den orsaken måste studieresor utomlands vara synner- ligen
            önskvärda. Några medel härför har hittills icke stått till institutets
            förfogande. Insti- tutet har emellertid mycket goda utlandsförbindelser
            särskilt i de nordiska grannländerna och även i vissa västeuropeiska
            stater, där motsvarande verk- samheter för den mindre och medelstora
            företagsamhetens tekniska utveck- ling och utbyggnad bedrives
            av olika organ och institutioner. Institutet får regelbundet mottaga
            studiebesök från dessa kretsar och har därvid kunnat dela med
            sig av sina erfarenheter. Institutets organisation och arbetssätt
            har därvid tilldragit sig stort intresse och uppskattning. Några
            svarsbesök och motsvarande studier har institutet emellertid av
            brist på medel icke kunnat genomföra. Studiebesök utomlands för
            institutets lärare och konsulenter m. fl. skulle utan tvivel vara
            mycket gagnande för institutets verksamhet. Studiebesöken skulle
            kunna omfatta såväl besök vid industrier som mindre företag samt
            även studier vid forskningsinstitut, olika slags fortbildningsinstitutioner,
            yr- kesskolor m.m. Deltagande i internationella yrkes- och branschkonferenser
            skulle även vara av värde. Tillkomsten av det europeiska frihandelsområdet
            med därmed följande krav på vårt näringslivs, även den mindre
            företagsam- hetens, rationalisering och tekniska följsamhet internationellt
            sett, synes göra nämnda önskemål synnerligen aktuella. Upplysningsvis
            kan nämnas, att hantverksinstitutets motsvarighet i Norge, Statens
            Teknologiske Institutt, för ovannämnt ändamål har ett årligt stats-
            anslag, för närvarande utgående med 30 000 norska kronor. Det
            synes lämpligt, att även statens hantverksinstitut tillföres medel
            för möjliggörande av utländska studieresor till förmån för dess
            verksamhet. Förutom till lämpliga institutstjänstemän bör resebidrag
            även kunna utgå till utomstående lärare från näringslivet, som
            kontinuerligt undervisar vid institutet. Stipendieansökningar
            bör prövas och avgöras av institutets sty- relse.
          </p>
          <pb facs="riksdagen-motions-pdf/data/1961/mot_1961__ak__284/mot_1961__ak__284-003.pdf"/>
          <fw xml:id="i-TQd3ZG7gubMRSXmCF93cET">
            Motioner i Andra kammaren, nr 284 år 1961 11
          </fw>
          <p xml:id="i-BhGa8ScwyBuak5kTQJSjyN">
            Med hänvisning till vad som ovan anförts föreslås, att riksdagen
            för budgetåret 1961/62 måtte anvisa ett re- servationsanslag under
            tionde huvudtiteln, Statens hant- verksinstitut: Resestipendier
            åt lärare m. fl. vid statens hant- verksinstitut å 10 000 kronor.
          </p>
          <p xml:id="i-KxqoNtcggJQcnrDNQf2eMD">
            Stockholm den 24 januari 1961
          </p>
          <p xml:id="i-KskbN25RuQfDvazaHky6XY">
            Hans Nordgren
          </p>
          <p xml:id="i-HLqiyNSC1FMXWZbWunLPME">
            Dag R. Edlund John Eriksson N. Stenberg
          </p>
          <p xml:id="i-2vqJJLYv7PUKPPJ9zQG89z">
            i Bäckmora
          </p>
          <p xml:id="i-PUVZYQEpFYvUt4jX8Hfdfr">
            Gösta Darlin Lars Eliasson Carl Eric Hedin i Sundborn
          </p>
        </div>
      </div>
    </body>
  </text>
</TEI>
