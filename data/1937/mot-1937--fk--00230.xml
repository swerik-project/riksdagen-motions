<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__230/mot_1937__fk__230-001.pdf"/>
      <div type="motHeader" xml:id="i-UUUtFDmKTRNZkmk6PJG8N7">
        <div type="motTitle" xml:id="i-YB9uJFKK8wxFw9Bk6z4PAg"/>
        <div type="motSubmissionInfo" xml:id="i-Srw2oKrNarma32kkteCEGp"/>
      </div>
      <div type="motBody" xml:id="i-NBiAq2JbYo9mczg3y9Dd1n">
        <div xml:id="i-YBSMnyN5ug39k8fpuM4k4b">
          <p xml:id="i-WGSWfp5zDm5MqG3Zfuw7nb">
            Motioner i Första kammaren, Nr 230. 1
          </p>
          <p xml:id="i-DVBNd2XCNwcsR1qeN6BVNz">
            Nr 230.
          </p>
          <p xml:id="i-7TggkePsRZQNc1YyeKpsvS">
            Av herr Lindhagen, i anledning av Kungl. Maj:ts proposition med
            förslag till lag om inskränkningar i rätten att utbe- komma allmänna
            handlingar.
          </p>
          <p xml:id="i-42nmcaTESpfUA1BxLkwAVG">
            I motion år 1921 (I: 172) hade av undertecknad yrkats borttagande
            av tryckfrihetsförordningens onödiga sekretessbestämmelser särskilt
            så vitt rör- de statsrådsprotokoll och protokoll i utrikesärenden.
            Konstitutionsutskottet fann frågan »vara väl värd uppmärksamhet».
            Det tarvades, sade utskottet, en systematisering av sekretessbestämmelserna
            och en omprövning, huruvida icke en reduktion av tidsbegränsningen
            vore mo- tiverad. Hemligstämpling borde ej obehörigen få användas
            och handlingar med redan åsatt hemligstämpling borde kunna befrias
            från stämplingen, där- om föreskrifter saknades. Utskottet tillstyrkte
            en hemställan, att Kungl. Maj:t ville i enlighet med utskottets
            riktlinjer föranstalta om en snar revision av tryckfrihetsförord-
            ningens sekretessbestämmelser. Riksdagen biföll utskottets hemställan.
          </p>
          <p xml:id="i-PoyG7o4Sx4TeXW9mq3haXv">
            Nu år 1937 föreligger denna fråga till avgörande i riksdagen
            genom förslag till särskild lag i det förevarande ämnet. I stort
            röra sekretessbestämmelserna statsrådsprotokollen, protokoll över
            utrikesärenden, ömtåliga ekonomiska intressen och privatlivets
            helgd. Till en början må förutskickas en allmän anmärkning mot
            propositionen. Regeln är enligt grundlagen, att nu förevarande
            handlingar äro offentliga med vissa undantag. Enligt lagförslaget
            äro däremot berörda handlingar i re- gel hemliga och i vissa undantagsfall
            få de efter viss tids förlopp eller med Konungens tillstånd offentliggöras.
            Beträffande statsrådsprotokollen är tidsbegränsningen nu satt
            till två år, men under de två åren äro alla protokoll i regel
            hemliga, såvitt Konungen ej medger undantag. Jag har frågat olika
            vederbörande, som närmast haft med saken att göra, men ej fått
            någon rimlig förklaring till denna, såsom mig synes, kuriösa tids-
            begränsning. Man »tyckte» det kunde vara lämpligt och bekvämt,
            det före- föll vara allt. Det betydde ej heller så mycket, sades
            det, därför att det som sagts merendels framgick av expeditionerna.
            Så mycket mindre anledning då, synes mig, till denna tidsbestämmelse.
            Det är för allmänheten viktigast att få ta del av protokollen
            just under första tiden efter besluten, då saken har aktualitet.
            De två åren böra således utgå med medgivande för Kungl. Maj:t
            att i undantagsfall, då uppenbar eller synnerlig anledning därtill
            föreligger, skjuta efter omständigheterna på publiciteten. Bihang
            till riksdagens protokoll 1937. 3 saml. Nr 230. i
          </p>
          <pb facs="riksdagen-motions-pdf/data/1937/mot_1937__fk__230/mot_1937__fk__230-002.pdf"/>
          <p xml:id="i-XSkCnXCnKkQJB6ntsgTuj8">
            2 Motioner i Första kammaren, Nr 230.
          </p>
          <p xml:id="i-8wQjJC9D7AeLKLpECb24pw">
            De två åren medför dessutom det missförhållandet, att skiljaktiga
            meningar inom statsrådet hemlighållas just för den tid, då det
            levande livet har aktuellt intresse av upplysningen. Expeditionen
            omnämner ej skiljaktiga meningar. Visserligen kan Kungl. Maj:t
            undantagsvis låta täckelset falla. Men regeln bör vara offentlighet
            med tillåtelse för undantag.
          </p>
          <p xml:id="i-VnUJffSaXTxcDVtbZ94zmg">
            +
          </p>
          <p xml:id="i-VknPFJge6zBYn64KgvjB3T">
            Vad angår rikets förhållande till främmande makter så har ju
            tidigare ofta opinionerats för den hemliga demokratiens avskaffande.
            Från vänstern i svenska riksdagen motionerades till en början
            därom. Folkförbundet kräver ju också offentlighet för mellanfolkliga
            avtal. Förslaget bibehåller emellertid här den gamla tiden av
            50 år för hemlig- hållande, således en regel för alla dylika ärenden.
            Utrikesnämndens medlem- mar hade visserligen skyldighet att hemlighålla
            vad inom nämnden förekom i alla dit hänvisade mål. Emellertid
            har ett par ledamöter för mig bekänt, vilket ock ligger i sakens
            natur, att minst 80 ?/o av dessa mål uppenbarligen voro frigjorda
            från allt som kunde förmenas påkalla någon hemlighetsfull- het.
            I anslutning till denna uppfattning har praktiserats att, när
            någon gång meddelande om utrikespolitiska situationen skett i
            riksdagen jämlikt 56 8 riksdagsordningen, så har i protokollet
            upptagits endast namnen på talarna med uteslutande allt vad de
            sagt. Dylika diplomatiska fördomar hoppades 1921 års motionärer
            vara mogna för att falla bort. Fortfarande har man nu tyckt, att
            de kanske borde bibe- hållas vid sitt skenliv. Detta står dock
            i strid mot förenämnda företeelser i senare tider. Lagstadgad
            sekretess är icke någon skola att sprida allvar, san- ning och
            kunskap även på detta aktuella område. Det är ock ur andra prak-
            tiska synpunkter olägligt och fördröjande att kunna i det internationella
            samspelet komma till resultat, om man ej är insatt i de faktiska
            förhållande- na och i opinionen hos allmänheten, framsprungen
            ur kunskap även på detta område. Det en tid ivrigt bedrivna hemligstämplandet
            anses vara åtminstone väsent- ligen beskuret genom den till i
            år vilande grundlagsändringen i 2 8 4 mom. tryckfrihetsförordningen.
            Formuleringen synes mig icke inge någon uppen- bar trygghet, men
            omformulering kan ej vidare lagligen äga rum. Ett betänkligt utslag
            av denna hemligstämpling innefattar bruket att till och med vägra
            utlänningar som länge vistas i landet tillfälle att själva eller
            genom någon hjälpare taga del av den polisrapport, var innehåll
            föranlett en order att lämna landet. Jag har ofta uppvaktats av
            utländska undersåtar i dylika eller närliggande ändamål. Under
            en epok, då razzia på utlänningar börjat uppföras på dagsprogram-
            met, fick jag besök på mitt ämbetsrum på rådhuset av två gråtande
            makar. Mannen var av judisk börd från Lettland. De hade länge
            vistats i Stockholm, där mannen var direktör för ett litet svenskt
            bolag, som importerade svinborst
          </p>
          <pb facs="riksdagen-motions-pdf/data/1937/mot_1937__fk__230/mot_1937__fk__230-003.pdf"/>
          <p xml:id="i-CGhzpGZj76BNGHvk6hXy5F">
            Motioner i Första kammaren, Nr 230. 3
          </p>
          <p xml:id="i-3SKjJNNrzatrSp44wGdVoe">
            från Lettland för att tillhandahålla svenska borstbinderier denna
            råvara. Bar- nen gingo i svensk skola och talade liksom föräldrarna
            flytande svenska. Nu hade familjen fått order från polisen att
            inom 8 dagar lämna landet utan uppgiven anledning. Jag tog hand
            om ärendet och begärde av utrikesdepartementet att få se po- lisrapporten.
            Det tilläts ej ty den var hemligstämplad. Nu hade mannen lyck-
            ligtvis sökt svensk medborgarrätt, och i justitiedepartementet
            fick jag tillgång till akten i ärendet. Och då befanns, att också
            den hemligstämplade akten låg där, utlånad från utrikesdepartementet.
            Denna dyrgrip ägnades sedan ett omfattande intresse. Jag lyckades
            sönderplocka den totalt och med denna utredning infann jag mig
            i statsrådsberedningen och bereddes tillfälle att få hålla ett
            föredrag för fyra tillkallade statsråd. Efter trekvarts föredragning
            var saken klar. Order utgick sedan på ett eller annat sätt att
            inställa utvis- ningen. Familjen bor fortfarande i Stockholm.
            Det är ett av mina svåraste exempel. Är Sverige verkligen rättsstat
            som kan tillåta en sådan behandling av människor och tillika systematiskt
            vägra utlänningar att få taga del av materialet till anklagelser
            mot dem och således även förmena dem att kunna försvara sig. Det
            har sagts mig att ett sådant tillstånd numera får anses förekommet
            genom 39 8 i lagförslaget. Jag är ej fullt säker därpå. Konstitutionsutskottet
            bör ägna uppmärksamhet även åt denna angelägenhet. Beträffande
            lagförslaget i övrigt saknar 1921 års motionär tid och tillfälle
            att fördjupa sig i den ganska invecklade texten och hoppas även
            här på ut- skottets granskning i punkter, som kunna synas tvivelaktiga
            eller ofullstän- diga. Det hemställes,
          </p>
          <p xml:id="i-CKpxDkhUvR7wMf9Z7SgFvr">
            att riksdagen i anledning av propositionen nr 107 om in- skränkningar
            i rätten att utbekomma allmänna handlingar
          </p>
          <p xml:id="i-L7AazgguiFvuMG7HM1N6EW">
            ville: 1. antaga följande ändrade lydelse av lagförslagets för-
            sta 8:
          </p>
          <p xml:id="i-99PKt9uJ8NpALkvCavXGX6">
            Utlämnande av de i statsråd förda protokoll må ej förväg- ras
            annat än i fall Konungen förordnar, att sådant protokoll ej må
            utlämnas förrän viss tid, högst tjugufem år, förflutit från dess
            datum. Vad — protokoll. 2. besluta den förändring i tidsbestämmelserna
            i 2 8 första och andra mom., att där omnämnt utlämnande ej må
            ske » förrän viss tid, högst tjugufem år, förflutit från protokollets
            datum&gt;.
          </p>
          <p xml:id="i-7YmsMHUMiVhN4Sdno39C3b">
            Stockholm den 16 mars 1937.
          </p>
          <p xml:id="i-VwiTERRxe6Z7U3yhZ1XAzN">
            Carl Lindhagen.
          </p>
        </div>
      </div>
    </body>
  </text>
</TEI>
