<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1900--ak--00001">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1900/mot_1900__ak__1/mot_1900__ak__1-001.pdf"/>
      <div xml:id="i-35bynh1YJzxCX3WMyQqvvN" type="motHeader">
        <div xml:id="i-HTo1HtpF1LhBDhkGPDatDN" type="motTitle"/>
        <div xml:id="i-C1QhG8E4vGfGVLGAUWd8FM" type="motSubmissionInfo"/>
      </div>
      <div xml:id="i-JhmiquWGL7uwNftZVSj5Fo" type="motBody">
        <div xml:id="i-XG8bcX1GWkQnAZQcSj2uPS">
          <p xml:id="i-4yGJgu58bnWY2GW1MzHYkT">
            Motioner i Andra Kammaren, N:o 1. 1
          </p>
          <p xml:id="i-M8kqmhqhbMHh9PfZsKzThe">
            N:o 1.
          </p>
          <p xml:id="i-NXm7Zgntz6FgpvgUX8Qpy1">
            Af herr P. Waldenström, om skrifvelse till Kongl. Maj:t angående
            införande af mera betryggande föreskrifter rörande förvaltningen
            af omyndiges tillgångar i kontanta medel och värdehandlingar.
          </p>
          <p xml:id="i-49eBeZh2zA7yfPgC6tkEtE">
            Vid sistlidne riksdag väckte jag en motion om nödvändigheten
            att bereda de omyndiga större trygghet för bevarandet af dem till-
            hörande egendom, som staten öfverlemnar i förmyndares vård. Min
            motion afstyrktes af lagutskottet, afslogs vid votering i Första
            Kam- maren, men bifölls af Andra Kammaren utan votering. Uppmuntrad
            af det understöd, den fann, anser jag mig böra påkalla Riksdagens
            för- nyade uppmärksamhet för denna sak, som synes mig vara af
            så stor vigt, att den icke bör lemnas å sido, förrän den blifvit
            på fullt till- fredsställande sätt ordnad. »Man kan icke», har
            en gång en justitie- ombudsman yttrat i sin berättelse till Riksdagen
            år 1881, »man kan icke utan bekymmer tänka på de omyndiges ställning,
            och man kan icke blifva overksam i en angelägenhet, hvilken så
            nära rör alla och så djupt ingriper i familjelifvet som denna
            om de omyndiges rätt och för- valtningen af deras egendom.» Hufvudfelet
            i vår sedan gammalt gällande lagstiftning angående förmynderskap
            är den stora magt att disponera omyndigs egendom, som
          </p>
          <p xml:id="i-8u119pnAyteKmiH9P3tfFA">
            tillkommer förmyndare, en magt, som — utom hvad angår fast egen-
            dom, hvilken han icke utan domstols tillstånd kan sälja eller
            med gäld belasta — kan sägas vara oinskränkt. Efter upprepade
            motioner i
          </p>
          <p xml:id="i-V2x5RQQPyauLBanZ4qNQKH">
            Riksdagen och upprepade påpekningar af justitieombudsmannen aflät
            Riksdagen en skrifvelse till Kongl. Maj:t den 13 maj 1869, hvari
            den uttalade, att en offentlig myndighet borde inrättas, »till
            hvilken för- Bih, till Riksd. Prot. 1900. 1 Saml. 2 Afd. 2 Band.
            1 Häft. (N:o 1)
          </p>
          <pb facs="riksdagen-motions-pdf/data/1900/mot_1900__ak__1/mot_1900__ak__1-002.pdf"/>
          <p xml:id="i-9TiHVPcv3mtNyMYtprXtyQ">
            2 Motioner i Andra Kammaren, N:o 1.
          </p>
          <p xml:id="i-QuK8RkztJtE24BVCZ9LmQe">
            myndare hade att aflemna myndlingarnes penningtillgångar antingen
            kontant eller i sådana värdepapper, som af samma myndighet kunde
            godkännas». Denna myndighet, som kallades nämnd, och som skulle
            »tillsättas för hvarje domkrets eller annat lämpligt område»,
            skulle det åligga att förvalta medlen samt till förmyndarne för
            deras myndlingars räkning på bestämda terminer utbetala den upplupna
            räntan. Sedan Kongl. Maj:t funderat på denna skrifvelse i sju
            och ett halft år, för- klarade han den 19 november 1876, att Riksdagens
            skrifvelse icke kunde till någon åtgärd föranleda. Orsaken dertill
            var emellertid säkerligen icke den, att då gällande lagstiftning
            ansågs tillfredsställande, utan att, såsom justitieministern redan
            den 12 mars 1870 hade förklarat i Andra Kammaren, sammansättningen
            af den föreslagna nämnden förutsatte »en allmänanda och ett kommunallif»,
            som »ännu icke allestädes vore till- räckligt utvecklade», för
            att man skulle utan fara kunna lemna omyn- diges medel åt »en
            af kommunen vald nämnd, som svårligen kunde åläggas någon af lag
            bestämd ovilkorlig ansvarighet». År 1881 bragte Justitieombudsmannen
            saken åter på tal. Han för- ordade en lagstiftning efter mönstret
            af den norska »Lov av 28:de Sept. 1857», enligt hvilken omyndiges
            medel administreras under offent- lig kontroll. Riksdagen accepterade
            icke detta förslag, men skref emellertid till Kongl. Maj:t den
            19 april 1881 med anhållan om förslag till bestämmelser, som mera
            än de dåvarande kunde bereda trygghet för förvaltningen af omyndiges
            medel, ehvad det kunde ske genom än- dring i 1861 års förordning
            med »bibehållande af dess hufvudbestäm- melser» eller genom förvaltningens
            byggande på »andra grunder». Till svar derpå anförde justitieministern
            i statsrådet den 17 juli 1882, att man »åtminstone för närvarande»
            icke torde kunna komma längre än till en revision af förordningen
            den 24 september 1861. Emellertid erkände han »vigten af de skäl,
            som blifvit anförda för en längre gående förändring» samt stälde
            i utsigt möjligheten af en »successiv öfver- gång till en ännu
            mer betryggande ordning». Resultatet inskränkte sig emellertid
            till lag angående tillsyn af förmyndares förvaltning af omyndigs
            egendom den 18 april 1884, ge- nom hvilken man visserligen försökte
            bättre ordna tillsynen, men lem- nade hufvudfrågan på samma punkt
            som förr. Förmyndares magt att förvalta sin myndlings egendom
            qvarstår lika oinskränkt som förr. Och tillsynen är i verkligheten
            mycket mer sken än sanning. Förmynda- ren skall inför af kommunerna
            utsedda »godemän» »afgifva räkning öfver allt, hvad han har om
            händer, med uppgift af den säkerhet, mot hvil- ken den omyndiges
            reda penningar äro utsatta». Han behöfver icke upp-
          </p>
          <pb facs="riksdagen-motions-pdf/data/1900/mot_1900__ak__1/mot_1900__ak__1-003.pdf"/>
          <p xml:id="i-7vnnt8XrANQ6tpXP5UhGsm">
            Motioner i Andra Kammaren, N:o 1. 3
          </p>
          <p xml:id="i-Fq9nLGFFrPNSFHqnJVMRre">
            visa denna säkerhet eller förete myndlingens värdehandlingar,
            derest icke godemännen särskildt begära det. Det kan gå åratal,
            innan detta sker, ja, i vissa fall sker det aldrig. Godemännen
            äro ofta försynta och vilja icke antyda något misstroende mot
            förmyndaren genom att be- gära att få se dem. Men äfven om de
            en gång om året se dem, så kunna handlingarna då vara för tillfället
            anskaffade samt redan nästa dag åter stå ute såsom säkerhet för
            förmyndarens egna affärsförbindel- ser. På detta sätt mister den
            ena mydlingen här, den andra der, hvad deras föräldrar, ofta under
            mycken försakelse, för egen del med svett och möda samlat för
            sina barns uppfostran. Med rätta sade justitieombudsmannen i sin
            embetsberättelse till 1881 års Riksdag: »Det är just den hufvudsakliga
            bristen i den rätts- anstalt, som genom 1861 års förordning skulle
            bringas till verksamhet, utvecklas och stadgas, att den nemligen
            icke' förmår att bereda säker- het för bevarandet af de omyndiges
            tillgångar i reda penningar, fordringsbevis och andra värdepapper».
            »En hvar, som gjort sig förtrogen med äldre tiders lagstiftning
            i detta ämne och känner den sorgfällighet, med hvilken förmyndares
            pligter emot de omyndige voro utstakade och öfvervakade, samt
            den försigtighet och omtanke, som först egnades åt bevarande af
            de omyn- diges medel för förskingring och förstöring genom förmyndares
            för- sumlighet eller oredlighet, — hvilken omvårdnad kortast och
            kraftigast fann sitt uttryck i den bekanta satsen: »ej må barnagods
            eller pennin- gar sjunka eller brinnay -— och sedan, när en förmånsrättsordning
            i lagen infördes, satte de omyndiges rätt framför deras, som för
            sina fordringar hade inteckning i förmyndarens fasta egendom,
            måste för- vånas, att i vår tid sist berörda rätt med ett penndrag
            kunnat beröfvas de omyndige, utan annat vederlag än den säkerhet,
            som 1861 års för- ordning erbjuder». Tyvärr ega dessa ord sin
            fulla tillämpning än i dag. 1884 års lag lemnar icke den omyndige
            större säkerhet än 1861 års förordning. Nu kan invändag, att lagen
            förordnar, att om godemännen anse nödigt, att förmyndare lemnar
            inteckning eller annan säkerhet för myndlings medel, så ega de
            att anmäla det för rätten, som sedan efter förmyndarens hörande
            förordnar så som nödigt och skäligt pröfvas ($ 11). Men då kan
            det vara för sent. lang egendom kan då vara så in- tecknad, att
            en inteckning derutöfver icke ens är värd så mycket som det papper,
            hvarpå den är skrifven, och den stämpel, hvarmed den är belagd.
            Och att prestera annan säkerhet lär väl ej bli lätt, sedan hans
            ställning blifvit så tvifvelaktig, att godemännen ansett sig böra
            taga
          </p>
          <pb facs="riksdagen-motions-pdf/data/1900/mot_1900__ak__1/mot_1900__ak__1-004.pdf"/>
          <p xml:id="i-SuD67QcpEiATqjr42CCni2">
            4 Motioner; i Andra Kammaren, N:o 1.
          </p>
          <p xml:id="i-H9iB5Mw7PUqTzhwcWiCDMK">
            detta steg. När myndlingen sedan skall hafva ut sitt, finnes
            litet eller intet att taga, och ingen är, som ersätter honom hans
            förlust eller delar den med honom. Han får bära den ensam. Staten,
            domstolen, godemännen äro utan allt ansvar. Jag känner till en
            händelse, der förmyndaren hade spekulerat med sin myndlings penningar.
            Hade det lyckats, så hade han gjort sig en god förtjenst. Nu misslyckades
            det, och vid redogörelsen för sitt förmynderskap lemnade han den
            myndig blifne nära 120 tusen kronor i fullkomligt värdelösa värdepapper.
            Förmyndaren var fullkomligt insolvent; en rättegång hade endast
            åstad- kommit skandal inom en förnäm familj utan ett öres vinst
            för den andre. Och så fick saken i all tysthet passera. Och i
            tyst sorg be- grafvas nog de flesta händelser af detta slag. I
            ett i Upsala universitets årsskrift 1883 infördt vetenskapligt
            arbete, med titel: »Om tillsynen å förmyndares förvaltning af
            omyndigs egendom samt om förmyndarekamrar enligt svensk rätt»,
            har den nu- varande justitieombudsmannen med stor grundlighet
            behandlat denna fråga. Och han slutar sin framställning med följande
            ord: » Vill samhället, hvilket måste vara dess oeftergifliga pligt,
            gifva de myndige en fullkomlig trygghet att få behålla sina egodelar,
            är det nödvändigt, att detsamma ikläder sig skyldighet att svara
            för de förluster, som vid förvaltningen kunna uppkomma. Förbinder
            sig samhället, vare sig staten eller kommunen, till en sådan ansvarighet,
            lärer väl deraf med nödvändighet följa, att staten eller kommunen
            också öfvertager sjelfva förvaltningen, hvadan tanken att råda
            bot emot bristerna endast genom skärpta kontroller får öfvergifvas.
            Frågan blir då denna: bör staten eller bör kommunen förvalta den
            omyndiges egendom och garan- tera densamma? Vi tro det vara rigtigast,
            att staten sjelf åtager sig denna sak. Vore det endast fråga om
            förvaltning, kunde kommunen måhända vara lämplig att ombesörja
            denna; men om med förvaltningen måste förenas ansvarsskyldighet,
            blir bördan för tung att skäligen kunna läggas på vare sig de
            större eller de mindre kommunerna, hvilka måste anses mindre egnade
            att hvar inom sitt område ansvara för möjliga förluster än staten
            att bära alla riskerna för hela riket.» »Man må ej emot ett statens
            öfvertagande af ifrågavarande för- valtning och ansvarsskyldighet
            invända, att staten derigenom skulle ådraga sig alltför känbara
            utgifter. Den summa, hvarför staten hade att ansvara, blefve visserligen
            mycket stor, men sjelfva förvaltningen borde naturligtvis så ordnas,
            att de omyndige finge bära kostnaderna derför, och ej heller skulle
            statens garanti medföra några utgifter, om det likaledes på de
            omyndiges bekostnad bildades en reservfond, hvilken
          </p>
          <pb facs="riksdagen-motions-pdf/data/1900/mot_1900__ak__1/mot_1900__ak__1-005.pdf"/>
          <p xml:id="i-J6TxXdwwiW4Dwx9DZWtk2c">
            Motioner i Andra Kammaren, N:o 1. 5
          </p>
          <p xml:id="i-3pEVpJpvBMQopFaRuPD1fU">
            borde kunna blifva nog stor att betäcka äfven de mest utomordentliga
            förluster. Genom dessa åtgärder vederfores de omyndige ingen orätt-
            visa: kostnaderna för förvaltningen af sin egendom borde de naturligt-
            vis, liksom alla andra, sjelfva bära, och till kostnaderna för
            en god förvaltning måste räknas jemväl de nödiga tillskotten till
            en reserv- fond. Ej heller skulle dessa kostnader blifva särdeles
            betungande för de omyndige. Visserligen är det antagligt, att
            desse ej kunde påräkna fullt så hög ränta å sina medel, som de
            nu i allmänhet åtnjuta; men sådant vore ju i sin ordning, enär
            säkerheten för medlen nu ej kan sägas vara fullgod, men densamma,
            om staten öfvertoge förvaltningen och iklädde sig ansvaret, blefve
            den bästa möjliga.» »Danmark gifver ett exempel på genomförandet
            i detalj af dessa grundsatser. Vi vilja ej inlåta oss på den frågan,
            huruvida med lag- stiftningen i detta land till förebild en central,
            för hela riket (möjligen med undantag af vissa nordliga delar)
            gemensam förmyndarekammare i hufvudstaden lämpligen kunde inrättas
            och förses med filialkontor i orterna hos dertill egnade embetsmyndigheter
            eller penninginrättningar, eller om möjligen flera förmyndarekamrar
            blefve af nöden. Dermed vare huru som helst. Hufvudvigten ligger
            deruppå, att staten tager förvaltningen i sin hand, och att staten
            i sammanhang dermed ikläder sig skyldighet att svara för de förluster,
            som kunna uppkomma. Förr än man kommit derhän, tro vi ej, att
            frågan fått sin rätta lösning.» Det torde bli svårt att jäfva
            dessa ord. Och det lär väl icke heller vara nödvändigt att antaga,
            att det »ännu icke», som justitieministern uttalade i Andra Kammaren
            den 12 mars 1870, och det »åtminstone icke för närvarande», som
            han uttalade i statsrådet den 17 juli 1882, måste räcka till dagarnes
            ände. Det torde år 1900 kunna ändras till ett »nu, just nu». Under
            frågans behandling i Andra Kammaren vid förlidet års riks- dag
            yttrade sig ej mindreän 59 af kammarens ledamöter dels i särskilda
            anföranden, dels genom instämmanden, och af dessa 59 var det endast
            två, som förordade lagutskottets afstyrkande hemställan. Alla
            de öfriga förordade en vid lagutskottets betänkande fogad reservation.
            Af dessa 57 voro 3 landshöfdingar, 2 landskamrerare, 1 hofrättsråd,
            2 hofrätts- assessorer, 1 borgmästare, 1 rådman, 2 häradshöfdingar.
            Alla dessas erfarenhet, samlad från olika trakter i vårt land
            på administrationens och jurisdiktionens område och bekräftad
            af en så stor mängd andra, såväl landt- som stadsrepresentanter,
            torde böra tillmätas den största vigt. Inom Första Kammaren uppträdde
            två ledamöter af lagutskottet, förordande bifall till lagutskottets
            hemställan, men utan att någondera
          </p>
          <pb facs="riksdagen-motions-pdf/data/1900/mot_1900__ak__1/mot_1900__ak__1-006.pdf"/>
          <p xml:id="i-4Rz6zPQBVGyus2PgFMDyGn">
            6 Motioner i Andra Kammaren, N:o 1.
          </p>
          <p xml:id="i-4i2G9t2JLN8couVTFhnEzR">
            af dem kunde taga utskottets motivering i försvar. Den ene (utskottets
            ordförande) hade nemligen icke deltagit i ärendets behandling
            inom utskottet och den andre (professor Trygger) hade icke sett
            utskottets motivering förrän den dag, då ärendet förekom till
            afgörande inom kammaren. Mot dessa ledamöters optimistiska uppfattning
            af det när- varande tillståndet torde emellertid herr Lars Berg
            hafva träffat den nakna verkligheten, då han i sitt anförande
            mot herr Trygger, dervid stödd på en vidtomfattande erfarenhet,
            yttrade: »Jag skall endast med några ord bemöta, hvad den siste
            talaren sade om, att den nuvarande lagen icke har ledt till förskingring
            eller förlust af myndlings gods. Det verkliga förhållandet är
            enligt min erfarenhet det motsatta, enär det tvärtom inträffar
            mycket ofta, att myndlingars gods går förloradt till följd af
            bristande redovisning från förmyndare. Oförklarlig synes mig okunnigheten
            härom hos både utskottet och nämnde talare vara, då exemplen härpå
            stundligen visa sig, och då följderna af den bri- stande kontrollen
            för icke länge sedan framträdt till och med bland denna kammares
            ledamöter och föranledt både förmyndarens och de anförtrodda medlens
            uppseendeväckande undergång. Att detta icke ofta kommer till domarens
            eller häradsrättens officiella kännedom, är helt naturligt, ty
            det gäller förhållandet mellan barn och föräldrar och mellan äldre
            och yngre skyldemän, och dem kan myndlingen icke gerna tänkas
            hvarken vilja eller förmås att draga inför rätta.» Som en illustration
            till sanningen af dessa herr Bergs ord tillåter jag mig meddela
            följande: Jag har, sedan jag väckte min motion år 1899, till följd
            af slägt- skapsförhållanden haft anledning att efterforska ett
            testamente på 24,000 kronor, hvars fleste delegare befinna sig
            i mycket bekymmersamma ekonomiska omständigheter. Resultatet var
            det ej ovanliga: medlen längesedan förskingrade; ej ett öre att
            få, absolut ingen utsigt att genom rättegång vinna något. Allom
            bekant är ock den sorgliga historien om vice häradshöfding Arfvidsson
            i Jönköping, en äldre, aktad och väl betrodd man, som för kort
            tid sedan afhände sig lifvet efter att hafva förskingrat förmyndare-
            medlen till belopp af mer än 60 tusen kronor. Herr professor Trygger,
            hvars ord ju måste tillmätas en betydande vigt, då han är juris
            professor vid vårt största universitet, yttrade också bland annat:
            »Carl XII utfärdade ett påbud, att de omyndiges medel skulle skickas
            till Stockholm för att läggas i en stor kassa. Hvarför? Jo, för
            att användas till kriget. Så skedde också, och en stor del af
            de omyndige fingo säkerligen aldrig dessa medel tillbaka.
          </p>
          <pb facs="riksdagen-motions-pdf/data/1900/mot_1900__ak__1/mot_1900__ak__1-007.pdf"/>
          <p xml:id="i-PAw2mi3PQhF7phgHuJqAwW">
            Motioner i Andra Kammaren, N:o 1. 7
          </p>
          <p xml:id="i-J1qAA5T4QazUAiWngFtSBP">
            Jag tror icke, att det vore fördelaktigt att hafva en stor kassa,
            som toge hand om alla förmyndaremedel, ty man kan tänka sig situationer,
            då denna kassa skulle kunna behöfva tagas i anspråk för landets
            vig- tigaste intressen. Det är visserligen bra, öfver hufvud taget,
            att vid kritiska tillfällen hafva så många och stora kassor som
            möjligt, inne- hållande första klassens papper, men om det vore
            lyckligt för de omyndige, vågar jag sätta i fråga.» Men vore dessa
            ord verkligen bevisande för den åsigt, som han försvarade, då
            skulle — för att anföra endast ett exempel — inrättan- det af
            postsparbanken vara ett af de gröfsta misstag, som Konung och
            Riksdag på senare tider begått, då ju denna bank afser att öfver
            hela landet samla småfolkets besparingar till en stor kassa, som
            kanske vid »ett kritiskt tillfälle» kunde komma att — tillgripas
            för krigsändamål utan utsigt för de skinnade att »få sina medel
            tillbaka». För resten må anmärkas, att ingen af 1899 års motionärer
            i frågan föreslagit bil- dandet af en enda sådan der stor kassa
            af förmyndaremedel. Att en under statens kontroll och ansvar stående
            förvaltning af omyndiges medel skulle vålla, att afkastningen
            af myndlingens medel blefve mindre än nu, är en ofta upprepad
            invändning mot alla förslag i nämnda rigtning. Dels skulle nemligen,
            menar man, förvaltnings- kostnaderna medtaga en del af nämnda
            afkastning, dels skulle förmyn- daren beröfvas den rätt, han nu
            eger, att begagna sig af gynsamma konjunkturer för att placera
            sin myndlings penningar i papper eller företag, som gåfve honom
            högre ränta, än han annars kunde beräkna. Hvad då först angår
            förvaltningskostnaderna, -så är den närvarande förvaltningen alls
            icke utan omkostnader, ty ingen förmyndare är skyl- dig att göra
            sitt arbete för intet. Bekant är ock, att åtskilliga för- myndare
            hafva högst afsevärda inkomster af sitt förmynderskap. Den i vissa
            fall möjliga skilnaden i »förvaltningskostnader» till myndlingens
            nackdel under en eventuel statsförvaltning torde derför icke förtjena
            något afseende. . Hvad vidare beträffar den andra invändningen,
            är det, enligt min mening, så långt ifrån, att den har något skäl
            för sig, att det tvärtom bör vara en af den åstundade reformens
            vigtigaste uppgifter att förhindra användningen af myndlingens
            penningar i lockande affärsspekulationer, ty 1:0) är det just
            på sådana spekulationer, som de största och flesta förlusterna
            ske, vanligen desto större, ju mer lofvande saken såg ut; 2:0)
            är det väl det vanliga, att om spekulationen lyckas, så betalar
            förmyndaren sin myndling den ränta, som han är skyldig, men ingen-
            ting mer; resten stannar i hans egen ficka;
          </p>
          <pb facs="riksdagen-motions-pdf/data/1900/mot_1900__ak__1/mot_1900__ak__1-008.pdf"/>
          <p xml:id="i-4ScovzsmR6vkNG3LnKRnbh">
            8 Motioner i Andra Kammaren, N:o 1.
          </p>
          <p xml:id="i-N1meqPW4ppM3QKyuJJ89Bf">
            3:0) kan det under inga förhållanden vara rätt att utsätta somliga
            myndlingars penningar för risken att gå förlorade och försvara
            detta på den grund, att andra myndlingar derigenom möjligen kunna
            vinna högre inkomst af sina. Man har också anmärkt, att föräldrar
            kunna genom särskildt testa- mente bestämma till förmyndare någon
            person, som de kunna lita på. Men dels kommer det sällan i fråga
            hos oss, att man upprättar sär- skilda testamenten, när man lemnar
            efter sig bröstarfvingar, dels är det icke sagdt, att den, som
            en fader önskar till förmyndare för sina barn, kan vid hans frånfälle
            åtaga sig uppdraget, äfven om han förut under andra förhållanden
            lofvat det, dels är det alls icke gifvet, att föräldrars omdöme
            om eventuelt efterlefvande personers pålitlighet är rigtigare
            än domstolens. Att vid en lagstiftning i här antydda rigtning
            åtskilliga praktiska svårigheter skola uppstå, det är nog att
            vänta. De framhöllog ock vid senaste riksdag särskildt af lagutskottets
            ärade ordförande. Så- dana svårigheter äro väl dock förenade med
            hvarje lagstiftning. Men är principen rigtig, och är krafvet på
            trygghet för de omyndigas egen- dom berättigadt, så lider det
            intet tvifvel, att lagstiftaren skall kunna öfvervinna svårigheterna.
            Jag skall dock icke här upprepa mitt yrkande i förra årets motion,
            utan hemställa om Riksdagens bifall till innehållet i den reservation,
            som var bifogad samma års lagutskotts betänkande, och som vann
            Andra Kammarens godkännande, nemligen
          </p>
          <p xml:id="i-4EJBPiWdBX15YqDuLuTrZv">
            att Riksdagen må i skrifvelse till Kongl. Maj:t anhålla, det
            täcktes Kongl. Maj:t taga i öfvervägande, huruvida icke mera betryggande
            föreskrifter rörande förvaltningen af omyndiges tillgångar i kontanta
            me- del och värdehandlingar kunde ernås, samt i sådant fall låta
            utarbeta och för Riksdagen framlägga för- slag 1 ämnet.
          </p>
          <p xml:id="i-AksBSMPfHnyUPbyt167KTc" type="date">
            Stockholm den 17 januari 1900.
          </p>
          <p xml:id="i-yG2Mt1WdVFuhx5ESSMgi1" type="signatureBlock">
            P. Waldenström.
          </p>
          <p xml:id="i-Gysf2avJUxtxaF45imHSqY">
            Stockholm, K. L. Beckmans Boktr., 1900.
          </p>
        </div>
      </div>
    </body>
  </text>
</TEI>
