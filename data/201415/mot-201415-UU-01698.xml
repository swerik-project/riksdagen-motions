<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-01698">
  <teiHeader>
    <fileDesc>
      <titleStmt>
        <title>Dawit Isaak och Sveriges relation till Eritrea</title>
        <author corresp="i-PgfrE9pakWspkNp9dr9ejT i-BaBRFz7sgjhbuqYiz8u7vt">av Caroline Szyber och Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1698 av Caroline Szyber och Désirée Pethrus (KD)</title>
          <idno type="rdwebb">H2021698</idno>
          <rs type="number">1698</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H2021698/text</ref>
          <ref type="dokument_url_html">http://data.riksdagen.se/dokument/H2021698</ref>
          <ref type="dokumentstatus_url_xml">http://data.riksdagen.se/dokumentstatus/H2021698</ref>
          <ref type="docx">http://data.riksdagen.se/fil/DEF6B1D5-2AA6-4C8D-97E2-B3C2FD526BE3</ref>
          <ref type="pdf">http://data.riksdagen.se/fil/9F9759C9-4DAF-4622-A9D6-03E9D801ACAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ek3FPPZ7A8HGbUDS36xXMt" type="signed"/>
        <correspContext corresp="i-Ek3FPPZ7A8HGbUDS36xXMt">
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-Ui24ENGV3GjL9Hm8SB8kF6" type="submitted">
          <date when="2014-11-07"/>
          <time when="16:29:29"/>
        </correspAction>
        <correspAction xml:id="i-MmofBAQ5fKEcjP9hChroL3" type="reviewed">
          <date when="2014-11-07"/>
          <time when="18:12:17"/>
        </correspAction>
        <correspAction xml:id="i-NZk4cg3Y3TtXuSShseiiKL" type="referred">
          <date when="2014-11-12"/>
        </correspAction>
        <correspAction xml:id="i-9ToRuqy8XwYE1MSGDxdAZ3" type="assigned">
          <date when="2016-10-04"/>
          <time when="11:28:37"/>
        </correspAction>
        <correspContext corresp="i-9ToRuqy8XwYE1MSGDxdAZ3">
          <ref type="assignedTo">Utrikesutskottet</ref>
        </correspContext>
        <correspAction xml:id="i-34HXf1ysoDyquouLTBm2sB" type="behandlas_i"/>
        <correspContext corresp="i-34HXf1ysoDyquouLTBm2sB">
          <ref type="uppgift">2015/16:UU15</ref>
          <ref type="ref_dok_id">H301UU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CbgU6xk2Fs8THRzAGK84qv" type="behandlas_i"/>
        <correspContext corresp="i-CbgU6xk2Fs8THRzAGK84qv">
          <ref type="uppgift">2014/15:JuU16</ref>
          <ref type="ref_dok_id">H201JuU16</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU16</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UGfqsgaxifrHAp8f22qvc6" type="motHeader">
        <div xml:id="i-Vk6WGN4YxcyUUDqiZuwkQB" type="motTitle">
          Motion till riksdagen 2014/15:1698 av Caroline Szyber och Désirée
          Pethrus (KD) Dawit Isaak och Sveriges relation till Eritrea
        </div>
      </div>
      <div xml:id="i-KxQ6c6fzGTNGHzQhF6KTjE" type="motBody">
        <div xml:id="i-75TgpRH2yHfemG3s3QApKy" type="motProposal" subtype="förslag">
          <head xml:id="i-XXVR2qnJJFeueE2NrYEUa2">
            Förslag till riksdagsbeslut
          </head>
          <list xml:id="i-K46iKwiJRJcEpd7QupQjht" style="ol">
            <item xml:id="i-Lp4B49yabrfV1PBh8fzhMD">
              Riksdagen tillkännager för regeringen som sin mening vad som
              anförs i motionen om den svenske journalisten och medborgaren
              Dawit Isaak som sitter fängslad i Eritrea.
            </item>
            <item xml:id="i-7qWgLvN9HBdtTKPSJUs1FP">
              Riksdagen tillkännager för regeringen som sin mening vad som
              anförs i motionen om den tvångsbeskattning som den eritreanska
              staten tvingar medborgare i exil betala.
            </item>
          </list>
        </div>
        <div xml:id="i-AbXJsrbkwk25GyG7ooU36Z" type="motContent">
          <head xml:id="i-8nFqx4UUW66kp5geKnN7CU" type="h1">
            Motivering
          </head>
          <p xml:id="i-qEkfdFUKwgjCKrXb8T19n">
            Denna höst, närmare bestämt den 27 oktober, fyllde Dawit Isaak
            50 år. Födelsedagen tillbringades i fångenskap i Eritrea där Isaak
            suttit fängslad, utan varken åtal eller rättegång, i 13 år. Hans
            hälsotillstånd är okänt för omvärlden och av allt att döma befinner
            han sig i ett av Eritreas värsta fängelser. Amnesty International
            betraktar honom som en samvetsfånge och han är den ende EU-medborgare
            som i dag sitter fängslad på grund av sina åsikter. Den svenska
            regeringen måste öka trycket på den eritreanska regimen genom
            att en gång för alla stoppa regimens ekonomiska utpressning av
            sina medborgare i exil.
          </p>
          <p xml:id="i-Mypk1vNarYd9qLv1fywveE">
            Dawit Isaak sitter fängslad utan rättegång. I skuggan av terrorattackerna
            i USA den 11 september 2001 passade president Isaias Afewerki
            på att sätta stopp för all kritik av det nyligen befriade landets
            ledning. Den oberoende pressen stängdes, politiker, statstjänstemän
            och minst elva journalister fängslades utan rättegång, bland dem
            den eritreanske och svenske medborgaren Dawit Isaak.
          </p>
          <p xml:id="i-8m8q3SQVVKBhNCaqStHWoz">
            Isaak var delägare till den etiopiska tidningen Setit där han
            också arbetade. Arresteringsvågen började den 18 september och
            Dawit Isaak fängslades fem dagar senare.
          </p>
          <p xml:id="i-3VNniw5kBmDELUYh3kdaRw">
            Brotten mot de mänskliga rättigheterna har sedan 2001 accelererat
            i Eritrea. I en rapport från Amnesty International, You have no
            right to ask, i juni 2004, kritiseras de omfattande brotten mot
            mänskliga rättigheter i landet. Rättssystemet är – med vanliga
            krav på rättssäkerhet – lika godtyckligt som obefintligt, och
            fängelseförhållandena är fruktansvärda.
          </p>
          <p xml:id="i-2G1diRarKVVxXjyzzRBePC">
            Företrädare för Utrikesdepartementet har inte vid något enda
            tillfälle tillåtits besöka Dawit Isaak. Att inte någon officiell
            företrädare för Sverige – och inte heller någon i hans familj
            – har tillåtits kontakta, än mindre besöka, Dawit Isaak under
            dessa plågsamma år. Det enda humana och rättvisa som kan göras
            är att Eritreas regering beslutar att släppa Dawit Isaak fri omedelbart.
          </p>
          <p xml:id="i-5aEE4a82pQbWSYdLrwWgsX">
            Eritrea är en av världens mest hårdföra diktaturer. Politiska
            motståndare torteras och fängslas. Regimen utövar ett massivt
            förtryck och förföljelse av oliktänkande. FN har vid flertalet
            tillfällen kritiserat Eritrea för brott mot mänskliga rättigheter
            och även infört sanktioner mot regimen för dess stöd till terrorgruppen
            al-Shabaab. Regimens ekonomiska utpressning mot medborgare i exil
            består i att dessa tvingas betala en skatt på två procent av nettoinkomsterna
            till regimen. Skatten tas ut av ambassaderna, något som uppmärksammats
            även i Sverige. Utebliven betalning kan innebära att personen
            i fråga inte kan få ut nödvändiga dokument från myndigheterna
            eller förbud mot inresa till Eritrea. Även nära anhöriga som lever
            i Eritrea kan drabbas av påföljder.
          </p>
          <p xml:id="i-QCwNFpEqR2hpr35JAX9GdN">
            FN uppskattar att regimens enskilt största inkomstkälla är skatten
            från utlandsboende eritreaner. Ungefär 25 procent av befolkningen,
            närmare 1,2 miljoner personer, lever i dag i exil. Säkerhetsrådets
            rapport visar att tiotals miljoner dollar och troligen långt mycket
            mer än så årligen drivs in genom skatten. Vid sidan av personliga
            kostnader och utpressningsmetoder för eritreaner i Sverige innebär
            skatten i praktiken en finansiering av den totalitära diktaturen
            och genom den, finansiering av terrorverksamhet. De nära banden
            mellan den eritreanska regimen och islamistrebeller har konstaterats
            av FN vars reaktion på kopplingarna bland annat har medfört ett
            vapenembargo mot Eritrea, något som även EU infört.
          </p>
          <p xml:id="i-KGyuVrNYVUBFsYymLHDR1Z">
            Den svenska regeringens utgångspunkt gentemot Eritrea har länge
            varit tyst diplomati, en metod som hittills varit ett misslyckande.
            Säkerhetsrådets rapport från 2012 uppmanar medlemsstaterna att
            vidta åtgärder för att stoppa indrivningen av skatten. Den svenska
            riksdagens hållning har dock varit att skatten i sig inte är olaglig
            och att det är upp till rättsvårdande myndigheter att lagföra
            personer som utövar kriminella handlingar som till exempel olaglig
            utpressning.
          </p>
          <p xml:id="i-Tsdwg4KNNJBmSQCDWtdivg">
            Detta räcker inte. I Tyskland och USA har regeringarna vidtagit
            åtgärder mot eritreanska ambassader. Storbritannien har begränsat
            rörelsefriheten för eritreanska diplomater. Kanada har gått steget
            längre och hotat att utvisa Eritreas ambassadör ur landet, vilket
            har tvingat det eritreanska utrikesdepartementet att utlova ett
            stopp för skatten. Det krävs med andra ord inte ny lagstiftning
            för att åstadkomma verkningsfulla förbättringar för de människor
            med eritreansk bakgrund som i dag lever i Sverige.
          </p>
          <p xml:id="i-F2THephFizuWRwVwZ3f6wk">
            Den svenska regeringen har all möjlighet att följa det kanadensiska
            exemplet och förklara att Sverige ämnar utvisa den eritreanske
            ambassadören om inte skatteindrivningen upphör med omedelbar verkan.
          </p>
          <p xml:id="i-RcSchF6CB2A2xGTGjUKNyB">
            Indraget bistånd från Europeiska unionen till Eritrea och andra
            påtryckningar i form av frågor i alla forum där Sverige eller
            EU möter Eritrea måste användas. Sanktioner i form av reseförbud
            som riktas mot eritreanska regerings- och myndighetsföreträdare
            behöver nyttjas, liksom strategiska hinder mot handel som gynnar
            regimen i Asmara. Däremot finns ingen anledning att motsätta sig
            humanitärt bistånd som går direkt till fattiga individer.
          </p>
          <p xml:id="i-TdHJYdPPnFxhxPs2Kf1euG">
            Men om inte Europeiska unionen och Sveriges regering byter strategi
            kommer Eritrea dra fallet Dawit Isaak i långbänk. Utrikesdepartementet
            bör därför utarbeta en strategi så att Sverige i alla forum där
            Eritrea finns med – EU, WTO, Världsbanken eller FN och dess organ
            – konfronterar Eritreas företrädare med Dawit Isaaks fall.
          </p>
          <p xml:id="i-P2Tq6ZLTnmCdwfHZgb6uNM">
            Inreseförbud för regeringsrepresentanter och nej som svar på
            visumansökningar för att resa till EU-länder är smärtsamma åtgärder
            för varje land som vill vara med i det internationella samarbetet.
            Att låsa utländska tillgångar, t.ex. bankkonton, som tillhör eritreanska
            makthavare och myndigheter, är andra effektiva påtryckningsmetoder
            eftersom det därtill är bekant att eritreanska medborgare i exil
            tvingas betala 2 procent avsin inkomst till hemlandet; om inte
            finns risk att anhöriga råkar illa ut.
          </p>
          <p xml:id="i-XQMenym2Z35kMsqVBbRiRo">
            Att förhindra denna överföring av pengar till Eritrea – ett slags
            beskattning som saknar laglig grund – är angeläget inte bara så
            länge Dawit Isaak hålls fängslad utan fram till dess Eritrea slutar
            att förfölja egna medborgare i t.ex. vårt land. Det som kan synas
            vara en liten summa pengar för oss, kan vara en betydelsefull
            inkomstkälla för regeringen i Asmara. Diktaturer hatar strålkastare,
            de älskar mörkläggning för att där utföra sina illdåd.
          </p>
        </div>
        <div xml:id="i-NnDr6GdncrgohGgBubZT6o" type="motSignatures">
          <list xml:id="i-JaNPgtGxboameg5dPUmQh">
            <item xml:id="i-U4KKbVWDqCT4tra8rPb8aY" who="i-PgfrE9pakWspkNp9dr9ejT">
              Caroline Szyber (KD)
            </item>
            <item xml:id="i-DHHBjfQcd1y5xbsggxZCAE" who="i-BaBRFz7sgjhbuqYiz8u7vt">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
