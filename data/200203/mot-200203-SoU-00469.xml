<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-SoU-00469">
  <teiHeader>
    <fileDesc>
      <titleStmt>
        <title>Revidering av lagen om fastställande av könstillhörighet i vissa fall</title>
        <author corresp="i-MVzhVeKwRGmjHjHoSrReg9">av Börje Vestlund (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Revidering av lagen om fastställande av könstillhörighet i vissa fall</title>
          <idno type="rdwebb">GQ02So469</idno>
          <rs type="number">So469</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GQ02So469/text</ref>
          <ref type="dokument_url_html">http://data.riksdagen.se/dokument/GQ02So469</ref>
          <ref type="dokumentstatus_url_xml">http://data.riksdagen.se/dokumentstatus/GQ02So469</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WayEhYd9kyjBxRqW4uaFW4" type="signed"/>
        <correspContext corresp="i-WayEhYd9kyjBxRqW4uaFW4">
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction type="referral" xml:id="i-15T6SBtHEmwxfcBnqbPAL4">
          <date when="2002-10-30"/>
        </correspAction>
        <correspAction type="dismissal" xml:id="i-5suajwg879W7TJXLHDSX2J">
          <date when="2002-10-30"/>
        </correspAction>
        <correspAction type="submission" xml:id="i-KJtjzzjuSSjs7JRDSJpyXR">
          <date when="2002-10-23"/>
        </correspAction>
        <correspAction type="assigned" xml:id="i-RR8LbWrHq1S8z3zSWDX584"/>
        <correspContext corresp="i-RR8LbWrHq1S8z3zSWDX584">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_So_0469/mot_200203_So_0469-0001.pdf"/>
      <div type="motHeader" xml:id="i-7yEy6dbRQ1Fc8ecuEdo19s">
        <div type="motTitle" xml:id="i-WoF6xVNDrtK923vHV4sh3J"/>
        <div type="motSubmissionInfo" xml:id="i-LTHk4pcytzkWJWPCZg9X4v"/>
      </div>
      <div type="motBody" xml:id="i-XnLGe8nmTbnjjLFxHhL2db">
        <div xml:id="i-Y77JadLqdVxwpMUG75vtAY">
          <p xml:id="i-TahY8FBDzpZZvsmfc1qFmk">
            2002/03 mnr: S0469 pnr: s31056
          </p>
          <p xml:id="i-G6S6L37CkwoNAmVuFjmrU9">
            Motion till riksdagen 2002/03:S0469
          </p>
          <p xml:id="i-VSnXRqDsyKgQcCvhd25GUk">
            av Börje Vestlund (s)
          </p>
          <p xml:id="i-R8LssZt1qMi2EaGdmUYdk1">
            Revidering av lagen om fastställande av könstillhörighet i vissa
            fall
          </p>
          <p xml:id="i-S2TPoHKAMf6ijmn195ZZi1">
            Förslag till riksdagsbeslut
          </p>
          <p xml:id="i-NB4W1UuAYUw7kkahS82rXV">
            1. Riksdagen tillkännager för regeringen som sin mening vad i
            motionen anförs om att ur lagen (1972:119) om fastställande av
            könstillhörighet i vissa fall ta bort följande krav för att ny
            könstillhörighet skall kunna meddelas: kravet på att den ansökande
            är ogift, kravet på att den ansökande är svensk medborgare, kravet
            på att den ansökande undergått sterilisering eller på andra sätt
            saknar fortplantningsförmåga. 2. Riksdagen tillkännager för regeringen
            som sin mening vad i motionen anförs om att utforma och tillfoga
            till lagen (1972:119) om fastställande av könstillhörighet i vissa
            fall bestämmelser som reglerar hur och under vilka villkor ny
            juridisk könstillhörighet får meddelas personer som genomgått
            könskorrigerande behandling utomlands. 3. Riksdagen tillkännager
            för regeringen som sin mening vad i motionen anförs om att vidare
            låta se över hur lagen (1972:119) om fastställande av könstillhörighet
            i vissa fall bör utformas i framtiden.
          </p>
          <p xml:id="i-E2GdVcmFWkhCHLDNxat1y5">
            Motivering
          </p>
          <p xml:id="i-CxMv4CZ1i17LXGn3wKygbQ">
            Lagen om fastställelse av könstillhörighet
          </p>
          <p xml:id="i-P6REuSKZkg4bYCcpLHwDT1">
            Lagen (1972:119) om fastställande av könstillhörighet i vissa
            fall reglerar hur ett byte av juridisk könstillhörighet går till
            för transsexuella och intersexuella personer. Den reglerar också
            under vilka förutsättningar könskorrigerande operationer av yttre
            och inre genitalier får ske. Att ett juridiskt byte skett, eller
            att sannolika skäl föreligger för att det skall ske i och med
            operationen, är ett krav för att tillstånd till kirurgisk behandling
            ges. Hormonbehandling, som vanligen är en komplementerande behandling,
            regleras inte i lagen. Inte heller reglerar lagen icke könskorrigerande
          </p>
          <p xml:id="i-WYnNLZ328cixk8WVmwwwbH">
            25
          </p>
          <pb facs="riksdagen-motions-pdf/data/200203/mot_200203_So_0469/mot_200203_So_0469-0002.pdf"/>
          <p xml:id="i-5uCGNhmB9yhRBze7rE1Ayx">
            2002/03:S0469
          </p>
          <p xml:id="i-XssMCGa7uLKnSGxCgJvTtX">
            26
          </p>
          <p xml:id="i-Km8iXR7F734EhThbtueYD2">
            operationer och behandlingar som är vanliga såsom exempelvis
            mastektomi, struphuvudsoperationer, epilering och röstträning.
            Lagen har varit oförändrad sen 1975 och är på många områden otillräcklig
            eller otidsenlig. Vid tiden för lagens tillkomst var partnerskapslagen
            ännu inte ens påtänkt, inga andra länder hade infört möjlighet
            för juridiskt ”könsbyte” för transsexuella och intersexuella och
            attityderna mot dem som avvek från könsnormerna var mycket annorlunda
            jämfört med idag. Lagen om fastställelse av könstillhörighet i
            vissa fall ställer på många områden till problem för dem som ansöker
            om ny juridisk könstillhörighet.
          </p>
          <p xml:id="i-QLu9uFi9q9L47nGUwXooZV">
            Kravet på att den sökande är ogift
          </p>
          <p xml:id="i-7NzyMJB72NgdpqwV2Aom7W">
            Lagen om fastställande stadgar att ny könstillhörighet endast
            kan meddelas den som är ogift. Bakgrunden till kravet står att
            finna i förarbetena till lagen. Där menar man att eftersom äktenskapsbalken
            tydligt talar om att äktenskap ingås av man och kvinna kan det
            antas vara lagstiftarens mening att äktenskap bara kan förekomma
            mellan man och kvinna. Detta innebär i praktiken att de transsexuella
            och intersexuella som är gifta tvingas skilja sig för att få sin
            nya juridiska tillhörighet och därmed även sin medicinska behandling.
            Det torde vara den enda sjukdom som idag ställer krav på att patienten
            är ogift för att man ska kunna ge behandling. Bortsett från det
            extra psykosociala lidande detta krav utsätter redan hårt prövade
            människor för innebär kravet också att patienterna tvingas till
            extrautgifter på tusentals kronor i samband med den påtvingade
            äktenskapsskillnaden. Det innebär också att ett par som varit
            gifta av staten först tvingas leva helt utan juridisk koppling,
            medan Socialstyrelsen handlägger ärendet i ca sex månader, och
            sedan tvingas ingå partnerskap som på många områden inte är juridiskt
            lika förmånligt som äktenskap. Det är inte rimligt att staten
            tvingar redan utsatta människor att skilja sig rån en partner
            som är villig att stanna och ge stöd. Det är dessutom ett hån
            att tvinga dessa människor att själva stå för merkostnaderna och
            sedan erbjuda ett sämre juridiskt alternativ. Att dessutom ställa
            detta krav som villkor för att patienter i en utsatt patientgrupp
            skall få den vård de behöver är rent ut sagt skamligt. Kravet
            på att den som ansöker måste vara ogift för att ny könstillhörighet
            skall kunna meddelas bör därför omedelbart strykas ur lagen om
            fastställelse i vissa fall.
          </p>
          <p xml:id="i-A1VuiD5EjuR54NXtHzxzrC">
            Kravet på svenskt medborgarskap
          </p>
          <p xml:id="i-KZgshiGXVuY6TPY4uWqXDT">
            I lagen om fastställande finns också ett krav på att den ansökande
            måste vara svensk medborgare för att kunna meddelas ny könstillhörighet.
            Också medborgarskapskravet står att läsa bakgrunden till i förarbetena
            till lagen. Där framgår att orsaken till kravet var att man bedömde
            att det annars fanns risk för patientinvandring. Detta eftersom
            Sverige då var det enda land som erbjöd ny juridisk könstillhörighet.
            Idag har många av Sveriges grannländer liknande
          </p>
          <pb facs="riksdagen-motions-pdf/data/200203/mot_200203_So_0469/mot_200203_So_0469-0003.pdf"/>
          <p xml:id="i-TMJY2GqGvA8r2bRJtNnA2e">
            lagstiftning och de som inte har det erbjuder i många fall liknande
            medicinsk behandling, utan att några krav på ny juridisk könstillhörighet
            ställs. Risken för patientinvandring torde därför idag vara obefintlig.
            I förarbetena resoneras också om vad som händer om en utländsk
            medborgare boende i Sverige får ny könstillhörighet och den sedan
            inte godkänns i personens hemland. Man menar att man kan ge personen
            problem med sitt hemlands myndigheter genom att godkänna en ny
            juridisk könstillhörighet. Mot detta kan invändas att vi idag
            låter utländska medborgare ingå partnerskap trots att det i vissa
            fall är förbjudet med homosexuella handlingar i det land de är
            medborgare. Mot bakgrund av ovanstående framgår att kravet på
            svenskt medborgarskap för att få ny könstillhörighet beviljad
            bör strykas ur lagen om fastställelse. Personer med utländskt
            medborgarskap bör så länge de är folkbokförda i Sverige och har
            uppehållstillstånd kunna beviljas ny könstillhörighet. De bör
            även ges tillgång till svensk sjukvård för transsexuella/intersexuella
            på samma sätt som alla andra innevånare i landet.
          </p>
          <p xml:id="i-5cWERv5CKDdgmh84gGsJjH">
            Reglering av utlandsboende
          </p>
          <p xml:id="i-6PHsSorzcitMWnKS49u8aQ">
            Lagen om fastställande av könstillhörighet i vissa fall reglerar
            inte i egentlig mening hur myndigheterna bör förhålla sig till
            de svenska medborgare som av olika skäl genomgår behandling för
            sitt tillstånd utomlands. Detta har de senaste åren ställt till
            allvarliga problem för ett flertal individer. Som exempel kan
            nämnas en svensk medborgare som stadigvarande bor i Finland. Han
            genomgick där en utredning, som i stort motsvarar det svenska
            förfarandet, för sin transsexualism och fick behandling. Han registrerades
            även som man i den finska folkbokföringen. När han sedan begärde
            ett nytt svenskt pass ansåg de svenska myndigheterna att han var
            tvungen att ansöka hos Socialstyrelsen för att även svenska myndigheter
            skulle registrera honom som man. Och Socialstyrelsens rättsliga
            råd ansåg att det, enligt sin praxis, behövde ett svenskt läkarintyg
            på att han faktiskt var transsexuell och därmed kunde ges ny könstillhörighet.
            Mannen hade då levt i flera år som man i Finland. På grund av
            svenska myndigheters tolkning av lagen om fastställande förlorade
            han sin möjlighet att rösta i de allmänna valen eftersom han inte
            kunde styrka sin identitet. Ett annat fall som nyligen varit uppmärksammat
            är den svenska som stadigvarande bor i Frankrike och har genomgått
            behandling bekostad av egna medel utomlands. Hennes ansökan om
            ny könstillhörighet behandlades inte av Socialstyrelsens rättsliga
            råd eftersom den saknade det läkarutlåtande som anses vara nödvändigt.
            Att hon redan sedan en lång tid levde i Frankrike som kvinna och
            inte ansökte om några tillstånd för könskorrigerande operationer
            i Sverige ansågs inte vara skäl nog att lätta på praxisen om läkarutlåtande.
            Kvinnan reser mycket i sitt jobb och de ytterligare månader det
            tog att få ett svenskt läkarutlåtande och åter inkomma med en
            ny ansökan försvårade hennes arbete avsevärt. Likaså försvårades
            hennes kontakter med sin bank i Frankrike eftersom hon tvingades
            leva utan giltiga ID-handlingar som hon kunde legitimera sig trovärdigt
            med.
          </p>
          <p xml:id="i-Ck6XHkGnqG4u43E8JqANB9">
            2002/03:S0469
          </p>
          <p xml:id="i-5hznSuxgEb1LdRviqD8CLR">
            27
          </p>
          <pb facs="riksdagen-motions-pdf/data/200203/mot_200203_So_0469/mot_200203_So_0469-0004.pdf"/>
          <p xml:id="i-WzFc2pNKi7Nh1gSiuPuyyq">
            2002/03:S0469
          </p>
          <p xml:id="i-PTxJgFL2pWnqiv8BqX1fRH">
            28
          </p>
          <p xml:id="i-Lasw358Fio8LebGvRyUbav">
            För en utländsk medborgare som söker uppehållstillstånd och senare
            svenskt medborgarskap ställs inga krav på att han/hon ska kunna
            bevisa sin juridiska könstillhörighet. Två personer med transsexuell
            bakgrund som bor i utlandet och sedan flyttar till Sverige behandlas
            således olika om den ene är svensk medborgare. Och det är på den
            svenska medborgaren de tyngre kraven ställs. Lagen om fastställande
            är skriven med tanke på att de som söker ny juridisk fastställelse
            också söker tillstånd till behandling inom den svenska allmänna
            sjukvården. Om personen inte ämnar utnyttja den svenska sjukvården
            utan redan har fått behandling utomlands finns det inga rimliga
            skäl att ställa krav på medicinsk bedömning annat än att inhämta
            utlåtande från den läkare som ställt den ursprungliga diagnosen.
            Det finns heller inga skäl att kräva förnyad utredning och rättslig
            prövning av korrekt diagnos av personer som redan i utlandet genomgått
            en utredning motsvarande den svenska. Det finns alltså starka
            skäl att revidera lagen om fastställande av könstillhörighet i
            vissa fall på så vis att den även reglerar under vilka villkor
            ny juridisk könstillhörighet får meddelas personer som genomgått
            könskorrigerande behandling utomlands.
          </p>
          <p xml:id="i-4SviRHf2f7ZiUGy6XDfd5T">
            Kravet på sterilitet
          </p>
          <p xml:id="i-MCayQJZ9cNmbifkqS2GtYT">
            Lagen stadgar också att ny könstillhörighet, och därmed behandling
            för transsexualism/intersexualitet, bara får meddelas den som
            undergått sterilisering eller på andra sätt saknar fortplantningsförmåga.
            Eftersom ny juridisk könstillhörighet inte rent juridiskt måste
            följas av könskorrigerande operationer, även om det vanligen sker,
            kan kravet tänkas ha tillkommit för att inte juridiska kvinnor
            ska kunna bli biologiska fäder och vice versa. Det kan också tänkas
            finnas medicinska skäl. Dock har vi redan juridiska kvinnor som
            är biologiska fäder, och vice versa, eftersom det finns transsexuella
            som hunnit skaffa barn innan de genomgår behandling. Likaså kan
            de medicinska skälen ifrågasättas eftersom man inte ställer sterilisering
            som krav för behandling av andra sjukdomar där behandlingen i
            sig kan antas skada ett foster. Då rekommenderar man istället
            preventivmedel. Redan den hormonbehandling transsexuella får leder
            i sig ofta till sterilitet och könskorrigerande operationer med
            åtföljande avlägsnande av könskörtlarna gör alltid patienten steril.
            Liksom för andra sjukdomar där behandlingen leder till oönskad
            sterilitet bör transsexuella och intersexuella istället för att
            avkrävas sterilitet ges möjlighet att frysa ned könsceller. Det
            finns inga skäl att anta att gruppen som sådan är olämpligare
            än andra som föräldrar och därför bör de erbjudas samma hjälp
            som andra människor att få bli biologiska föräldrar. Kravet på
            att den sökande skall vara steril bör därför tas bort ur lagen
            om fastställande av könstillhörighet i vissa fall.
          </p>
          <pb facs="riksdagen-motions-pdf/data/200203/mot_200203_So_0469/mot_200203_So_0469-0005.pdf"/>
          <p xml:id="i-LuHBJUSmUHKoHAzLLvVNtY">
            Vidare översyn
          </p>
          <p xml:id="i-LBMYSrm37RBadoXv7e3rpC">
            I lagen finns en åldersgräns på arton år för att meddela ny könstillhörighet.
            Nya rön har på senare år slagit fast att den tanke man haft inom
            den psykiatriska forskningen om att barn föds utan någon bestämd
            könsidentitet inte stämmer med hur intersexuella barn upplever
            sin verklighet. Vidare vittnar många transsexuella om hur de redan
            från tidig barndom känt till sin rätta könsidentitet. I Nederländerna
            har man tagit fasta på denna nya kunskap och ger hormonbehandling
            mot transsexualism redan till barn. Om ett barn som upplever sig
            tillhöra det motsatta könet tvingas genomgå både barndom och tonår
            som det kön han inte anser sig vara kan det ge svåra trauman,
            trauman som kanske skulle ha lindrats med rätt behandling i tid.
            Att utreda hur man redan tidigt kan diagnostisera och hjälpa dessa
            barn borde ligga i sjukvårdens intresse. Om man kommer fram till
            att man kan det bör en sådan hormonbehandling rimligen följas
            av en ny juridisk könstillhörighet. Därför finns det skäl att
            utreda om ett krav på att personen skall vara minst arton år för
            att få ny juridisk identitet alltid är för patientens bästa. Föreligger
            medicinska skäl att undvika operationer före arton års ålder bör
            det bedömas av en kirurg, inte Socialstyrelsen. Dagens förfarande
            innebär i praktiken att Socialstyrelsens rättsliga råd gör en
            juridisk bedömning om huruvida en läkare, den som bifogar sitt
            utlåtande till den sökandes ansökan, ställt en korrekt diagnos
            och bedömt en patients förmåga att klara av den gängse behandlingen.
            Detta innebär att patientens behandlande läkare har att ta hänsyn
            inte bara till patientens bästa utan även till den juridiska granskning
            hans/hennes utlåtande kommer att bli utsatt för. Att på detta
            sätt bakbinda läkare från att endast ta hänsyn till sina patienters
            bästa kan inte anses gynna patienterna. En översyn som förutsättningslöst
            studerar hur lagen i framtiden bör utformas för att patienternas
            behandlande utredare/läkare skall ges möjlighet att enbart se
            till patienternas bästa bör göras.
          </p>
          <p xml:id="i-Mn1uZC5Kt8vQJLKYG4fBPb">
            Stockholm den 18 oktober 2002
          </p>
          <p xml:id="i-LEjjMz3ULMiDurSveK89FD">
            Börje Vestlund (s)
          </p>
          <p xml:id="i-VD87Sjuny7udb7QJ7ViT6J">
            Elanders Gotab, Stockholm 2002
          </p>
          <p xml:id="i-F2WB47Gv74gCPp1dGEP98h">
            2002/03:S0469
          </p>
          <p xml:id="i-Wv3AEPkMBxzcgsHcgt5zX1">
            29
          </p>
        </div>
      </div>
    </body>
  </text>
</TEI>
