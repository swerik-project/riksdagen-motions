<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1944--fk--00212">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__212/mot_1944__fk__212-001.pdf"/>
      <fw xml:id="i-H1GYj1hjegmFLg9b4bgKME">
        Motioner i Första kammaren, nr 212. 7
      </fw>
      <div xml:id="i-7uqo3heUeGqtB1kDf31KzV" type="motHeader">
        <div xml:id="i-X9Af8R7x9Jyj2MvjYSPaU9" type="motTitle"/>
        <div xml:id="i-47kJMmxAutLYewfRpRoCBc" type="motSubmissionInfo"/>
      </div>
      <div xml:id="i-NTh37paX7mbNizU8LfjzMG" type="motBody">
        <div xml:id="i-Uxtugr3gMJuDSAmsK64oFU">
          <p xml:id="i-5S5Cw9boSbc7uJSmJSf8ij">
            Nr 212.
          </p>
          <p xml:id="i-3qaV3eMANWcLhfDzSUCQRE">
            Av herr Andersson, Alfred, om lagstiftning till förhindrande
            av sammanslagning av familjejordbruk eller ofullstän- diga jordbruk
            med större jordbruk.
          </p>
          <p xml:id="i-6VR1SmEnNh8dLjhNc9eaYy">
            Under år 1943 ha 111 städer ökat sin folkmängdssiffra med sam-
            manlagt 66 563 personer. Därtill komma 1 113 personer, som överförts
            till Lund genom inkorporering. Siffrorna vittna om att den sedan
            slutet av 1860-talet pågående folkvandringen från landsbygden
            alltjämt fort- sätter med oförminskad kraft. Från olika håll torde
            vid årets riksdag åtgärder från statens sida krävas för att komma
            till rätta med lands- bygdens framtidsfrågor. Här skall därför
            endast en detalj beröras.
          </p>
          <p xml:id="i-8uzuibdbHVah5cXVPb4L75">
            Landsbygdens viktigaste näringsgren är jordbruket, som tillsammans
            med skogsbruk och andra binäringar alltjämt sysselsätter ca två
            milj. människor. Av denna folkmängd hänföras 1599 000 till den
            egentliga jordbruksbefolkningen och av denna återigen äro 859
            000 personer knutna till brukningsdelar med högst 10 hektar åker.
            De framtida förhållandena för denna stora folkgrupp komma att
            till väsentlig del bestämma både landsbygdens framtida folkmängd
            och dess ekonomiska, sociala och kul- turella utveckling. Enighet
            råder i princip därom, att vissa strukturför- ändringar äro ofrånkomliga
            inom denna sektion av jordbruket. En hel del mindre gårdar måste
            förstärkas. Trots allt vad som talats och lagstif- tats om denna
            sak måste man dock konstatera, att vi ännu knappast kom- mit i
            gång med denna rationaliseringsverksamhet. Olika meningar torde
            också finnas både om huru det skall ske och huru långt man skall
            gå i fråga om sammanläggning av jordbruk. Vill man anlägga enbart
            lant- brukstekniska och ekonomiska synpunkter, kan man utan tvivel
            gå myc- ket långt i många fall. Då skall man emellertid inte klaga
            över lands- bygdens avfolkning. Tvärtom! Utvandringen blir då
            en av kärnpunkterna vid realiserandet av landsbygdens ekonomiska
            program. Resultatet blir storföretag och anställda arbetare, under
            det att den självägande småbru- kare- och småbondeklassen till
            stor del kommer att avvecklas. Enligt min mening skulle det vara
            ett missgrepp att gå denna väg. Tillsammans med de rent ekonomiska
            och tekniska argumenten måste även historiska, kulturellå, psykologiska,
            befolkningspolitiska och allmänt ide- ella synpunkter beaktas.
            Om så sker blir det en väsentlig sak att trygga utkomsten för
            ett stort antal småbrukare och bönder. Under tiden som det diskuteras
            och planeras för landsbygdens framtid
          </p>
          <pb facs="riksdagen-motions-pdf/data/1944/mot_1944__fk__212/mot_1944__fk__212-002.pdf"/>
          <fw xml:id="i-RBtbze1LzgtovQg6oJ1JMf">
            8 Motioner i Första kammaren, nr 212.
          </fw>
          <p xml:id="i-2ZLe66SnoKbgmMELXevPkX">
            sker emellertid i viss utsträckning en sammanläggning av mindre
            jord- bruk, både ofullständiga och fullständiga, med större gårdar.
            Jordkon- centrationen kring storbruken ökar. Det vore enligt min
            mening rimligt att denna utveckling stoppades åtminstone tills
            man fick full klarhet om hurudan den framtida konstruktiva landsbygdslinjen
            skall bliva. Rimligt- vis kan man inte hindra, att en person köper
            flera gårdar och ej heller att han brukar dem tillsammans, om
            han har lust därtill. Men man bör kunna hindra att dessa mindre
            jordbruk utplånas som självständiga bruk- ningsdelar genom att
            husen få förfalla och jorden juridiskt sammanlägges med den större
            fastigheten. Om så inte sker riskerar man att jord- koncentrationen
            kring storbruken ökas i rask takt, under det man för- handlar
            om huru ofullständiga jordbruk skola kunna göras bärkraftiga.
            Med stöd av det ovan anförda hemställes,
          </p>
          <p xml:id="i-CcWFKEFraCo5Tnm2LN79js">
            att riksdagen i skrivelse till Kungl. Maj:t måtte begära skyndsam
            utredning om och förslag till en lagstiftning, varigenom sammanslagning
            av familjejordbruk eller ofull- ständigt jordbruk, som lämpligen
            kunna kompletteras så att de bliva familjejordbruk, med större
            jordbruk för- hindras.
          </p>
          <p xml:id="i-Pj9ZcAPSmz6vJuNX1KygKN">
            Stockholm i januari 1944.
          </p>
          <p xml:id="i-E7YA3Gew7g1LiChdiZvYCF">
            Alfred Andersson.
          </p>
        </div>
      </div>
    </body>
  </text>
</TEI>
