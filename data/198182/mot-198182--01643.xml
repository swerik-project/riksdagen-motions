<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01643">
  <teiHeader>
    <fileDesc>
      <titleStmt>
        <title>Inrättande av en statens besvärsnämnd</title>
        <author>Alf Wennerfors</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inrättande av en statens besvärsnämnd</title>
          <idno type="rdwebb">G5021643</idno>
          <rs type="number">1643</rs>
          <ref type="dokument_url_text">http://data.riksdagen.se/dokument/G5021643/text</ref>
          <ref type="dokument_url_html">http://data.riksdagen.se/dokument/G5021643</ref>
          <ref type="dokumentstatus_url_xml">http://data.riksdagen.se/dokumentstatus/G5021643</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8q63GHd4dqA5oUtddkUz7B" type="signed"/>
        <correspContext corresp="i-8q63GHd4dqA5oUtddkUz7B">
          <note type="signatory" corresp="i-B1QAmZ6hd8iYYbZ4y9ee12"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1643/mot_198182__1643-001.pdf"/>
      <fw xml:id="i-JwhyvdFFV8rTXoyNKgaGLy">
        Motion 1981/82:1643
      </fw>
      <div xml:id="i-PpJXJHjBE6fBG86zqtZcyB" type="motHeader">
        <div xml:id="i-C8DUfJB9Y1tL2LQpQzNVR4" type="motTitle"/>
        <div xml:id="i-UtWLH5dWFUGSTWWzSs7jr7" type="motSubmissionInfo"/>
      </div>
      <div xml:id="i-6Zt7x4ti4CmkzyJipovX3q" type="motBody">
        <div xml:id="i-xw5nLzfPV1AwRvBZACGEW">
          <p xml:id="i-DvgJii6Kk2nQTqVVdZUykr">
            Alf Wennerfors Inrättande av en statens besvärsnämnd
          </p>
          <p xml:id="i-E2kqkHvRGiyh6mwhS1gZoF">
            Rätten att ”gå till kungs” eller, i vår tid, till regeringen
            med besvär över domstolarnas utslag eller förvaltningsmyndigheternas
            beslut är sedan gammalt oomtvistad. Visserligen har under senare
            år den tidigare nästan ovillkorliga rätten att vända sig till
            rikets högsta organ blivit mer inskränkt än tidigare, men ännu
            är svenskens möjlighet att föra sin talan vidare betydande och
            mera omfattande än i andra länder. Att låta sin sak bli prövad
            i högsta instans innebär samtidigt att man hyser tilltro till
            de högre myndigheternas oväld. Till en början utövades Konungens
            domsrätt i rådet, men efter 1789 års statsvälvning överfördes
            rättegångsärendena till den nyinrättade högsta domstolen, en ordning
            som för de förvaltningsrättsliga ärendenas del följdes av regeringrättens
            inrättande 1909. Kvar under statsrådets domvärjo blev sådana besvärsärenden,
            där den klagande parten utifrån sin bedömning yrkar ett annat
            beslut samt s. k. tillsättningsbesvär. Fram till 1965 års omorganisation
            av statsdepartementen var dessa organiserade på två avdelningar,
            av vilka den ena förestods av statssekrete- raren. Denne var oftast
            en på politiska grunder utsedd tjänsteman, och han ledde det politiskt-ekonomiska
            arbetet inom departementet. Den andra avdelningen, som omfattade
            ett antal fackbyråer (numera: sakenheter), utgjorde departementets
            juridiskt-administrativa del och förestods av expeditionschefen.
            Denne skulle tillse att alla utgående expeditioner stod i överensstämmelse
            med gällande 1ag och ordning. Till regeringen inkomna besvär behandlades
            huvudsakligen på denna avdelning innan beslut fattades av regeringen
            vid konselj. Genom den ovan nämnda departementsreformen kom den
            tidigare existerande uppdelningen av departementen i en politisk
            och en administrativ del att upphöra. Statssekreteraren blev mer
            än tidigare departementets ledare under det politiskt ansvariga
            statsrådet, och arbetet inom departementen omorganiserades efter
            dessa grunder så att sakenheter och sekretariat inrättades med
            uppgift att inom sig handlägga samtliga slag av ärenden, som hörde
            till vederbörande enhets (sekretariats) område. Departementen
            upphörde därmed att ens längre ge sken av att vara
          </p>
          <p xml:id="i-5y2YtmEsGVDdkivYKNMgFF">
            partipolitiskt neutrala organ, i synnerhet som det inom socialdemokratin
            förekom en stark tendens till att se departementen som regeringens
            ”stabsorgan” med i huvudsak politiskt-administrativa uppgifter
            (i vilka besvärsfrågor skulle bedömas utifrån sina politiska förutsättningar
            och inte längre utifrån sina juridiska). Den begynnande politiseringen
            av departementen torde ytterligare ha
          </p>
          <pb facs="riksdagen-motions-pdf/data/198182/mot_198182__1643/mot_198182__1643-002.pdf"/>
          <fw xml:id="i-TcK4HmTeeLZzqYGcMSYSnn">
            Mot. 1981/82:1643 8
          </fw>
          <p xml:id="i-KbpdDHBD5YotmSiM7En5Rg">
            underlättats genom departementsreformen 1965, vilket givetvis
            inte betyder att ens det stora flertalet av befattningshavarna
            inom departementen utses på politiska grunder. Däremot är det
            tydligt att i vissa departement nyckelbe- fattningar tilldelats
            personer med klart politiska meriter. Även om detta med det nya
            system som numera tillämpas varken kan eller kanske ens bör undvikas
            så kan man inte åsidosätta att påtala att ett dylikt förfaringssätt
            kan medföra att förtroendet för vederbörandes oväld i vissa förvaltnings-
            och tillsättningsbesvär kan ifrågasättas. Grunden för tillsättning
            av tjänst inom den offentliga förvaltningen i Sverige skall enligt
            regeringsformens bestämmelser endast vara saklig, såsom förtjänst
            och skicklighet. Enligt förvaltningslagens bestämmelser är den
            som är missnöjd med en myndighets beslut i en utnämningsfråga
            berättigad att inom viss tid besvära sig hos regeringen med yrkande
            att på anförda skäl själv erhålla ifrågava- rande tjänst. Sedan
            vederbörande ämbetsverk yttrat sig över besvären äger sökanden
            rätt att inkomma med slutpåminnelser, varefter ärendet normalt
            sett skall upptas till beredning och avgörande så snart som möjligt.
            Under senare år har antalet besvärsärenden hos regeringen ökat
            kraftigt. Enligt en av riksdagens upplysningstjänst uppgjord PM
            utgjorde antalet sådana ärenden 3 885 år 1970, varav personalärenden
            689. År 1977 hade antalet ökat till 7 259 resp. 1485. Härtill
            kommer att en stigande balans av oavgjorda besvärsärenden förelegat
            vid de senaste årsskiftena. Under senare år har det varit en tendens
            inom den svenska statsförvalt- ningen att inom olika områden tillskapa
            nya högsta myndigheter för att endera lätta på arbetsbördan för
            en annan myndighet eller tillskapa ett högsta organ för en ny
            statlig verksamhet, såsom skedde när t.ex. arbetsdomstolen inrättades.
            Genom fackets nya roll i MBL-lagens anda har personalfrågorna
            tillvunnit sig en annan uppmärksamhet än som tidigare varit fallet.
            Ett nytt arbetsgivarverk har inrättats med i huvudsak personal-
            inriktad verksamhet. Det existerar en omvittnad önskan att värna
            om statstjänstemännens oberoende och integritet. Det är mot denna
            bakgrund som nedanstående förslag om att öka statstjänstemännens
            rättsskydd bör ses. I tillsättningsbesvären bör man minska beroendet
            såväl av de numera förekommande växlingarna vid den politiska
            makten som av de politiskt influerbara beredningsorganen inom
            departementen. En central högsta nämnd bör inrättas — på samma
            nivå som de högsta domstolarna — med uppgift att uppta tillsättningsbesvär
            till prövning och avgörande. Nämndens namn bör vara statens besvärsnämnd.
            Den bör bestå av 7-9 ledamöter, representerande domstolsväsendet,
            arbetsmarknadens parter och riksdagen.
          </p>
          <pb facs="riksdagen-motions-pdf/data/198182/mot_198182__1643/mot_198182__1643-003.pdf"/>
          <fw xml:id="i-3PuZxDohNQrQV7TpLpSM9W">
            Mot. 1981/82:1643 9
          </fw>
          <p xml:id="i-2d5z63hvaJytKoffqJCAiL">
            Med hänsyn till vad som ovan anförts hemställs att riksdagen
            begär att regeringen utreder inrättandet av en statens besvärsnämnd.
          </p>
          <p xml:id="i-TsQNUXK92PSCb5CsC1Cpa4" type="date">
            Stockholm den 26 januari 1982
          </p>
          <p xml:id="i-WDf93qkYXa1RG7uzxApCZh" type="signatureBlock">
            ALF WENNERFORS (m)
          </p>
        </div>
      </div>
    </body>
  </text>
</TEI>
