<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00232">
  <teiHeader>
    <fileDesc>
      <titleStmt>
        <title>Sexuell och reproduktiv hälsa och rättigheter under EU-ordförandeskapet 2009</title>
        <author corresp="i-8Nio1rUw3hSjL6pvCGw22Y">av Carina Hägg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexuell och reproduktiv hälsa och rättigheter under EU-ordförandeskapet 2009</title>
          <idno type="rdwebb">GW02U232</idno>
          <rs type="number">U232</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U232/text</ref>
          <ref type="dokument_url_html">http://data.riksdagen.se/dokument/GW02U232</ref>
          <ref type="dokumentstatus_url_xml">http://data.riksdagen.se/dokumentstatus/GW02U232</ref>
          <ref type="doc">http://data.riksdagen.se/fil/C064AF2A-7C79-4181-A282-6E1BF45E26D7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6G5d9bDZHMJG9pvNjXFwbm" type="signed"/>
        <correspContext corresp="i-6G5d9bDZHMJG9pvNjXFwbm">
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction type="numbering" xml:id="i-HPmFqSf5UT7aKKajXEa15p">
          <date when="2008-10-06"/>
        </correspAction>
        <correspAction type="submission" xml:id="i-Y3kM2CsrxP3JQnDux8cF76">
          <date when="2008-10-02"/>
        </correspAction>
        <correspAction type="transfer" xml:id="i-ToFPF5hBjj6ghaBstHegDC">
          <date when="2008-09-29"/>
        </correspAction>
        <correspAction type="assigned" xml:id="i-MoEqTzBsmAUhcK5egcinHb"/>
        <correspContext corresp="i-MoEqTzBsmAUhcK5egcinHb">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-GUzG9nw4wxsTarkL6YiHJq">
            Förslag till riksdagsbeslut
          </head>
          <list style="ol">
            <item xml:id="i-CHcwBkeYeJqTks47NK3wEZ">
              Riksdagen tillkännager för regeringen som sin mening vad som
              anförs i motionen om behovet av att prioritera SRHR-frågorna under
              det svenska EU-ordförandeskapet 2009.
            </item>
            <item xml:id="i-KYCzwqvDNNUZ5SrwbaUcn6">
              Riksdagen tillkännager för regeringen som sin mening vad som
              anförs i motionen om att Sverige under sitt EU-ordförandeskap
              2009 bör verka för att europeiska ministerrådet antar starka rådsslutsatser
              på temat ICPD + 15.
            </item>
            <item xml:id="i-239SHHWW2eHhkMCDv3Lqhb">
              Riksdagen tillkännager för regeringen som sin mening vad som
              anförs i motionen om att Sverige bör uppmärksamma jubileet av
              ICPD + 15 med en internationell konferens.
            </item>
          </list>
        </div>
        <div type="motContent">
          <head type="h1" xml:id="i-BPgJpfaqHDn2x4DrGuevee">
            Motivering
          </head>
          <p xml:id="i-AxZGa8VsEXfbez2ZNCyyHc">
            Sverige har länge varit en av de starkaste aktörerna på området
            sexuell och reproduktiv hälsa och rättigheter. Internationellt
            finns en förväntan på Sverige att agera för individens rätt att,
            oavsett var i världen han eller hon är född, kunna bestämma över
            sin kropp, sin sexualitet och sitt barnafödande. Det svenska ledarskapet
            för dessa frågor är också viktigt utifrån perspektivet om komplementaritet
            inom det globala biståndet. Sverige, med sin nationella sexualpolitiska
            historia, positiva hemmaopinion och sin erkända roll som global
            aktör, har specialistkunskaper om SRHR inom biståndet och i arbetet
            för mänskliga rättigheter.
          </p>
          <p xml:id="i-djMNSQ5aaYS1Q8STz3ib3">
            EU, som världens största biståndsgivare, har i flera deklarationer
            och uttalanden antagit en progressiv hållning för att främja prevention
            av hiv, sexuellt överförbara infektioner (STI) och oönskade graviditeter,
            samt för att stärka individens sexuella och reproduktiva hälsa
            och rättigheter i världen.
          </p>
          <p xml:id="i-VWj1J9sMQaYzho1eUbPoL4">
            Kairokonferensens femtonde årsdag infaller under Sveriges ordförandeskap
            i EU år 2009. Den viktiga Kairodagordningen måste såväl lyftas
            upp som föras framåt. Implementering av Kairoagendan är angelägen.
          </p>
          <p xml:id="i-JZ1w93NkzBooUidLDGWZ2D">
            År 2004 kunde EU samlas under holländskt ordförandeskap i starka
            rådsslutsatser. Sedan dess har EU splittrats och försvagats samtidigt
            som FN:s befolkningsfond UNFPA, ansvarig för uppföljningen av
            Kairokonferensen, har mött hårt motstånd vad avser individens
            rätt och frihet att själv bestämma över sin sexualitet och reproduktion.
          </p>
          <p xml:id="i-Kunt3DnmTuDvuTQTh2jozw">
            Men 15 år senare måste regeringen samtidigt ha ambitionen att
            ytterligare flytta fram positionerna för sexuell och reproduktiv
            hälsa samt rättigheter, SRHR-frågorna. Sverige kan ta nya initiativ,
            medla, bygga allianser, isolera motståndare och anordna en regional
            och internationell konferens om handlingsprogrammets fortsättning.
            Europeiska ministerrådet bör anta ett tydligt språk i rådsslutsatser.
            För att uppnå detta behöver specifika insatser identifieras för
            att göras inför det svenska ordförandeskapet.
          </p>
          <p xml:id="i-M8LdvzvUsuRKd5b6DoYd9C">
            Det är en besvikelse att regeringen inte tagit några initiativ.
            EU meddelar att det inte finns någon information om eventuella
            planer för ICPD + 15. Mer allmänt bedriver EU sitt arbete med
            sexuell och reproduktiv hälsa inom ramen för stödprogrammet Att
            investera i människor som har ett delmål om god hälsa för alla.
            Detta räcker inte, regeringen måste kraftfullt agera för ICPD
            + 15.
          </p>
          <p xml:id="i-4euiyMc2YoPefnh2gf64gU">
            Under de senaste åren har dock EU:s enighet i frågan förbytts
            i svåra interna diskussioner som vid två tillfällen under våren
            2008 splittrat unionen i förhandlingar i FN.
          </p>
          <p xml:id="i-4TVyCpcgkQoFVLP7EGg8n7">
            Sverige måste fortsätta att vara ett föregångsland inom EU för
            kampen för mänskliga rättigheter, särskilt de mänskliga rättigheter
            som rör sexualitet och reproduktion. Sveriges ordförandeskap sammanfaller
            med 15-årsjubileet av FN:s internationella befolkningskonferens
            (ICPD) och dess handlingsplan. Detta ger ett unikt tillfälle att
            lyfta fram frågor om sexuell och reproduktiv hälsa och rättigheter
            som var temat för konferensen 1994. Vid 10-årsjublieet uppmärksammade
            det holländska ordförandeskapet ICPD genom att ta fram en stark
            rådsslutsats om ICPD + 10.
          </p>
          <p xml:id="i-Aa8J2ibMUwr8w7dKkSonEN">
            Frågor om SRHR ryms mycket väl under regeringens biståndsprioritering
            inför ordförandeskapet om mänskliga rättigheter och demokrati.
            Sverige bör därför, under sitt EU-ordförandeskap 2009 verka för
            att Europeiska ministerrådet antar starka rådsslutsatser på temat
            ICPD + 15 samt uppmärksammar jubileet av ICPD + 15 med en internationell
            konferens.
          </p>
        </div>
        <div type="motSignatures">
          <list>
            <item xml:id="i-Q5YNTVgLxs1nTKWuAuZ9Re">
              Carina Hägg (s)
            </item>
          </list>
        </div>
      </div>
    </body>
  </text>
</TEI>
