<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-SoU-00050">
  <teiHeader>
    <fileDesc>
      <titleStmt>
        <title>med anledning av skr. 1996/97:120 Handikappolitik</title>
        <author corresp="i-5sxzSZSUx9KLqvREcwz58f i-5sxzSZSUx9KLqvREcwz58f">av Gullan Lindblad (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 1996/97:120 Handikappolitik</title>
          <idno type="rdwebb">GK02So50</idno>
          <rs type="number">So50</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GK02So50/text</ref>
          <ref type="dokument_url_html">http://data.riksdagen.se/dokument/GK02So50</ref>
          <ref type="dokumentstatus_url_xml">http://data.riksdagen.se/dokumentstatus/GK02So50</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5sxzSZSUx9KLqvREcwz58f</idno>
            <name>Gullan Lindblad</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-5sxzSZSUx9KLqvREcwz58f</idno>
            <name>Gullan Lindblad</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L9PgCy9pc5MVitMJMcuLpK" type="basedOn"/>
        <correspContext corresp="i-L9PgCy9pc5MVitMJMcuLpK">
          <ref>Regeringsskrivelse 1996/97:120</ref>
        </correspContext>
        <correspAction xml:id="i-LCXnBcgYYxMD9uJ8KkRVtp" type="signed"/>
        <correspContext corresp="i-LCXnBcgYYxMD9uJ8KkRVtp">
          <note type="signatory" corresp="i-5sxzSZSUx9KLqvREcwz58f"/>
          <note type="signatory" corresp="i-5sxzSZSUx9KLqvREcwz58f"/>
        </correspContext>
        <correspAction xml:id="i-EsGMR4V6uCgBHunCN2pCAB" type="referral">
          <date when="1997-06-12"/>
        </correspAction>
        <correspAction xml:id="i-4TSbKtGddQg81K9HuygpvA" type="dismissal">
          <date when="1997-06-12"/>
        </correspAction>
        <correspAction xml:id="i-Eq3gv2gqS1EJra6QjB7pUy" type="submission">
          <date when="1997-06-11"/>
        </correspAction>
        <correspAction xml:id="i-YXRiPw7URryM6wTfoXHNmm" type="referral">
          <date when="1997-06-12"/>
        </correspAction>
        <correspAction xml:id="i-BrTimMk67336MvgXo83u8x" type="dismissal">
          <date when="1997-06-12"/>
        </correspAction>
        <correspAction xml:id="i-X3a416EBYHC9aMPY1sZccJ" type="submission">
          <date when="1997-06-11"/>
        </correspAction>
        <correspAction xml:id="i-QWAUdSac1QGa218HZPsaSs" type="assigned"/>
        <correspContext corresp="i-QWAUdSac1QGa218HZPsaSs">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_SO_0050/mot_199697_SO_0050-0001.pdf"/>
      <div xml:id="i-Xj5YacQRkXK55iYUvg7Duq" type="motHeader">
        <div xml:id="i-CNgSdhTsWQ65ZBfxED19QW" type="motTitle"/>
        <div xml:id="i-Px9fdK8pJ5kceSuz3tTyWo" type="motSubmissionInfo"/>
      </div>
      <div xml:id="i-84bkTG3vxyJCpR4cCw6pQW" type="motBody">
        <div xml:id="i-PUKperbwyXcsw6wSyQQPET">
          <p xml:id="i-DyPGPtacUdCwL2nGkWxqbq">
            So50
          </p>
          <p xml:id="i-JrDTBcfxnyYQ17epT4ZLf">
            Motion till riksdagen
          </p>
          <p xml:id="i-EUv9AHsJb3y2gez16FTS7h">
            1996/97:S050
          </p>
          <p xml:id="i-BLKKApcc2CEgiRQMHPzwhE">
            av Gullan Lindblad m.fl. (m) M ot.
          </p>
          <p xml:id="i-C3SixVZPdABDf8QWaLV9rL">
            med anledning av skr. 1996/97:120 Handikappolitik 1996/97 S050-55
          </p>
          <p xml:id="i-DymfHXfvjmGTP7kzVzgTtR">
            Inledning
          </p>
          <p xml:id="i-AcFSe2exEwAzQA164bsWBm">
            I föreliggande skrivelse till riksdagen redogör den socialdemokratiska
            regeringen för sin syn på och sin strategi för det handikappolitiska
            området. Samtliga större samhällsområden berörs. Allt från kommunikationer
            till arbetsmarknaden och från utbildning till hälso- och sjukvård.
            Skrivelsen innehåller egentligen inga konkreta förslag till förändringar
            av politiken, utan beskriver endast den inriktning som regeringen
            säger sig vilja ha när det gäller handikappolitiken.
          </p>
          <p xml:id="i-98pbCuvGxRgXZnow3KUgaF">
            Regeringen sviker de handikappade
          </p>
          <p xml:id="i-V5wvujmQAg8bSJ4q21w6Jt">
            Mot bakgrund av de senaste tre årens nedskärningar och försämringar
            som drabbat landets funktionshindrade är det milt uttryckt en
            pretentiös skrivelse som regeringen förelägger riksdagen. Inte
            med ett enda ord berörs t.ex. försämringarna i LSS- och LASS-lagarna
            och nedskärningarna av stimulansbidragen till landstingen. Tvärtom
            skriver regeringen följande:
          </p>
          <p xml:id="i-KV1pkKXhSRG2wNS5Nts7Na">
            De handikappolitiska reformer som har genomförts under senare
            år har i hög grad inriktats på att förbättra det individuella
            stödet till personer med funktionshinder.
          </p>
          <p xml:id="i-LFa49Ru65pVKT4S13Jwapv">
            I detta sammanhang vill vi då påminna om att det var en moderatledd
            regering som genomförde de reformer som beskrivs ovan och det
            är den nuvarande socialdemokratiska regeringen som konsekvent
            försämrat dem. Så ser verkligheten ut. I en proposition som för
            närvarande ligger på riksdagens bord (prop. 1996/97:146) ges ett
            konkret exempel på de försämringar som Socialdemokraterna föreslår
            för de funktionshindrade. I propositionen föreslås att de första
            tjugo timmarnas assistansersättning skall bekostas av kommunerna.
            Mot bakgrund av kommunernas fortsatt ansträngda ekonomi och det
            faktum att förändringen innebär en ökad kostnad för kommunerna
            på minst 400 miljoner kronor är risken mycket stor att den enskilde
            funktionshindrades rätt att välja sin egen assistent drastiskt
            kommer att begränsas. Vi moderater avvisar självfallet regeringens
            förslag i enlighet med motion 1996/97:S056 av Gullan Lindblad
            m.fl. (m). Ett annat exempel på en försämring som för närvarande
            behandlas av riksdagen är schabloniseringen av assistansersättningen.
            Trots att regeringen själv tillsatt en arbetsgrupp, vars uppgift
            är att se Över assistansersättningen, väljer den att lägga fram
            ett förslag som i praktiken innebär att de funktionshindrade som
            har absolut störst behov av assistans riskerar att få
          </p>
          <pb facs="riksdagen-motions-pdf/data/199697/mot_199697_SO_0050/mot_199697_SO_0050-0002.pdf"/>
          <p xml:id="i-9m5fbbWHkBqwPzefgaK5vG">
            denna rätt ekonomiskt kraftigt försämrad. Den arbetsgrupp som
            regeringen själv tillsatt, och som för övrigt enligt uppgift inte
            ens samlats än, blir därmed överkörd på ett utmanande sätt. Som
            om dessa försämringar för de funktionshindrade inte var nog har
            regeringen, utan att motivera varför, beslutat att i det närmaste
            halvera stimulansbidragen = till habilitering och rehabilitering,
            utveckling av hjälpmedel och utbildning av tolkar för döva och
            dövblinda. Mitt under pågående budgetår väljer regeringen att
            helt enkelt strypa den positiva utveckling stimulansbidragen medfört
            i form av ökad kunskap, bättre hjälpmedel och bättre habilitering.
            Socialstyrelsen har också uttryckt sin oro och det finns redan
            exempel på viktiga projekt som tvingas avbrytas. I Stockholms
            läns landsting kommer t. ex. ett projekt om barn med unktionshinder
            i förskolan aldrig att kunna förverkligas beroende på regeringens
            beslut. I Kronoberg avbryts ett projekt med hörselträning för
            vuxna hörselskadade och i Östergötland avbryts ett habiliteringsprojekt
            för hörselskadade och döva förskolebarn. Vi moderater har avvisat
            denna halvering av stimulansbidragen, liksom de örsämringar som
            vi beskrivit ovan. Vi vill också påpeka att regeringen underlåtit
            att utreda en möjlig utökning av personkretsen inom LSS omfattande
            också de psykiskt funktionshindrade, vilket riksdagen tidigare
            begärt. Vi menar att regeringen nu snarast bör återkomma till
            riksdagen i detta ärende. Moderata samlingspartiet har i avvaktan
            på regeringens förslag avsatt 300 miljoner kronor i stimulansbidrag
            till kommunerna för att förbättra omsorgen om de psykiskt funktions-
            hindrade. Det är, som vi konstaterat ovan, utmanande av regeringen
            att skriva om det positiva som hänt för funktionshindrade under
            de senaste åren, medveten om att det var den förra borgerliga
            regeringen som var ansvarig för reformerna och samtidigt som regeringen
            kontinuerligt sedan 1994 försämrat situationen ör de funktionshindrade.
            Det finns en klar kontrast mellan Socialdemokraternas ständigt
            vackra ord när det gäller de funktionshindrade och den bistra
            verklighet som allt fler handikappade upplever just på grund av
            de försämringar som genomförts de senaste tre åren.
          </p>
          <p xml:id="i-2LpC8UmbqMMZKeGqv9oaWb">
            Moderat handikappolitik
          </p>
          <p xml:id="i-7qPFeKognBSs2HTVQHAt3P">
            Vi har, vilket torde vara allmänt känt, avvisat samtliga de försämringar
            som den socialdemokratiska regeringen föreslagit och drivit igenom
            och som drabbat de funktionshindrade sedan hösten 1994.
          </p>
          <p xml:id="i-MPneH7vDZscF63kF5xCCm2">
            Skälen till vår förda politik är flera. Behovet av att förbättra
            statsfinanserna har varit och är fortfarande mycket stort. Vi
            har dock svårt att förstå varför de personer som har störst behov
            av den offentliga sektorn i den socialdemokratiska politiken alltid
            skall bära den största bördan. Till skillnad från Socialdemokraterna
            anser vi moderater att det är den som har haft turen eller förmånen
            att inte drabbas av ett funktionshinder som skall ta ett större
            personligt ansvar. Genom exempelvis karensdagar och bibehållen
            75-procen- tig nivå inom t.ex. sjukförsäkringen, kombinerat med
            skattesänkningar rikta-
          </p>
          <p xml:id="i-MtgEDsuHjFhxUWTrcXHbtZ">
            Mot. 1996/97S050
          </p>
          <pb facs="riksdagen-motions-pdf/data/199697/mot_199697_SO_0050/mot_199697_SO_0050-0003.pdf"/>
          <p xml:id="i-Rz4z6zucYqiKyUGcMj9RR6">
            Mot.
          </p>
          <p xml:id="i-XbsDW7K9oc4u7CoPjciYte">
            1996/97S050
          </p>
          <p xml:id="i-X8EtLt5JkU4eexFiuxMS9E">
            de mot särskilt låg- och medelinkomsttagarna, skapas ett utrymme
            för att värna omsorgen om framför allt våra äldre och funktionshindrade.
            Vi tror dessutom att det finns en bred uppslutning kring detta
            sätt att fördela den offentliga sektorns utgifter. Det kan t.ex.
            inte vara rimligt att en genom snitt- lig socialbidragstagare
            betalar 23 000 kronor i skatt och får 21 000 kronor i socialbidrag.
            I samband med den allmänna motionsperioden 1996 presenterade vi
            en kommittémotion som berörde de funktionshindrade, 1996/97:S0401
            av Gullan Lindblad m.fl. (m). Där redogjorde vi för våra utgångspunkter
            i vår politik för de funktionshindrade. I detta sammanhang kan
            det finnas skäl att påminna om vad vi då anförde. I Sverige har
            det tidigare funnits en bred politisk enighet om att människor
            som har ett funktionshinder skall garanteras trygghet och välfärd
            även i tider av ekonomisk kris. I och med den politik som den
            socialdemokratiska regeringen bedrivit och fortsätter att bedriva
            mot de funktionshindrade är denna enighet nu bruten, något som
            vi moderater beklagar. De senaste åren har Sverige genomlidit
            en av de värsta lågkonjunkturerna sedan 1930-talet. De besparingar
            olika s-regeringar genomfört både före 1991 och efter 1994 har
            slagit hårdast och utan urskillning mot de allra svagaste individerna
            i samhället. Att få balans i vårt lands ekonomi är på sikt det
            enda sättet att skapa förutsättningar för en välfärd värd namnet
            och det är ledstjärnan i det moderata arbetet. Men trots ett ekonomiskt
            allvarligt läge har vi moderater avvisat förslag från regeringen
            som försämrat de funktionshindrades situation. Stödet skall vara
            mångsidigt och anpassas till den funktionshindrades sär- skilda
            förutsättningar. Den funktionshindrade skall ha möjlighet att
            påverka sin egen situation, t.ex. genom att få välja vårdpersonal
            och omsorgsform. I missförstådd jämlikhetssträvan anser Socialdemokraterna
            att alla människor är ”lika” även på det sättet att alla har samma
            behov. Kommunaliseringen av assistansersättningen är ett sätt
            att bakvägen minska valfriheten och likforma stödet. Vi moderater
            ser det som fullständigt självklart att människor med funk- tionshinder
            är individer med varierade och särpräglade behov och önskemål.
            Det var också de bärande grunderna för 1994 års handikappreform.
            Vi anser också att medmänniskors personliga engagemang gör den
            funktionshindrades liv rikare och ökar tryggheten. Därför vill
            vi att frivilligt socialt arbete med handikappade skall stödjas
            och uppmuntras. Alla funktionshindrade skall ges möjlighet till
            eget boende, anpassat till de egna behoven.
          </p>
          <p xml:id="i-QFgPiwML2TVBmRs7byTqDA">
            Bidragsberoende eller tvångsflytt
          </p>
          <p xml:id="i-CPNUmu3fjkEzd1oAzBafYi">
            Många medborgare med funktionshinder lever i dag under knappa
            ekonomiska förhållanden. De gravt funktionshindrade som, direkt
            efter att vårdnadsbidraget slutat utgå, blir förtidspensionerade
            är i ekonomiskt
          </p>
          <pb facs="riksdagen-motions-pdf/data/199697/mot_199697_SO_0050/mot_199697_SO_0050-0004.pdf"/>
          <p xml:id="i-63aMk7PHQHE7yGmBwkMhcK">
            hänseende extra utsatta. De kommer förmodligen aldrig att genom
            eget arbete och egna insatser i någon större utsträckning kunna
            påverka eller förbättra sina ekonomiska levnadsvillkor.
          </p>
          <p xml:id="i-8xKKPVRsGaciSVBQjMUwXS">
            Dessa medborgare behöver mer än andra en särskild trygghet i
            de olika samhällsstöden. Stöden måste utformas så att de garanterar
            rimliga levnads- förhållanden och ekonomiska villkor. De måste
            också vara så konstruerade att respekten för individen och dennes
            mänskliga värdighet sätts i för- grunden. Socialbidrag är inte
            avsett att vara till för att täcka livslånga försörj- ningsbehov.
            Möjligheten att erhålla socialbidrag skall ses som ett yttersta
            skyddsnät av förhållandevis tillfällig karaktär. Många gravt fysiskt
            funktionshindrade har en relativt stor bostadsyta och särskilda
            anpassningar i bostaden. Det kan handla om behov av en större
            ägenhet än normalt för att kunna förflytta sig med rullstol eller
            för att utrymme krävs för att en personlig assistent skall kunna
            övernatta i bostaden. Det kan också handla om särskilda lyftanordningar
            och andra anpassningar i bostaden. I allmänhet uppstår därmed
            en högre hyreskostnad än vad som anses skäligt enligt de nuvarande
            reglerna för bostadstillägg för pensionärer. Det statliga bostadstilläggssystemet
            är dock så oflexibelt att det inte tar hänsyn till denna grupps
            speciella behov och förutsättningar. När staten 1998 fullt ut
            tar över bostadstillägget för pensionärer kommer alternativen
            för många gravt funktionshindrade att vara att antingen leva på
            socialbidrag eller att flytta från en handikappanpassad och ändamålsenlig
            bostad. Det kan aldrig ha varit avsikten att någon människa, även
            om det öreligger ett gravt bestående funktionshinder, skall behöva
            vara hänvisad till att leva på socialbidrag under i princip hela
            sitt vuxna liv. Slutsatsen måste vara att bostadstillägget skall
            konstrueras så att ingen unktionshindrad medborgare skall behöva
            leva med den ständiga oron och pressen att vara utlämnad till
            socialbidrag för att klara av att betala sin hyra. Socialdemokraterna
            tycks inte anse att detta är något problem utan hän- visar till
            att det är fråga om ett kommunalt ansvar. Denna hänvisning sker
            trots att staten tar över ansvaret för bostadstillägget och trots
            att det är höga hyror för handikappanpassade bostäder som är huvudproblemet.
            Moderata samlingspartiet har i motion 1996/97:Fi42 av Carl Bildt
            m.fl. (m) i anledning av regeringens vårproposition föreslagit
            att 100 miljoner kronor anvisas som en förstärkning av det statliga
            bostadstillägget fr.o.m. 1998.
          </p>
          <p xml:id="i-6CFXHkEffAySJfCmDWnHyo">
            Funktionshinder och den nya tekniken
          </p>
          <p xml:id="i-D4is3Fs6of2sRe4d21WuXu">
            Kommunikationsminister Ines Uusmann har sagt följande om den
            nya informationsteknologin:
          </p>
          <p xml:id="i-NdvKFWt4hgmb5uf9wyHLxz">
            Internet är en fluga som kanske blåser förbi. Jag tror inte att
            folk i längden kommer att vilja ägna så mycket tid, som det faktiskt
            tar, åt att surfa på nätet.
          </p>
          <p xml:id="i-GojkJJ1Fc8pEwUyC5pETiy">
            Det är mot bakgrund av detta uttalande av statsrådet som är ansvarig
            för IT- frågor glädjande att regeringen i denna skrivelse ändå
            tar upp de stora möjligheter som IT innebär för de funktionshindrade.
            Vi kan konstatera att regeringen har lyssnat på det vi moderater
            skrev i samband med den allmänna motionsperioden.
          </p>
          <p xml:id="i-2bf2A8WFK8BbfWNAAveoj1">
            Mot. 1996/97S050
          </p>
          <pb facs="riksdagen-motions-pdf/data/199697/mot_199697_SO_0050/mot_199697_SO_0050-0005.pdf"/>
          <p xml:id="i-Hbm4SZxF3VNsnPhYKQhhbN">
            Mot.
          </p>
          <p xml:id="i-8ZshuqXHfdHnpUaArs9HLr">
            1996/97S050
          </p>
          <p xml:id="i-JsqpEyqvhrA3Y9UtHvQH59">
            Allt färre unga funktionshindrade accepterar att betraktas som
            ”offer” och personer som alltid skall tas om hand genom särskilda
            stöd. De vill ha en rimlig chans att visa att de faktiskt kan
            klara av avancerade arbeten trots en syn- eller hörselskada eller
            att man är bunden vid en rullstol. De senaste åren har IT-utvecklingen
            gått med en nästan ofattbar snabbhet. Nya möjligheter öppnar sig
            för varje dag. Genom de olika mjukvaruprogram som finns på dataområdet
            har särskilt unga funktionshindrade getts möjlighet till ett rikare
            fritidsliv samtidigt som nya arbetsmöjligheter har öppnat sig.
            I Finland utvecklades för några år sedan ett program som heter
            IRC. Det står för Internet Relay Chat. Principen bakom detta program
            är att man ansluter sig till en server någonstans i världen och
            kopplar upp sig mot ett tusental olika kanaler. Varje kanal har
            ett särskilt ämne som man sedan kan delta i. På IRC samlas i dag
            hundratusentals människor från världens alla hörn samtidigt och
            diskuterar allt mellan himmel och jord. Kommunikationen går snabbt.
            Det är i princip som att prata i en vanlig telefon. Skillnaden
            är att man skriver i stället för att prata med varandra. Man byter
            dataprogram, s.k. reeware- eller shareware-program, det vill säga
            antingen dataprogram som är helt gratis eller program som är tekniskt
            tidsbegränsade, diskuterar gemensamma intressen och, minst lika
            viktigt, knyter kontakter. Genom att alla befinner sig på IRC
            på exakt lika villkor spelar ett eventuellt unktionshinder ingen
            som helst roll. Tekniken utvecklas så snabbt att det vi skrev
            i september 1996 redan börjar bli föråldrat. IRC (det vanligaste
            kallas Mirc) uppdateras och får nya finesser. Dessutom har funktionen
            med JAVA-baserade program blivit allt vanligare det senaste halvåret.
            JAVA kan enkelt uttryckt beskrivas som ett förenklat programmeringsspråk,
            vars uppgift är att t.ex. få flera mindre program att tillsammans
            lösa en återkommande uppgift, exempelvis ett kommunikationsprogram
            liknande IRC. Genom JAVA kan man kommuni- cera direkt på Internet
            och behöver inte ”ladda” ner ett särskilt program. Vilken teknik
            man än använder och hur snabbt utvecklingen än går finns det en
            gemensam nämnare för Internet och den nya informationsteknologin;
            människor blir accepterade och respekterade som just människor,
            inte som någon med eller utan ett funktionshinder. Samtidigt förenas
            den nya tekniken av ett gemensamt och viktigt mål, nämligen att
            programmen skall utformas så användarvänligt och enkelt som möjligt
            samtidigt som de ges allt svårare och allt mer avancerade uppgifter
            att lösa. Detta tror vi har avgörande betydelse för samhällets
            syn på människor med funktionshinder. Attityden att funktionshindrade
            alltid skall ”tas om hand” kommer att förändras. I stället kommer
            den nya teknikens möjligheter att få en allt större betydelse
            för funktionshindrade. Vi kommer allt mer att återgå till den
            syn på funktionshinder som stadfästes på 50-talet och som innebär
            att ett funktions- hinder i mycket stor utsträckning utgörs av
            den miljö den funktionshindrade befinner sig i. Genom att förändra
            miljön och förutsättningarna minskar funktionshindrets betydelse
            och den funktionshindrades möjligheter tas till vara fullt ut.
            I förlängningen bör denna ändrade syn också innebära att
          </p>
          <pb facs="riksdagen-motions-pdf/data/199697/mot_199697_SO_0050/mot_199697_SO_0050-0006.pdf"/>
          <p xml:id="i-GsWn8MDnFYnBPBbx5hZPpH">
            funktionshindrade ges samma chans på arbetsmarknaden som personer
            utan funktionshinder. Detta är en utveckling som vi anser måste
            uppmärksammas och uppmuntras. Samtidigt måste man dock ha klart
            för sig att det alltid kommer att finnas människor med funktionshinder
            som trots all teknik behöver extra stöd och hjälp. Detta skall
            alltid garanteras och det står inte i något motsatsförhållande
            till informationsteknologins möjligheter. Det är dock en svaghet
            med IT att den i dag t.ex. hindrar många syn- skadade att ta del
            av utbudet på t.ex. WWW (World Wide Web). Men sam- tidigt ser
            vi detta som ett problem som har alla möjligheter att lösas. Därför
            är det centralt att forskningen och utvecklingen på IT-området
            intensifieras med bl.a. de funktionshindrade i allmänhet och de
            synskadade i synnerhet som särskilt prioriterad grupp. Detta bör
            också kunna innebära att IT blir än mer användarvänlig även för
            andra. I detta sammanhang vill vi dock uppmärksamma ett problem
            som just synskadade har. Även om det redan i dag finns tekniska
            hjälpmedel som underlättar datoranvändandet för synskadade är
            problemet att det på landets hjälpmedelscentraler inte finns utbildade
            handledare. Det innebär att den synskadade kan ha tillgång till
            t.ex. en dator via hjälpmedelscentralen, men sedan inte får någon
            som helst hjälp att lära sig använda den. Detta är en allvarlig
            brist som bör åtgärdas. Regeringen bör därför återkomma till riksdagen
            med förslag på hur denna brist kan åtgärdas. Vi vill i detta sammanhang
            också uppmärksamma en annan grupp, nämligen dyslektikerna. Genom
            den nya tekniken på dataområdet öppnas många möjligheter även
            för denna ofta anonyma grupp att få hjälp med sina läs- och skrivsvårigheter.
            Bara det senaste halvåret har också flera nya datauppfinningar
            och utveckling av dataprogram som skulle underlätta för dyslektiker
            presenterats. Statsmakten skall inte styra forskningen. Detta
            är en grundläggande moderat princip. Det var ju inte heller genom
            statliga direktiv som t.ex. IRC och JAVA utvecklades. Däremot
            har statsmakten en viktig roll som påtryckare och opinionsbildare
            gentemot t.ex. dataindustrin och forsknings- institutionerna.
            En annan oerhört central roll i detta arbete spelar landets handikapporganisationer.
            De bör kunna fungera som föregångare och goda exempel. Dessutom
            är det viktigt att de funktionshindrade själva också finns med
            i utvecklandet av nya program och ny teknik. De vet vilka problem
            som finns i dag och kan ha förslag på hur lösningarna bör vara
            utformade. I skrivelsen meddelar regeringen att det just nu i
            Regeringskansliet bereds ett förslag från Handikappinstitutet
            rörande funktionshindrades och äldre personers användning av IT.
            Vi vill betona vikten av att detta berednings- arbete snarast
            leder till en proposition som riksdagen kan ta ställning till.
            Vi vill också understryka vikten av att de synpunkter som vi redogjort
            för ovan tas med i underlaget till en sådan proposition.
          </p>
          <p xml:id="i-GyZYJsMsAXiqjjR1Y92nxz">
            Hjälpmedel
          </p>
          <p xml:id="i-CsYi9sHFqeZNrbSb9swg1o">
            En av de grundläggande förutsättningarna för att funktionshindrade
            skall ges en reell möjlighet att leva ett så normalt liv som möjligt
            är en god tillgång till olika slag av hjälpmedel. Mot den bakgrunden
            är det anmärkningsvärt att
          </p>
          <p xml:id="i-RqbNjVmJPHfvBAz9B4BiwZ">
            Mot. 1996/97S050
          </p>
          <pb facs="riksdagen-motions-pdf/data/199697/mot_199697_SO_0050/mot_199697_SO_0050-0007.pdf"/>
          <p xml:id="i-CTxK7f558VzTNfMFQHEBXB">
            Mot.
          </p>
          <p xml:id="i-TiLceFBQuG2QNX3PAZzmtU">
            1996/97S050
          </p>
          <p xml:id="i-Atqu4rvKBZjdGdRi9BpqnX">
            regeringen endast på ett par rader om Handikappinstitutets verksamhet
            nämner frågan om hjälpmedel. Vi moderater har under ett flertal
            år föreslagit att en hjälpmedelsgaranti skall införas. Vi upprepar
            detta förslag och menar att regeringen bör ges i uppdrag att skyndsamt
            utreda frågan. Problemet är att landstingen i dag i princip har
            monopol på hjälpmedel. Genom centralt dirigerade överenskommelser
            hänvisas alla med rätt till hjälpmedel till en enda huvudman,
            landstingen. Detta är kostnadsdrivande på grund av frånvaron av
            konkurrens. En anpassning av en bil för en rörelsehindrad som
            är beroende av rullstol blir ofta 100 000 kronor dyrare än den
            behövde bli utan att några fördelar vinns trots den högre kostnaden!
            På så sätt kan alla de som inte har pengar och kontakter komma
            i kläm, precis som inom sjukvården, när byråkratin inte hänger
            med och inte sporras att hitta nya och bättre hjälpmedel. Moderna
            hjälpmedel är för många människor skillnaden mellan ett liv i
            passivitet och invaliditet eller möjligheten att leva ett så normalt
            liv som möjligt. Därför är det allvarligt när den offentliga sektorns
            monopol inte klarar av uppgiften att underlätta livet för landets
            funktionshindrade. Vi vet också att väntan på hjälpmedel riskerar
            att försvåra en invaliditet, men också ge depressioner och arbetsoförmåga.
            Därför måste alla vägar prövas för att komma till rätta med dagens
            kösituation och brist på flexibilitet inom hjälpmedelsområdet.
            Vi moderater vill öppna hjälpmedelsmarknaden och öka möjligheterna
            för alla i behov av hjälpmedel att få dessa. Detta kommer att
            ge fler, bättre och billigare hjälpmedel, eftersom konkurrens
            ger kostnadseffektivitet samtidigt som den tekniska utvecklingen
            påskyndas. Vi kallar vår reform för en hjälpmedelsgaranti. Förslagets
            grund är att alla som är i behov av ett hjälpmedel skall garante-
            ras detta — samtidigt som möjligheten till val av hjälpmedel öppnas
            för den enskilde. Det skall ses som en fortsättning på den valfrihetsrevolution
            som den borgerliga regeringen inledde i form av t.ex. skolpeng
            och vårdgaranti. Vi föreslår därför att verksamheten på landstingens
            hjälpmedelscentraler kompletteras. En möjlighet för dem som har
            rätt till hjälpmedel och inte anser sig kunna vänta i kön eller
            inte har denna möjlighet beroende på t.ex. svårt handikapp införs.
            Detta med bidragsgivning upp till en viss nivå av hjälpmedelcentralens
            kostnader. Fördelarna med detta är flera. « Genom en hjälpmedelsgaranti
            ökar vi valfriheten för alla och inte bara för de ekonomiskt starka.
            + Genom garantin ökar informationsspridningen kring nya hjälpmedel
            då en uppluckring av monopolet innebär en press på hjälpmedels-
            producenterna att marknadsföra sina produkter. Det betyder att
            nya, förbättrade hjälpmedel kommer fler till del snabbare. ee
            Garantin ger handikapporganisationerna en starkare ställning såväl
            ekonomiskt som rent organisationsmässigt. Ekonomiskt genom att
          </p>
          <pb facs="riksdagen-motions-pdf/data/199697/mot_199697_SO_0050/mot_199697_SO_0050-0008.pdf"/>
          <p xml:id="i-CZ4w1733iq1BvUzA3uPue6">
            t.ex. hjälpmedelsproducenterna för att marknadsföra sina produkter
            kommer att använda organisationernas informationskanaler. Organisationsmässigt
            genom att handikapprörelsen blir en naturlig källa för information
            om alla nya och gamla produkter på hjälpmedelsmarknaden. e De
            som inte väljer att använda sig av garantin kommer att mötas av
            kortare väntetider på landstingens hjälpmedelscentraler, då dessa
            avlastats genom hjälpmedelsgarantin.
          </p>
          <p xml:id="i-EHkCzG4Ys2SwTJ238tbeL4">
            Hjälpmedelsgarantin skall ingå som en del i socialförsäkringen,
            men inte rymmas inom ramen för vårt förslag om en sjukvårdsförsäkring,
            eftersom vi inte anser att det är naturligt att jämställa funktionshinder
            med sjukvård. Precis som i dag skall rätten till hjälpmedel ges
            av hjälpmedelscentralernas konsulenter. Men även läkare skall
            kunna utfärda intyg för hjälpmedel, speciellt om det är fråga
            om funktionshinder som har grund i ålderdom. Vi har inte fastlagt
            någon nivå på garantin. Skälet till detta är att den rent praktiska
            utformningen av garantin måste bli föremål för särskild utredning
            där noggranna analyser och avvägningar görs. Det är också viktigt
            att föra en dialog med handikapporganisationerna. Ett problem
            i sammanhanget kan t.ex. vara kostnadsskillnader för olika hjälpmedel
            på ända upp till flera hundratusental kronor. Nivån måste sannolikt
            därför variera beroende på vilken typ av hjälpmedel som behövs.
            Kostnaden för vår garanti kommer att rymmas inom de nuvarande
            utgifter- na för hjälpmedlen. Mycket talar dessutom för att garantin
            i längden kommer att minska det offentligas kostnader, samtidigt
            som utbudet av hjälpmedel ökar. En uppluckring av en monopolmarknad
            innebär ökad konkurrens och ger lägre kostnader.
          </p>
          <p xml:id="i-LH4io49faZ6HTbjrUNEsz4">
            Bilstödet
          </p>
          <p xml:id="i-D5Dp9jsf6qjZmR34qJpaB5">
            Personer med funktionshinder som är beroende av bilanpassning
            får numera inte anpassningsbidrag för sådan utrustning som bilen
            levereras med från bilfabriken. I ett frågesvar den 18 december
            1996 svarade socialministern att en kammarrättsdom sagt att en
            bil som levereras direkt från en bilfabrik med sådan utrustning
            räknas som bil med normal utrustning, varför det inte berättigar
            till anpassningsbidrag. Trots att det naturligtvis blir högre
            pris på bilen. Exempel på sådan utrustning kan vara automatisk
            växellåda, servostyrning, elektriska fönsterhissar. Som vi ser
            det är detta ett utslag av ren byråkrati som lätt bör kunna åtgärdas.
            Regeringen bör därför återkomma till riksdagen med förslag på
            lösning av detta problem.
          </p>
          <p xml:id="i-YHaJcwtxoJt2CrpuBxY4aY">
            Sjuklöneperioden
          </p>
          <p xml:id="i-P9Lg2Er3WhgSFD63PkmXEV">
            Moderata samlingspartiet har vid ett flertal tillfällen krävt
            att den av Socialdemokraterna införda förlängda sjuklöneperioden
            omedelbart bör avskaffas. Argumenten för detta är kända. I detta
            sammanhang vill vi understryka att den förlängda perioden slår
            särskilt hårt mot just funktionshindrade. Arbetslösheten bland
            funktionshindrade är väsentligt mycket högre än bland andra grupper
            i vårt samhälle. Enligt den senaste arbetskraftsunder- sökningen
            var hela 50 procent av alla personer med funktionshinder arbets-
          </p>
          <p xml:id="i-V9mc4CisQgKxmyzURnDnS9">
            Mot. 1996/97S050
          </p>
          <pb facs="riksdagen-motions-pdf/data/199697/mot_199697_SO_0050/mot_199697_SO_0050-0009.pdf"/>
          <p xml:id="i-AoeuZV2uCLfU9LmkG3Rowb">
            Mot. 9 1996/97S050 lösa och i vissa grupper av funktionshindrade
            står hela 90 procent utanför arbetsmarknaden. Genom den förlängda
            sjuklöneperioden, då arbetsgivarna fick det ekono- miska ansvaret
            för sjukskrivningen dag 2 till dag 28, utan att ekonomiskt kompenseras
            för detta, kommer benägenheten att anställa funktionshindrade
            att bli allt mindre. Denna oro har också uttryckts vid ett flertal
            tillfällen av Handikappombudsmannen. Vi har påpekat risken för
            att vi därmed får ett A- och ett B-lag på arbets- marknaden på
            ett sätt som vi moderater inte kan acceptera. Regeringen säger
            nu att man tittar över sjuklöneperioden. Vi anser dock att den
            bör avskaffas så snart som det är möjligt, dock senast vid årsskiftet
            1997/98, inte minst för de funktionshindrades skull. Vad gäller
            frågor om allmänna kommunikationer och färdtjänst för funktionshindrade
            vill vi hänvisa till motion 1996/97:T73 av Per Westerberg m.fl.
            (m) med anledning av regeringens proposition 1996/97:115 Mer tillgänglig
            kollektivtrafik.
          </p>
          <p xml:id="i-XW9g9Ba4YZYeQEwYCzqRiR">
            Hemställan
          </p>
          <p xml:id="i-PQHw9CU5YFx7vChNtqkxJm">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            handikappolitiken, 2. att riksdagen som sin mening ger regeringen
            till känna vad i motionen anförts om de psykiskt funktionshindrade,
            3. att riksdagen som sin mening ger regeringen till känna vad
            i motionen anförts om inriktningen av handikappolitiken, 4. att
            riksdagen som sin mening ger regeringen till känna vad i motionen
            anförts om bostadstillägg till funktionshindrade, 5. att riksdagen
            som sin mening ger regeringen till känna vad i motionen anförts
            om de funktionshindrade och den nya tekniken, 6. att riksdagen
            som sin mening ger regeringen till känna vad i motionen anförts
            om handledning för att kunna använda IT, 7. att riksdagen som
            sin mening ger regeringen till känna vad i motionen anförts om
            en hjälpmedelsgaranti, 8. att riksdagen som sin mening ger regeringen
            till känna vad i motionen anförts om regler för anpassningsbidrag
            av bil, 9. att riksdagen som sin mening ger regeringen till känna
            vad i motionen = anförts om «avskaffande av den = förlängda sjuklöneperioden.
          </p>
          <pb facs="riksdagen-motions-pdf/data/199697/mot_199697_SO_0050/mot_199697_SO_0050-0010.pdf"/>
          <p xml:id="i-3PKgFNMtF98sYqWydSaETh" type="date">
            Stockholm den 10 juni 1997
          </p>
          <p type="signatureBlock" id="i-X7sFuBahxmmJgMMFYRTxAR">
            Gullan Lindblad (m) Sten Svensson (m) Maud Ekendahl (m) Margit
            Gennser (m) Rolf Gunnarsson (m) Tomas Högström (m) Göte Jonsson
            (m) Margareta E Nordenvall (m) My Persson (m) Åke Sundqvist (m)
          </p>
          <p xml:id="i-Npyvun5TLR4LLE3P37hNMA">
            Liselotte Wågö (m)
          </p>
          <p xml:id="i-DyQDkrgxYaD7di8RTbfDM6">
            Mot. 1996/97S050
          </p>
          <p xml:id="i-7DY9hzMY1oLTQMHKDos2jo">
            Leif Carlson (m) Gustaf von Essen (m) Stig Grauers (m) Hans Hjortzberg-Nordlund
            (m) Annika Jonsell (m) Ulf Kristersson (m) Bertil Persson (m)
            Marietta de Pourbaix-Lundin (m) Birgitta Wichne (m)
          </p>
          <p xml:id="i-3hqXLoxxZmgbdA1frqVKnb">
            Anna Åkerhielm (m)
          </p>
          <p xml:id="i-TdbyECxBxv83nY1egxgy8c">
            10
          </p>
        </div>
      </div>
    </body>
  </text>
</TEI>
