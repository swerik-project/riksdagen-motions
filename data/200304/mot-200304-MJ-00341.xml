<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0341/mot_200304_MJ_0341-0001.pdf"/>
      <div type="motHeader" xml:id="i-PvNo44qbVMALkKddV2gRDq">
        <div type="motTitle" xml:id="i-JoMJtKLNCBGR7JB3edD5p7"/>
        <div type="motSubmissionInfo" xml:id="i-HULAxfPsp6idLBHBcrVs6F"/>
      </div>
      <div type="motBody" xml:id="i-Bqo7d4M5vHHp3VuW5NAa8">
        <div xml:id="i-2QGy1KWxchqFVgq5XLpp2w">
          <p xml:id="i-SDSfiaXdUqeqX5TUdc6E1Q">
            2003/04 mnr: MJ341 pnr: v358
          </p>
          <p xml:id="i-3AEAprQQzwYbuxssXpgSQL">
            Motion till riksdagen 2003/04:MJ341
          </p>
          <p xml:id="i-2xvkQbx9HFHwg9qkH5Btv4">
            av Sven-Erik Sjöstrand m.fl. (v)
          </p>
          <p xml:id="i-Ro3EpiU2hHne2qvW3Ltpke">
            Miljöledningssystem
          </p>
          <p xml:id="i-9PFQokHFJZjkDFaEH1uUPA">
            Förslag till riksdagsbeslut
          </p>
          <p xml:id="i-TpA5qXbUKjPgHJLS3juB7A">
            Riksdagen tillkännager för regeringen som sin mening vad som
            i motionen anförs om utformningen av direktiv för utvärdering
            av miljöledningssystemen.
          </p>
          <p xml:id="i-MegVM7n1ro7W5Qsxww6Y4Q">
            Inledning
          </p>
          <p xml:id="i-DuihbjkUnzRA8zUrSa4fb2">
            Intresset för miljöarbete håller i sig och utvecklas hela tiden.
            Då vi gått in i 2000-talet håller engagemanget dock på att ändra
            form. För många företag har miljöfrågor blivit en affärsstrategisk
            fråga och miljöarbetet har integrerats i affärerna stegvis. Etik
            och moral lyfts samtidigt upp allt starkare. Många företag försöker
            ha ett ansvar för hur människor inom verksamheten mår och hur
            dessa människor mår i ett livscykelperspektiv. Vi har också allt
            kunnigare konsumenter som vill kunna konsumera med gott samvete.
            Ledningssystem för miljö, kvalitet och arbetsmiljö, informationssäkerhet
            m.m. behöver inte utvecklas separat utan kan integreras. Genom
            sådana integrerade ledningssystem blir det enklare att få ett
            helhetsperspektiv på verksamheten och det går även att lägga in
            aspekter på moral och etik allt efter behov.
          </p>
          <p xml:id="i-XTn8NvHRGR5wx7cAiCKkDE">
            Det finns en stor enighet bland både myndigheter och verksamhetsutövare
            om att miljöledningssystem innebär fördelar inom = företaget vid
            tillsynsarbetet. Bland allmänheten anser över 70 procent att det
            är mycket viktigt att företagen arbetar med miljöfrågor. Undersökningar
            visar också att upp mot 80 procent av de anställda deltar på något
            sätt i miljöarbete.
          </p>
          <pb facs="riksdagen-motions-pdf/data/200304/mot_200304_MJ_0341/mot_200304_MJ_0341-0002.pdf"/>
          <p xml:id="i-Az5iRkCAYcxcpQv4ReSw2d">
            2003/04:MJ341
          </p>
          <p xml:id="i-AdBiycKDKmGrzdpLtw2bAw">
            Införande av miljöledningssystem
          </p>
          <p xml:id="i-7mxCCesjpWaMnMKT1qniyo">
            Ett företag som vill införa ett miljöledningssystem börjar med
            att göra en miljöutredning. Då skall verksamhetens miljöaspekter
            beskrivas och de mest betydande miljöfrågorna identifieras. Med
            utgångspunkt i miljöutredningen skall företaget formulera en miljöpolicy
            med övergripande mål. Miljöpolicyn bör återge hur företaget skall
            följa upp lämplig lagstiftning och den skall innefatta uppgifter
            om ständig förbättring. Miljöpolicyn skall enligt standarden vara
            tillgänglig för allmänheten. Lämplig utbildning skall också ges
            till den personal som har arbetsuppgifter som kan ge miljöpåverkan.
            Det är viktig att företaget planerar verksamheten så att rutinerna
            blir tydliga. Det är också viktigt att alla är uppmärksamma på
            svagheter och att man följer upp och kontrollerar arbetet. Regelbunden
            revision är därför en viktig stöttepelare i miljöledningssystemet.
            När väl miljöledningssystemet har införts kan företaget få systemet
            certifierat. Detta utförs av ett utomstående certifieringsorgan.
            EMAS (Eco Management and Audit Scheme) är EU:s frivilliga system
            för miljöstyrning och miljörevision. EMAS är något mer omfattande
            än ISO 14001 och innehåller även krav på att företaget årligen
            skall publicera en redovisning av sitt miljöarbete. En ackrediterad
            miljökontrollant godkänner miljöredovisningen och slutligen godkänner
            Svenska Miljöstyrningsrådet AB att en verksamhet uppfyller EMAS-kraven
            genom att registrera den. När ISO 14001 kom 1996 var den i flera
            avseenden en banbrytande standard jämfört med sina föregångare
            inom kvalitetsområdet, ISO 9000- serien. Men trots den dynamiska
            och behovsanpassade intentionen i ISO 14001 har denna standard
            i stort sett tillämpats som vilken kravstandard som helst. Konsulter
            och revisorer har haft en tendens att fokusera mer på enskilda
            förslag än sammanhang och helhet. Det viktiga blir då att få de
            enskilda kraven dokumenterade, och att utveckla ledningssystem
            har blivit mer en fråga om att ta fram en pärm än att få infört
            ett systematiskt ledningsarbete. Varför har det blivit så? Troligen
            är den enkla förklaringen att revisorer, tillsynsmyndigheter och
            andra involverade inte har sett hur de på annat sätt skulle få
            en referenspunkt att verifiera överensstämmelse mot. Uppmaningen
            till verksamheten har varit att ”dokumentera det ni gör och gör
            det ni har dokumenterat”. Detta har gällt såväl inom kvalitets-
            som miljöområdet. Det allvarliga här är att det är få verksamheter
            som i stället har tagit utgångspunkt i en kritisk granskning av
            vad man gör och hur man gör det, dvs fokuserat på processerna
            och deras samverkan. Efter ett tag har ”pärmsystemet” tappat sin
            verkan och man ser inte hur man skall komma vidare.
          </p>
          <pb facs="riksdagen-motions-pdf/data/200304/mot_200304_MJ_0341/mot_200304_MJ_0341-0003.pdf"/>
          <p xml:id="i-7sGJxFN35AMi12EcqPuGcV">
            Brister i miljöledningssystemen
          </p>
          <p xml:id="i-QmEqF4qT3DWmcva2S5N57F">
            I vissa miljöledningssystem syns tydliga brister. Inventering
            av direkta miljöaspekter som förbrukning av papper, pennor, spolningar
            på toaletten m.m. prioriteras över den påverkan som sker i förvaltningarnas
            eller företagens dagliga verksamhet och den miljöpåverkan de där
            utövar direkt eller indirekt. Varför fokuserar man inte på sina
            miljöpåverkande ”produkter” t.ex. tjänster i form av handläggning,
            rådgivning, beslut m.m.? Miljöledningssystem är viktiga verktyg
            för både myndigheter och företag. Men det är viktigt att utvärdera,
            lära av misstagen och inte bara se till revisorernas eller tillsynsmyndigheternas
            behov. Det är viktigt att utvärdera hur väl målen i miljöledningssystemen
            är satta i relation till miljöbalken. Det finns också ett behov
            av att utvärdera effekten som miljöledningssystem haft inom den
            offentliga sektorn och hur medlen skall hanteras. Vi har säkert
            hört det förr: ”ett system fungerar så bra som den svagaste länken
            medger”. Med hänvisning till ovanstående anser vi att regeringen
            bör få i uppdrag att utforma direktiv för utvärdering av miljöledningssystem
            till berörda myndigheter enligt motionens intentioner. Detta bör
            riksdagen som sin mening ge regeringen till känna.
          </p>
          <p xml:id="i-KKCxFgiGh3jzQ3CGHcQqEx">
            Stockholm den 1 oktober 2003
          </p>
          <p xml:id="i-U6aiYx6GsZUxTkmhtcJzyU">
            Sven-Erik Sjöstrand (v) Owe Hellberg (v) Kjell-Erik Karlsson
            (v) Sten Lundström (v) Karin Svensson Smith (v) Karin Thorborg
            (v)
          </p>
          <p xml:id="i-X6ZbQmeJxsNRK8nRvmNhRP">
            2003/04:MJ341
          </p>
        </div>
      </div>
    </body>
  </text>
</TEI>
