<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00317">
  <teiHeader>
    <fileDesc>
      <titleStmt>
        <title>Bostäder</title>
        <author corresp="i-PgfrE9pakWspkNp9dr9ejT">av Caroline Szyber (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostäder</title>
          <idno type="rdwebb">GZ02C317</idno>
          <rs type="number">C317</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C317/text</ref>
          <ref type="dokument_url_html">http://data.riksdagen.se/dokument/GZ02C317</ref>
          <ref type="dokumentstatus_url_xml">http://data.riksdagen.se/dokumentstatus/GZ02C317</ref>
          <ref type="doc">http://data.riksdagen.se/fil/37EA945A-0A2B-4DA6-B38E-35C8189D59A0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3sJJryoFAngJbBcqwPg1Qo" type="signed"/>
        <correspContext corresp="i-3sJJryoFAngJbBcqwPg1Qo">
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-HoEV44tgHoh6bN2qUngWgV" type="numbering">
          <date when="2011-10-06"/>
        </correspAction>
        <correspAction xml:id="i-Gp9UYbgircM5cW2FmQfBZd" type="submission">
          <date when="2011-10-05"/>
        </correspAction>
        <correspAction xml:id="i-AYdtou49E5Rj1SqvBE6qv2" type="transfer">
          <date when="2011-10-05"/>
        </correspAction>
        <correspAction xml:id="i-NUDCRvQjH4hYpHYqHWQG4r" type="assigned"/>
        <correspContext corresp="i-NUDCRvQjH4hYpHYqHWQG4r">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-917mzcE2qffZfz6ZjfAg5v" type="motBody">
        <div xml:id="i-LtNuWVQxaPtnnMBm4KLHz2" type="motProposal" subtype="förslag">
          <head xml:id="i-PKE7YN9j3uCscAWSn6TgbG">
            Förslag till riksdagsbeslut
          </head>
          <list xml:id="i-C6QcN8bW6qJm9L6t59KYGt" style="ol">
            <item xml:id="i-UZZuCtwqaGh6nHkUiRMonG">
              Riksdagen tillkännager för regeringen som sin mening vad som
              anförs i motionen om en utredning om hyresrättens ställning.
            </item>
            <item xml:id="i-YNczgf2tpvrQCfZT55o6gE">
              Riksdagen tillkännager för regeringen som sin mening vad som
              anförs i motionen om att förenkla regelverket kring bostadsbyggande.
            </item>
            <item xml:id="i-EeKAXDcnF2LzFjba21T4FY">
              Riksdagen tillkännager för regeringen som sin mening vad som
              anförs i motionen om ett system med från- och tillval för hyreskontrakt.
            </item>
            <item xml:id="i-UDtnDKuRjjppZ6e9br3Po5">
              Riksdagen tillkännager för regeringen som sin mening vad som
              anförs i motionen om att avskaffa taxeringsvärdessystemet. 1
            </item>
            <item xml:id="i-SVMahQJ4kjQbMtWomaN2vW">
              Riksdagen tillkännager för regeringen som sin mening vad som
              anförs i motionen om en utredning för att se över ett införande
              av avdragsgillt bosparande för unga. 1
            </item>
          </list>
          <p xml:id="i-9jtNdxYHU1aJR59Q9JdAsT">
            1 Yrkandena 4 och 5 hänvisade till SkU.
          </p>
        </div>
        <div xml:id="i-HYvEV63sEfzMSfSjoks7SW" type="motContent">
          <head xml:id="i-5pCwP3viYPbh4gozDSuFiE" type="h1">
            Inledning
          </head>
          <p xml:id="i-EUHEfonSHHTpKeJX6V12D4">
            Till människans grundläggande behov och rättigheter hör att ha
            en bostad, en plats att kalla sitt hem. En bostad är en social
            rättighet. En balans mellan tillgång och efterfrågan på bostäder
            är en förutsättning för en god samhällsutveckling. Bostadsbrist
            liksom bostadsöverskott och ett ensidigt bestånd av bostäder skapar
            stora ekonomiska och sociala problem. Vi vet att det idag finns
            en stor brist på bostäder. I storstäderna och inte minst i Stockholm
            är denna brist mycket påtaglig och påverkar otroligt många människor.
            Kristdemokraternas boendepolitik utgår från den enskilda personens
            ansvar, möjligheter och skyldigheter. Rätten till ägande måste
            tillgodoses, samtidigt som samhället behöver garantera en solidarisk
            bostadspolitik där även den som inte är köpstark har rätt till
            ett gott och tryggt boende. Bostadspolitiken måste inriktas på
            att, utan detaljstyrning, skapa förutsättningar för ett ökat byggande
            och ett billigare boende. Vi behöver arbeta offensivt för att
            både på ett bättre sätt nyttja befintligt bostadsbestånd och se
            till att de hinder som finns för en del grupper att få tag i en
            bostad undanröjs. Det ska dock betonas att det absolut viktigaste
            vi kan och ska göra är att skapa förutsättningar för ett ökat
            byggande. Det handlar om att göra det enklare och billigare.
          </p>
          <p xml:id="i-6vqnAf2c13xxTbbgfa4879">
            Regeringen med bostadsminister Stefan Attefall arbetar aktivt
            med att förbättra förutsättningarna. Den senaste i raden av positiva
            nyheter är beskedet att det i budgeten för 2012 görs en höjning
            av den skattefria delen för den som vill hyra ut delar av eller
            hela sin bostad. Förslaget innebär att den som helt eller delvis
            vill hyra ut sin privatbostad kan ha en årlig hyresintäkt på 26
            250 kronor från uthyrningen utan att betala skatt. Med det avdrag
            som gäller idag är den summan 22 500 kronor.
          </p>
          <head xml:id="i-GWAobkwFwuecXyp7NTzPTG" type="h1">
            Förbättra hyresrättens ställning
          </head>
          <p xml:id="i-2n8NT5RQHtwpYU3Exsd3Ta">
            Det finns en diskussion om huruvida dagens skatteregler missgynnar
            hyresrätten jämfört med bostadsrätten och egnahem. Det är viktigt
            att ingen enskild boendeform missgynnas. Jag vill att denna fråga
            ska ses över. I sammanhanget vill jag att möjligheten att ta bort
            den kommunala fastighetsavgiften på hyresfastigheter ses över.
            Jag anser också att det behöver utredas hur en låg moms på bostadshyror
            skulle kunna bidra till att stärka hyresrätten. Det skulle kunna
            innebära att fastighetsägarna får dra av ingående moms i sina
            bolag, vilket kan minska det sammanlagda skattetrycket. Regeringen
            har lagt en grund för att göra det mer attraktivt att bygga hyresfastigheter
            i och med reformeringen av hyressättningssystemet som gjorts i
            bred enighet med parterna. I samband med budgetpropositionen för
            2011 sades också att fler åtgärder för att stärka hyresrättens
            ställning ska övervägas. Jag anser att detta arbete bör intensifieras
            och att frågan bör utredas. Detta bör ges regeringen tillkänna.
          </p>
          <head xml:id="i-SLJFo9gcVdJwYPYYFDWcud" type="h1">
            Förenkla regelverket för byggande
          </head>
          <p xml:id="i-PijFmU9qswdZ8d8nAjawB">
            Det har skett väsentliga förbättringar för att förenkla regelverket
            för byggande i och med den nya plan- och bygglagen. Den innehåller
            bland annat kortare handläggningstider för bygglov. Ett antal
            lärosäten har också fått möjlighet att tillhandahålla bostäder
            för studenter och forskare, vilket var omöjligt tidigare.
          </p>
          <p xml:id="i-WnTiBCxVDhLGLtmVcLPdxd">
            I betänkande 2010/11:CU22 anför civilutskottet att Boverkets
            byggregler de senaste åren har genomgått relativt omfattande förändringar.
            Boverket har också haft ett speciellt uppdrag att särskilt utreda
            hur byggreglerna tillämpas när det gäller produktionen av studentbostäder.
            Den 1 januari 2011 ändrades exempelvis vissa bestämmelser när
            det gäller avskiljbarhet i bostad etc. Detta är välkomna åtgärder.
            Om jag kan få samma funktioner i gemensamma utrymmen finns det
            självklart ingen anledning att det ska finnas sådana krav kvar.
            Självklart finns det många krav och normer som är berättigade
            för att upprätthålla en god säkerhet och försäkra hyresgästen
            eller köparen om att bostaden håller en god kvalitet. Det finns
            dock goda skäl att ifrågasätta varför det måste finnas synpunkter
            på vilken våning ett kök ska ligga på eller att ett sovrum måste
            ha fönster.
          </p>
          <p xml:id="i-954tyT7Qq3SQZaFAJGXSeW">
            Det som har genomförts har varit bra men jag anser att det bör
            ses över hur detta arbete kan fortsätta.
          </p>
          <head xml:id="i-J3zu93qWCgWtDvS25XNQPU" type="h2">
            Från- och tillval
          </head>
          <p xml:id="i-6khFNt3KxrpKDH3oG4WKmA">
            Människors rätt att själva bestämma över sitt boende måste öka.
            Likaså måste det finnas ett utrymme för dem som bygger att få
            testa nya idéer. Jag anser att det ska ses över hur det kan införas
            ett system för från- och tillval som gör hyreskontrakten mindre
            standardiserade och kan ge lägre hyra med lägre servicegrad och
            vice versa.
          </p>
          <head xml:id="i-REAEasmpjqEUfshS5LJjh8" type="h1">
            Ägarlägenheter i befintligt bestånd
          </head>
          <p xml:id="i-E2HD5mgA1Gx9qhUNpWru4y">
            I maj 2009 infördes ägarlägenheten som en ny upplåtelseform i
            Sverige. Förslaget syftade bland annat till att öka mångfalden
            och valfriheten i boendet och till att stärka den enskildes inflytande
            över sitt boende. Avsikten var också att ägarlägenheter skulle
            bidra till ökad bostadsproduktion och till ett ökat utbud av lägenheter
            att hyra. Jag vill nu att vi går vidare och inför ägarlägenheter
            även i det befintliga beståndet. Detta skulle kunna få positiva
            konsekvenser i exempelvis utsatta miljonprogramsområden.
          </p>
          <head xml:id="i-74Njgugc8ctVeSuCi6RLLv" type="h1">
            Avskaffa taxeringsvärdessystemet
          </head>
          <p xml:id="i-KGiAcK8GpsQEqDEpPSzXgH">
            Kristdemokraterna har länge drivit frågan om att avskaffa fastighetsskatten
            och ersätta den med en låg kommunal avgift. Anledningen var att
            fastighetsskatten var en orättvis och oförutsägbar skatt. Eftersom
            den följde fastighetens marknadsvärde bestämdes den på ett ormligt
            sätt av grannarnas husaffärer. Från och med den 1 januari 2008
            är fastighetsskatten ersatt av en kommunal avgift. Jag anser nu
            att taxeringsvärdessystemet borde avskaffas. Det är ett otidsenligt
            system som nu till stora delar saknar praktisk betydelse. Regeringen
            har aviserat att en utredning om att avskaffa eller avsevärt förenkla
            systemet med fastighetstaxering av bostäder ska genomföras.
          </p>
          <head xml:id="i-XUd5eeYzFKrG319vg5vxUf" type="h1">
            Inför ett bosparande för unga
          </head>
          <p xml:id="i-C7NuDroabCwnDG37vDsGYv">
            Många unga har svårt att få råd att köpa en bostad. Detta gäller
            även om man har en relativt god inkomst eftersom det behövs en
            kontantinsats vid köp. År 2008 infördes förvärvsgarantier. En
            utvärdering är gjord av Statens bostadskreditnämnd och de uppger
            i maj 2010 att bara en enda person har använt garantin. Det är
            uppenbart att andra vägar behöver prövas.
          </p>
          <p xml:id="i-4josxNFB7H92Zf5u2aoQut">
            Sedan Finansinspektionen i oktober 2010 införde regler om bolånetak
            blev det ännu svårare för unga och detta speciellt i storstäderna
            där priserna är höga. Jag vill därför att det utreds hur det kan
            införas ett bosparande för unga genom en särskild skattestimulans
            för personer under 34 år som vill spara till ett bostadsköp. Det
            finns ett system i Norge som används av många. Där får unga spara
            20 000 norska kronor varje år med 20 procents skatteavdrag upp
            till ett tak på 150 000 kronor. Om pengarna inte används till
            ett bostadsköp beskattas pengarna retroaktivt. Det bör ses över
            hur Sverige kan införa något liknande. Detta bör ges regeringen
            tillkänna.
          </p>
        </div>
        <div xml:id="i-YAiEGCbhFGJgrkU5YDtTyR" type="signatureBlock">
          <list xml:id="i-31jr4UKD4tJtGrc6WwhWah">
            <item xml:id="i-897Ev4bNapdiuhagLfqHRd" who="i-PgfrE9pakWspkNp9dr9ejT" type="signature">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
