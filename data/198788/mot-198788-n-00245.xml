<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-n-00245">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_245/mot_198788_n_245-001.pdf"/>
      <div xml:id="i-Gi4DFpmVh5xtMQCc7a77k2" type="motHeader">
        <div xml:id="i-bh8QFzt6TieK4S7gGNGvG" type="motTitle"/>
        <div xml:id="i-Ch4ibgD4Q6zZAWWH1kGweT" type="motSubmissionInfo"/>
      </div>
      <div xml:id="i-6RZnQksJoG1cnAyQYWodNL" type="motBody">
        <div xml:id="i-XMK7tiUKpjuvgn6Fxmkaj">
          <p xml:id="i-SMopM7ynHfKt5gL5iC9a48">
            Motion till riksdagen | 1987/88:N245
          </p>
          <p xml:id="i-36raTgQ2hV7s5fovwfGtKY">
            av Erik Holmkvist och Lars Ahlström (m) om de små och medelstora
            företagen
          </p>
          <p xml:id="i-LA4jeE7rCRy3ivvgkJQSkn">
            Vårt lands utveckling avgörs i de små och medelstora företagen
          </p>
          <p xml:id="i-Xmxc8XkUgFwUprdGbTsejC">
            De små och medelstora företagens utveckling kommer att ha en
            avgörande betydelse för hela vårt lands ekonomiska utveckling
            de närmaste åren. All erfarenhet visar att företagande byggt på
            privat ägande inom ramen för marknadsekonomin har varit det system
            som tillåtit välstånd att växa fram. Det är inte enbart i vårt
            land som de mindre företagen är viktiga och alltmer uppmärksammade.
            Världen över finner man exempel på förståelse för de mindre företagen
            och deras betydelse för den ekonomiska utveck- lingen. Flexibilitet
            och förmåga till förnyelse gör det möjligt för små företag att
            finna nischer för sina produkter/tjänster. Inte minst ur regionalpolitisk
            synpunkt är det värdefullt att de mindre företagen kan utvecklas.
            Dynamiken i dessa företag är av allra största betydelse för glesbygdens
            fortlevnad och tillväxt. De mindre och medelstora företagens betydelse
            för en orts sysselsättning är ofta stor. En nedläggning får ofta
            stora konsekvenser och kan i vissa fall bli ett hot mot den bygdens
            fortlevnad. Tillkomsten av nya mindre företag måste underlättas.
            Bildandet av företag skall kunna ske mycket enkelt. Finansieringsformerna
            måste ses över. Viktigt är att företagen ges möjlighet att med
            egna vinstmedel kunna utvecklas och expandera. Viljan att ta risker
            — som ett företag tvingas ta vid expansion eller nyetablering
            — minskar i takt med andelen lånat riskkapital. Det är angeläget
            att förbättra näringslivsklimatet för framför allt de mindre företagen.
            I det sammanhanget är det viktigt att komma ihåg att bakom varje
            mindre företag står ofta en person — företagaren — och hans/hennes
            familj. Många som i dag skulle vilja starta ett eget företag eller
            står i begrepp att expandera i ett redan befintligt hålls tillbaka
            av både risker och uppenbara problem. Att tvingas ställa alla
            sina personliga eller familjens tillgångar i pant som säkerhet
            för lån till företaget avskräcker många. Det faktum att företagaren
            förutsätts vara insatt i den mängd nya lagar, inte minst inom
            det arbetsrättsliga och skattetekniska området, som tillkom- mit
            de senaste åren är avskräckande. En ny företagares svårigheter
            med byråkrati och krångel är därutöver en realitet. 14
          </p>
          <pb facs="riksdagen-motions-pdf/data/198788/mot_198788_n_245/mot_198788_n_245-002.pdf"/>
          <p xml:id="i-FQs7k9D1vrVS6o49ntfbFa">
            99 90 av alla privata företag i vårt land har färre än 200 anställda.
            491 000 små och medelstora företag inkl. jordbruk sysselsatte
            1987 ca 1 000 000 personer. I flertalet län står de mindre och
            medelstora företagen för dynamiken i vårt näringsliv. Framför
            allt är det tjänsteföretagen som växer i antal och anställda.
          </p>
          <p xml:id="i-6NSSh6REFZ5qGJqgzrkoGW">
            Socialdemokratisk politik — ett hot mot utvecklingen
          </p>
          <p xml:id="i-JxKjuac2i7JNY8zpbUFXag">
            Den socialdemokratiska näringspolitiken framstår alltmer som
            mindre företagsvänlig. Det hjälper föga att tala vackert om småföretagens
            betydelse när man i handling visar att man inte förstår — eller
            vill förstå — vad det gäller. Sedan 1982 när den socialdemokratiska
            regeringen tillträdde har skattesi- tuationen för företagen skärpts
            på ett närmast dramatiskt sätt. Således betalar företagen i dag
            i löpande priser tre gånger så mycket skatt. Arvs- och förmögenhetsskatterna
            har femfaldigats. Momsintäkterna är 50 96 så stora. Skattekvoten
            har ökat till 56 76 — ett rekord globalt sett. Tillgången på riskvilligt
            kapital brandskattas genom löntagarfonder i de mindre företagen
            för att användas till aktieköp i de stora börsföretagen. Detta
            får till följd att utvecklingen/expansionen i de mindre företagen
            blir sämre än den kunnat bli utan löntagarfonder. Löntagarfondssystemet
            måste därför snarast avskaffas. De nuvarande arvsskatterna omöjliggör
            naturliga generationsskiften. Alltför ofta tvingas företagen säljas
            eftersom arvtagarna inte klarar av att betala arvsskatt på företagens
            substans. Förmögenhetsskatten på arbetande kapital i företagen
            blir alltmer ett hot— inte bara mot företagarna. För att kunna
            betala förmögenhetsskatt på ett normalstort företags substans
            tvingas företagsägaren ta ut 100 000-tals kr. i lön för att efter
            skatt kunna betala förmögenhetsskatt. Detta urholkar solidariteten
            och minskar möjligheten till utveckling och expansion. På sikt
            hotas även sysselsättningen. Investmentbolagens köp av mindre
            och medelstora företag ökar på grund av just arvs- och förmögenhetsskatterna.
            En obehövlig maktkoncentration av ägandet påskyndas. Vi måste
            därför med det snaraste medverka till att arvsskatten mildras
            och att förmögenhetsskatten och beskattningen av kapital bundet
            i rörelse avskaffas. Kommunernas egenregiverksamhet innebär ofta
            en konkurrens med de privata företagen på olika villkor. Kommunernas
            ambition — att alltmer av tjänster och service skall handhas av
            kommunen själv — blir ett hinder i utvecklingen i de privata mindre
            företagen. Service- och tjänsteföretagen behöver oftast få arbeta
            på hela marknaden, inte vara begränsad till att arbeta på bara
            delar av densamma. De socialistiska majoriteterna tillsammans
            med fackliga intressen har inte förstått allvaret i denna utveckling.
            Mot denna bakgrund är det angeläget och nödvändigt att hos politiker
            och fack öka förståelse för vikten av ökad konkurrens och på lika
            villkor.
          </p>
          <p xml:id="i-VCnr6se9WSR8nSRnZLBWq7">
            Mot. 1987/88 N245
          </p>
          <p xml:id="i-RG5598BCwWfLnDPo1bQLJ4">
            15
          </p>
          <pb facs="riksdagen-motions-pdf/data/198788/mot_198788_n_245/mot_198788_n_245-003.pdf"/>
          <p xml:id="i-Q1ruYNqxt68qBr4jcSissG">
            Även tjänsteföretagen behövs
          </p>
          <p xml:id="i-7sZjEyTJFDR2WczWMxkA12">
            Detaljhandel och distribution har stor betydelse för att företagens
            produkter/ tjänster skall kunna tillhandahållas till låga priser.
            Vi har i vårt land en väl fungerande handel som arbetar under
            hård konkurrens, villket ger lägsta tänkbara pris. Viktigt är
            att mångfald finns även inom detta område, externa varuhus, centrumvaruhus,
            områdeshallar, kvartersbutiker och ett brett utbud av varor från
            specialbutiker i städer, centralorter och på landsbygden. Denna
            goda täckning som detaljhandeln har får inte styras politiskt.
            Konsumentintresset genom marknadens påverkan måste vara det som
            avgör såväl plats, storlek av butiker som sortiment. Även öppettider
            och prissätt- ning skall avgöras utifrån utfallet i ädel tävlan
            handelsföretagen emellan. Något annat är inte konsumenterna betjänta
            av.
          </p>
          <p xml:id="i-57wQjRs5SuUEMCChreRNEB">
            Väl utbildad arbetskraft är nödvändig
          </p>
          <p xml:id="i-4CGHpYPb6hRKS9SmDmZbQP">
            För att de mindre företagen skall kunna konkurrera om väl utbildad
            arbetskraft måste en väl fungerande lärlingsutbildning tillskapas.
            Mångfal- den i de små företagen är av sådan art att all utbildning
            inte kan fås genom det kommunala/statliga utbildningsväsendet.
            Även hantverksutbildning kan lösas genom den av oss moderater
            föreslagna lärlingsutbildningen. I dag saknas utbildning inom
            en mängd områden, vilket motverkar utveckling och servicekunnande.
            De mindre företagen är i stort behov av kontakter och samarbete
            med högskolorna runt om i vårt land. Avsaknaden av tekniskt kunnande
            är ofta ett svårt handikapp i utvecklingsarbetet. En effektivare
            teknikspridning är därför angelägen. De mindre och medelstora
            företagen är i dag och har varit genom hela den industriella utvecklingen
            bärare av förnyelse, innovationsförmåga och de stora uppfinningarna.
            En god näringsmiljö är förutsättningen för en sådan fortsättning.
            Allt som kan göras för att underlätta tillkomsten av och utvecklingen
            i dessa företag måste göras. Krångel och byråkrati eller hinder
            av annat slag måste undanröjas.
          </p>
          <p xml:id="i-HMvhJYYBu7dFtA8C86Ymj5">
            Småföretagen är motorn i den svenska utvecklingen
          </p>
          <p xml:id="i-44FEjME2UarFZJHe4wvYq5">
            De små och medelstora företagen svarar i dag direkt och som underleveran-
            tör för 25 96 av vårt lands export, ca 32 Jo för de totala investeringarna
            i vårt näringsliv och för 25 96 av sysselsättningen.
          </p>
          <p xml:id="i-6ZjUSDdCmsAoqvghaqARbn">
            Avreglera— ger ökad frihet och högre effektivitet
          </p>
          <p xml:id="i-3yrz3tyXzjXTQnM8UokJ9B">
            Undersökningar visar att den offentliga sektorns verksamhet bedrivs
            till högre kostnader än den privata. Detta gäiler exempelvis tandvård,
            äldrevård eller barnavård. Genom att låga privata alternativ får
            verka kan kostnadsni- vån hållas nere och resurser kan överföras
            till områden som saknar tillräckliga resurser. Valfriheten skulle
            öka. Servicesektorn måste öppnas för privata alternativ och initiativ.
          </p>
          <p xml:id="i-Q4FGqz5LZqE8juuryBhJLH">
            Mot. 1987/88 N245
          </p>
          <p xml:id="i-FHqxBk5rck3QVGbSAudbzb">
            16
          </p>
          <pb facs="riksdagen-motions-pdf/data/198788/mot_198788_n_245/mot_198788_n_245-004.pdf"/>
          <p xml:id="i-DFekEJerVrAXM9h5wJk2VY">
            Erfarenheterna visar att statliga företag i allmänhet har en
            sämre utveckling och effektivitet än privata. En privatisering
            skulle därutöver innebära konkurrens på lika villkor, vilket inte
            är fallet i dag. Detta gäller i all synnerhet inom kommunernas
            egenregiverksamhet. En viktig hörnsten i ett fritt näringsliv
            är att det råder etableringsfrihet. Denna frihet att etablera
            sitt företag när och var som helst är ett omistligt krav. De signaler
            som nu hörs om etableringskontroller av olika slag är således
            ett hot mot näringsfriheten. Vi tar avstånd från varje försök
            att genom etableringskontroller söka ge samhället kontroll över
            när och var och av vem ett företag etableras.
          </p>
          <p xml:id="i-HVaSnWk9Z893pgJDBiZ83z">
            Vi måste stimulera egenföretagandet
          </p>
          <p xml:id="i-K7n6sUjf22veURZMX98Pim">
            Unga människor måste stimuleras att bli egna företagare. Utan
            nyetablering stannar utvecklingen av. Villkoren för de mindre
            företagen måste bli sådana att det åter blir meningsfullt att
            satsa på ett eget företag. Även för de mindre och medelstora företagen
            är det angeläget att det finns fasta spelregler på marknaderna.
            Ständiga ändringar i skattereglerna, lagar och bestämmelser leder
            till sådan osäkerhet att etableringar av företag inte sker i den
            omfattning som eljest skulle ha blivit fallet. En företagare tar
            inte risker om han/hon inte kan vara säker på att överblickbar
            tid innehåller överblickbar skatte- och annan lagstiftning. Vi
            vänder oss mot de ständiga ändringar i skatte- och annan lagstiftning
            som skett de senaste åren. En fortsättning i den riktningen gagnar
            inte svenskt näringsliv.
          </p>
          <p xml:id="i-MMU4mRNp3TYgbefMchdf5g">
            Det är han/hon som avgör
          </p>
          <p xml:id="i-5sk4CgE5CMZ49AzggB5bQF">
            Vi skall inte glömma att bakom varje företag står en enskild
            person — företagaren — man eller kvinna. Det är hans/hennes idé
            och vilja att satsa som är avgörande om det startas ett företag.
            Och i ett företag som står inför utveckling och expansion är det
            likaledes företagaren som skall fatta beslutet om investering
            och nyanställning. Det är företagarens ekonomi, tid och arbetsförmåga
            och kanske framför allt tro på framtiden som kommer att avgöra.
            Det är därför angeläget att medverka till att varje sådant avgörande
            skall bli lättare att fatta. Det skall löna sig att arbeta. Det
            skall löna sig än mer att arbeta mer.
          </p>
          <p xml:id="i-XavV2SgHo1e251yCHHB375">
            Hemställan
          </p>
          <p xml:id="i-XLWHG2kyi2buaJD5xmvP1U">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            de små och medelstora företagens stora betydel- se för utvecklingen
            i vårt land,
          </p>
          <p xml:id="i-HVw9quXfA2AvBYAaw3oLQy">
            Mot. 1987/88 N245
          </p>
          <p xml:id="i-NcaArXjjA6Xu3eEBt8nVSB">
            17
          </p>
          <pb facs="riksdagen-motions-pdf/data/198788/mot_198788_n_245/mot_198788_n_245-005.pdf"/>
          <p xml:id="i-3BGsfsEDqwmJgsCNKhYzC7">
            [EEE rä nrnatg FI oo RE or SRESESARNE eV OS är on RSS RA SRA
            I LTR
          </p>
          <p xml:id="i-KiVzNbNxkHPUycnNdJzefk">
            2. att riksdagen hos regeringen begär åtgärder enligt riktlinjer
            i - Mot. 1987/88 motionen för att underlätta utvecklingen för
            de mindre företagen. N245
          </p>
          <p xml:id="i-CewN8k8uv48stxdBEqhGHy" type="date">
            Stockholm den 20 januari 1988
          </p>
          <div xml:id="i-JBGpPHU8jXWpArsZq4Mkqn" type="signatureBlock">
            <p xml:id="i-HBTbCbafB6291hvfEryqAN" who="i-XSmf7kggQT5AhCPw4beW4j" type="signature">
              Erik Holmkvist (m)
            </p>
            <p xml:id="i-9FqRq9aGANhVbkR9vnwADh" who="i-LdcpsKShecfVeq8aSH6BZZ" type="signature">
              Lars Ahlström (m)
            </p>
          </div>
          <p xml:id="i-2bdz3YjvvS9qkDxht7752q">
            18
          </p>
        </div>
      </div>
    </body>
  </text>
</TEI>
