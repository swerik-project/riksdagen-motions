<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00541">
  <teiHeader>
    <fileDesc>
      <titleStmt>
        <title>Hjälp till människor i sorg</title>
        <author corresp="i-FJjVB1uFZKDS8XH3A1Z3Cd">av Göran Thingwall (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hjälp till människor i sorg</title>
          <idno type="rdwebb">GX02So541</idno>
          <rs type="number">So541</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So541/text</ref>
          <ref type="dokument_url_html">http://data.riksdagen.se/dokument/GX02So541</ref>
          <ref type="dokumentstatus_url_xml">http://data.riksdagen.se/dokumentstatus/GX02So541</ref>
          <ref type="doc">http://data.riksdagen.se/fil/159B7434-4C64-4FAB-8A5D-81E74E40CAC9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FJjVB1uFZKDS8XH3A1Z3Cd</idno>
            <name>Göran Thingwall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-239x3yECtAc6zuJG5iY412" type="signed"/>
        <correspContext corresp="i-239x3yECtAc6zuJG5iY412">
          <note type="signatory" corresp="i-FJjVB1uFZKDS8XH3A1Z3Cd"/>
        </correspContext>
        <correspAction xml:id="i-7kWg6wQ1Ay6eN5np9F5GWv" type="numbering">
          <date when="2009-10-07"/>
        </correspAction>
        <correspAction xml:id="i-P6ngrR6XPFkZ1UjytjVpHd" type="submission">
          <date when="2009-10-05"/>
        </correspAction>
        <correspAction xml:id="i-SnLwQVbF4PPhbz4hT152Mg" type="transfer">
          <date when="2009-10-05"/>
        </correspAction>
        <correspAction xml:id="i-YTeeov5kGwvnbq5HcH5qHn" type="assigned"/>
        <correspContext corresp="i-YTeeov5kGwvnbq5HcH5qHn">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Q8RmLakWMBgwZekuq19S1J" type="motBody">
        <div xml:id="i-GHsNnCwjTEsVQPdGB4Exrk" type="motProposal" subtype="förslag">
          <head xml:id="i-QKdqoVHaP71bBeZ8HvbR5D">
            Förslag till riksdagsbeslut
          </head>
          <p xml:id="i-J8RjdXfYbtSmsAzbop7PgM">
            Riksdagen tillkännager för regeringen som sin mening vad som
            anförs i motionen om behovet av att hjälpa människor i sorg.
          </p>
        </div>
        <div xml:id="i-4hgEQWX3ghU3SZWnnxHrLq" type="motContent">
          <head xml:id="i-8qyZ7ZnFnwNB8TxBStx5zL" type="h1">
            Motivering
          </head>
          <p xml:id="i-RLvvFrK7nw7seqHE9HNuVq">
            Cina Blidmo skriver i ett inlägg på DN-debatt följande:
          </p>
          <p xml:id="i-Mx8W4uV8BbYFQryU5Npw5H">
            För två år sedan förlorade jag min älskade mitt i livet, han
            var endast 56 år. Helt oväntat, på en sekund, var vårt gemensamma
            trettiosjuåriga liv slut.
          </p>
          <p xml:id="i-jN9yUQG34dJUsX3ces8cb">
            Tillsammans med en empatisk akutläkare och sköterska på Karolinska
            universitetssjukhuset tog vi under ett par timmar farväl av en
            älskad man och pappa, men skulle ha behövt mer tid än så för vårt
            avsked. Chocken förlamade och den akuta sorgen gjorde ohyggligt
            ont.
          </p>
          <p xml:id="i-V9fV1LD59n5uw3p7BxRbet">
            Känslan var att han togs ifrån oss, han var ju fortfarande vår
            och vi ville bestämma när vi var färdiga med vårt farväl. Det
            hade gjort sorgeprocessen mer uthärdlig.
          </p>
          <p xml:id="i-6Phs7a4b4vSfPiP8Anu88E">
            Min man var död och vårt lidande, vår katastrof, vårt trauma,
            hade ingen plats på sjukhuset och ingen annanstans heller. Jag
            åkte i väg med hans kläder i en påse till ett tomt och tyst hem
            där middagsdisken stod kvar.
          </p>
          <p xml:id="i-5LBTunXf76XsnTAYn5B4QF">
            Döden är naturlig efter ett långt liv, men när någon dör plötsligt
            och för tidigt är det inte naturligt utan leder till förtvivlan
            och oerhört lidande för de närstående. Varje år förlorar till
            exempel cirka 3.200 minderåriga barn någon förälder. Vad händer
            med dem?
          </p>
          <p xml:id="i-ScYye6G84L7EaCdNM7kWf2">
            I vårt samhälle lever vi långt bort från döden. Sorgen är privat,
            ska skötas i ensamhet och tysthet. Vi pratar sällan om döden,
            vi vågar inte möta sorg.
          </p>
          <p xml:id="i-LDEzSjX1rkikzPJDVKfA7n">
            Sorg kan vara lika dödligt som cancer, som en professor nyligen
            skrev i en tidning, men stödet till efterlevande i svår sorg är
            obefintligt. Kyrkan är den enda institution som bjuder in till
            stödträffar, men når endast ett fåtal, oftast äldre sörjande.
            Yngre personer har svårt att hitta stöd i sorgen och sorgen behöver
            få uttryckas i många rum, många gånger och på de sätt den sörjande
            känner för.
          </p>
          <p xml:id="i-8TeTFonRayEwrjzL8C8Crg">
            Det finns vägar i sorg men vi behöver hjälp att hitta dessa.
          </p>
          <p xml:id="i-B1f7qwX9WmnQwRrxBAwF3E">
            På det nya Karolinska universitetssjukhuset i Solna finns inga
            rum planerade för döden, där anhöriga i stillhet kan ta farväl,
            med resurser som kan stötta de första dygnen efter dödsfallet.
            Det finns heller inga kuratorer och terapeuter med kompetens att
            ta hand om svårt sörjande i kris, ingen sjukvårdspersonal som
            kan ge medicinska råd i en av livets mest kritiska situationer.
            Ett värdigt avsked och ett empatiskt omhändertagande skulle underlätta
            för alla.
          </p>
          <p xml:id="i-VtswsdZ4tALatetzAJ6T9K">
            Det handlar om ett systemfel. Sjukhusens ledningar och de ansvariga
            politikerna saknar ett genomtänkt förhållningssätt till de här
            frågorna. Många läkare och sköterskor gör så gott de kan, men
            de är inte utbildade för att handskas med den oväntade döden och
            hjälpa de närmast anhöriga.
          </p>
          <p xml:id="i-9HQC7Rb88w7D8jiT713jpu">
            Sjukhuspersonalen måste ha något att slussa vidare till efter
            ett dödsbesked innan de skickar hem de anhöriga till ingenting,
            där vad som helst kan hända.
          </p>
          <p xml:id="i-DvfhVebzg2aUStJkD1KoHF">
            Död och sorg nämns inte på sjukhusens hemsida. Sjukvården ska
            bota och döden har ingen plats. Men det är på sjukhusen de flesta
            dödsfall konstateras.
          </p>
          <p xml:id="i-6W42GsqQdy9F3wy6ujinpS">
            Kanske döden upplevs som ett misslyckande?
          </p>
          <p xml:id="i-Jkxispz2XpSzbJPBVpu4ma">
            Med några få undantag saknas i dag stödverksamhet för efterlevande
            i kris. Ingen bär huvudmannaskapet för omhändertagande av anhöriga
            i svår sorg, och många sörjande mår väldigt dåligt, blir sjuka
            och isolerade. Barn far illa på grund av föräldrar som helt naturligt
            inte orkar, depression och självmordsrisk följer i spåren. Här
            finns ingen nolltolerans, inga styrdokument från Folkhälsoinstitutet,
            inga riktlinjer från Socialstyrelsen, här finns ingenting. Svårt
            sörjande lämnas i många fall åt sitt eget öde.
          </p>
          <p xml:id="i-Xzue4BTMisdHSdHsNPTq18">
            Familj och vänner är viktiga om de finns, men många försvinner
            på grund av egen rädsla för död och sorg och familjen hamnar lätt
            i kris. Ekonomisk kollaps på grund av ändrade inkomstförhållanden
            och märkliga regler kring änkepensioner är inte ovanligt. Ensam
            och övergiven hamnar man lätt i isolering på grund av bristande
            stöd, som man självklart trodde fanns. Hälsan påverkas när man
            inte orkar sköta de mest primära behoven. Sjukskriven blir man
            inte eftersom sorg inte klassas som nedsatt arbetsförmåga, man
            är ju bara krossad.
          </p>
          <p xml:id="i-MPaTt7HWwqD3TUxSGYuqnn">
            Brist på organ och organdonatorer har säkert ett samband med
            brist på empati. Ett bra och väl utvecklat program för omhändertagande
            av de närmast anhöriga efter någons plötsliga död innebär troligen
            att fler vill skänka sina organ. Det känns inte etiskt riktigt
            att fokusera på det som fortfarande är levande i en kropp, om
            man inte samtidigt kan och vågar se den döde och dennes familj
            och visar mer empati för dessa.
          </p>
          <p xml:id="i-uHU8Nvph98Wmfny3pAj4q">
            Cancerfonden och Hjärt-Lungfonden med flera bedriver kraftfulla
            kampanjer och samlar in mycket pengar till forskning för att bota
            och stötta svårt sjuka. Men för oss som är förlorare i den kampen
            finns inga pengar till stöd i det tunga sorgearbetet.
          </p>
          <p xml:id="i-WEqePvpSNbquLLGfxLuib4">
            I dag har jag hittat min väg i sorgen tack vare olika livlinor
            i form av familj och vänner som bara vågar vara nära, som orkar
            lyssna och stötta när smärtan är som störst. En anpassad arbetssituation
            och nätverk med andra sörjande har varit livsviktiga. Det är viktigt
            för mig att använda min erfarenhet till att skapa debatt som kan
            leda fram till ett bättre omhändertagande i sorg. Sorgen går aldrig
            över men den går att leva med, och så småningom lägga till som
            en del av min livsberättelse.
          </p>
          <p xml:id="i-6NbTHxgzeNiCQNrum9jW93">
            Det är dags att synliggöra sorgen som ett naturligt men allvarligt
            kristillstånd. Följande skulle kunna vara exempel på åtgärder:
          </p>
          <p xml:id="i-TKL4Qpo5sW8VwxtGRVRPTg">
            Regeringen skulle kunna ge Socialstyrelsen i uppdrag att skapa
            nationella riktlinjer för omhändertagande av sörjande i kris.
          </p>
          <p xml:id="i-MwCtcbUopXmU8ZYsjpVAe7">
            Sjukhusen skulle kunna inventera och samla sina resurser på en
            avdelning, ett resurscentrum för sorg. Där skulle man kunna skapa
            goda förutsättningar för ett värdigt avsked och en bra start i
            den fortsatta sorgeprocessen, och på så vis undvika framtida komplikationer.
          </p>
          <p xml:id="i-DLcCbsS7b6TNeUSLS14qSx">
            Kommunerna skulle i sin lagstadgade krishanteringsplan även kunna
            se till den enskilda individen och dess behov av stöd.
          </p>
          <p xml:id="i-MCMn3VqEDJwv63KvEz6vXF">
            Sorge- eller krispenning skulle kunna införas för en anpassad
            och smidig återkomst till yrkeslivet.
          </p>
          <p xml:id="i-La88HmuNpc46rhFhaZxZoP">
            Insamlingsfonder skulle kunna skapas för stöd till efterlevande.
          </p>
        </div>
        <div xml:id="i-KtDf8nPTrpsW1ek2C8VW7y" type="signatureBlock">
          <list xml:id="i-Upss15SuNosC7fwdr1t67o">
            <item xml:id="i-UDgmAoemGcZ4E8MYpNmSy3" who="i-FJjVB1uFZKDS8XH3A1Z3Cd" type="signature">
              Göran Thingwall (m)
            </item>
          </list>
        </div>
      </div>
    </body>
  </text>
</TEI>
