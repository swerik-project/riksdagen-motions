<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00288">
  <teiHeader>
    <fileDesc>
      <titleStmt>
        <title>Bohusbanan och Lysekilsbanans framtid</title>
        <author corresp="i-UFTZBKNRWWLXUXAtcCcVfH i-2EZPhWWR7yHztg3zN2aNvh">av Tina Ehn och Peter Rådberg (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bohusbanan och Lysekilsbanans framtid</title>
          <idno type="rdwebb">GZ02T288</idno>
          <rs type="number">T288</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T288/text</ref>
          <ref type="dokument_url_html">http://data.riksdagen.se/dokument/GZ02T288</ref>
          <ref type="dokumentstatus_url_xml">http://data.riksdagen.se/dokumentstatus/GZ02T288</ref>
          <ref type="doc">http://data.riksdagen.se/fil/11837EB3-0AC2-47C4-BFBB-93B19424ECF2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U1qL2uSvv65mHqYCiVkj91" type="signed"/>
        <correspContext corresp="i-U1qL2uSvv65mHqYCiVkj91">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction type="numbering" xml:id="i-NoYwZELzN84mpsvA6S7wRb">
          <date when="2011-10-05"/>
        </correspAction>
        <correspAction type="submission" xml:id="i-9tv1TStfZnirBVkgT4Ja4F">
          <date when="2011-10-03"/>
        </correspAction>
        <correspAction type="transfer" xml:id="i-ACKkSaR8VTx3y8Czx2YASs">
          <date when="2011-10-02"/>
        </correspAction>
        <correspAction type="assigned" xml:id="i-915tLaoZGhxqgxUh83z72R"/>
        <correspContext corresp="i-915tLaoZGhxqgxUh83z72R">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Qn5fSwe56yFxQdoDLFJczy">
            Förslag till riksdagsbeslut
          </head>
          <list style="ol">
            <item xml:id="i-UKJ2qj5GwKxXUgGqGeFSdd">
              Riksdagen tillkännager för regeringen som sin mening vad som
              anförs i motionen om att utreda möjligheten att förlänga Bohusbanan
              till Oslo.
            </item>
            <item xml:id="i-NyhwGNfR1SZ8fSkERDuv3z">
              Riksdagen tillkännager för regeringen som sin mening vad som
              anförs i motionen om att återuppta persontrafiken på Lysekilsbanan.
            </item>
            <item xml:id="i-91D9hqqiA9FK4Q7VqUswqP">
              Riksdagen tillkännager för regeringen som sin mening vad som
              anförs i motionen om att utreda möjligheten att åtgärda den låga
              höjden i tunnlarna norr om Uddevalla för att godstrafik med Stora
              Ensos SECU-boxar ska vara möjlig på banan.
            </item>
            <item xml:id="i-GBE57N3r9XyGrDTv1uqWmw">
              Riksdagen tillkännager för regeringen som sin mening vad som
              anförs i motionen om behovet av att rusta Bohusbanan en längre
              sträcka samt om att regeringen i dialog med Västra Götalandsregionen
              undersöker möjligheten att finansiera upprustning sista biten
              in till Strömstad.
            </item>
          </list>
        </div>
        <div type="motContent">
          <head type="h1" xml:id="i-BiCQwqfEWkUaFEfHJi3GBE">
            Motivering
          </head>
          <p xml:id="i-Lm5Da7MmtpKLuR6DWYDvjk">
            Bohusbanan är en del av Sveriges infrastruktur, en bra och smart
            del av vår infrastruktur. I dag inser de flesta att klimatfrågan
            är en stor och övergripande fråga, att den pågående klimatförändringen
            inte kan tänkas bort och att alla har ett ansvar för att medverka
            till att minska våra utsläpp av klimatpåverkande växthusgaser.
          </p>
          <p xml:id="i-3JKTu1nbAb5Dg1F5kobNqX">
            En faktor är på vilket sätt vi transporterar oss och på vilket
            sätt vi transporterar det vi konsumerar, allt från råvaror till
            färdiga produkter. Om de som utför transporterna skulle stå för
            sina klimatutsläpp så skulle samhällets flöde av produkter förmodligen
            se helt annorlunda ut. Delvis kanske vi hade haft mer av närproducerade
            produkter, eftersom kostnaderna för att frakta inte minst mat
            mellan produktion, förädling och förpackning sannolikt inte skulle
            se ut som de gör idag. Som ett exempel kan vi fiska fisk utanför
            Sveriges kust som sedan transporteras till andra sidan jorden
            för att fileas och rensas och i nästa steg transporteras till
            ytterligare någon plats för att förpackas och så småningom tillbaka
            till Sverige för försäljning.
          </p>
          <p xml:id="i-7fEx9nUqoWec5b5JDX5Tka">
            Väldigt mycket av det som rullar på våra vägar i dag är svårt
            att förändra men det är en del av samhällsutvecklingen som kan
            vara på sin plats att ifrågasätta. En mer konkret del i att minska
            klimatutsläppen från transportsektorn är att förflytta mer från
            väg till järnväg.
          </p>
          <p xml:id="i-Bup5ZKj7aX9mJXgxLpd3dx">
            I Bohuslän finns den mycket trevliga Bohusbanan som fraktar människor
            hela året från Strömstad i norr till Göteborg i söder. För tillfället
            är Bohusbanan bruten vid infarten till Strömstad och ersatt med
            busstrafik, ett arbete som ska vara klart sommaren 2012, men enligt
            planen kommer den att återuppbyggas igen.
          </p>
          <p xml:id="i-A2tizVmoHQSHZsFK9muohx">
            En likalydande motion lades förra året under den allmänna motionstiden
            i Sveriges riksdag. Besked om företagsetableringar har sedan dess
            tillkommit, klimatfrågan är lika aktuell och utvecklingen för
            att möta framtidens transporter ännu mer angelägen, vilket gör
            att motionen om dessa järnvägssträckor är lika aktuell i år som
            tidigare år.
          </p>
          <head type="h2" xml:id="i-CoMx7SW1VwFaSZPs2fWiRJ">
            Utred Bohusbanans utveckling till Norge
          </head>
          <p xml:id="i-RRzGdNdiVRknVMPReJeArD">
            Man har vid ett flertal tillfällen, ända sedan då banan byggdes,
            haft funderingar på att förlänga Bohusbanan från Strömstad in
            i Norge, men detta har tyvärr aldrig blivit av. Intresset finns
            kvar, och flera har intresserat sig för Bohusbanans utveckling
            och den potentiella möjlighet som finns med tillväxtregionerna
            runt Oslo och runt Göteborg. Bohusbanan är ett exempel på en möjlighet
            till en hållbar transportlänk mellan Oslo och Göteborg.
          </p>
          <p xml:id="i-Ktn9ufPTwdr94qyEkW71ou">
            Flera möjligheter vilar i en sådan utveckling, inte minst hållbar
            turismutveckling. I dag är det Europaväg 6 som dominerar som transportled
            och mycket kretsar runt denna väg. Drömmar om köpcentra lyfts
            i kommun efter kommun.
          </p>
          <p xml:id="i-W6og1T7MiWKgBUaTs5XL9b">
            Förutom den stora betydelsen för mellersta Bohuslän av att få
            en snabb järnvägsförbindelse till Oslo och Göteborg, skulle en
            förlängning av Bohusbanan till Halden ha en stor betydelse för
            godstrafiken. Backen från Halden till Tistedal är väldigt brant
            och gör att godstågen inte kan köra med full last. Helhetsansvar
            för hållbara transportlösningar hamnar i skymundan. Det är dags
            att utreda möjligheten att utvecka Bohusbanan så att den i framtiden
            sträcker sig till Oslo.
          </p>
          <head type="h2" xml:id="i-M9Edux18GbdRtzRk3uBJaa">
            Lysekilsbanan
          </head>
          <p xml:id="i-6C4CFd3bsDApLupbeWym5K">
            I dag ligger all transport på sträckan mellan Munkedal och Lysekil
            nere. Efter beslut från Stora Enso om att övergå till så kallade
            SECU-boxar har tågtransporter till och från Lysekils hamn med
            dessa boxar blivit omöjliga, då tunnlarna norr om Uddevalla i
            dag inte klarar dessa stora boxars höjd.
          </p>
          <p xml:id="i-HzFJroVZ5h915KpcwETWmq">
            Dessutom pågår ingen persontrafik heller, eftersom man har haft
            svårigheter att köra i en hastighet överstigande 40 km på sträckan.
            Enligt information är det dock fullt möjligt att trafikera Lysekilsbanan
            efter smärre åtgärder med en hastighet på upp till 70 km/tim med
            de moderna Reginatågen, vilket gör persontrafik mer intressant,
            speciellt sommartid då turismen ofta skapar köer utefter vägnätet
            mellan Lysekil och Hallinden och ut till E6:an.
          </p>
          <p xml:id="i-B6tQDwMLdS3hHJM4XUgfHM">
            Behovet av att rusta Lysekilsbanan är nu akut eftersom Byggmax,
            ett stort byggvaruhus, ska etablera sig på hamnområdet i Lysekils
            hamn. Detta kommer att bli företagets centrallager för Sverige,
            Norge och Finland. Det kan komma att betyda att godstrafiken på
            banan kan komma igång. Efter vetskap om att företaget Byggmax
            ska etableras har andra företag visat intresse för att skicka
            gods på järnvägssträckan. Diskussion om att skeppa ut stora mängder
            sten och timmer via hamnen pågår. Vid en sådan expansion behövs
            en kraftig upprustning. På lite längre sikt måste den befintliga
            banvallen bytas ut mot makadam och betongslipers och helsvetsad
            räls. Sker detta kan även persontrafik återupptas med en hastighet
            av 120 km/tim. Den befintliga kontaktledningen är byggd för denna
            hastighet och behöver ej bytas ut. Sker detta och en upprustning
            av Bohusbanan på delen SmedbergUddevalla och en uppdatering av
            Älvsborgsbanan UddevallaÖxnered kan vi få en restid för sträckan
            LysekilTrollhättan-Göteborg på cirka 1,5 timme. Detta skulle betyda
            mycket för Lysekils kommun och hamn.
          </p>
          <p xml:id="i-38wVoYo5dz5QmvF3iJwcPf">
            När delen SkeeStrömstad blir klar 2012 bör även upprustningen
            av sträckan UddevallaMunkedalSmedberg startas.
          </p>
          <p xml:id="i-EhfGwvs57e2eJjaE2JuWNf">
            Det finns alltså två angelägna åtgärder som den här motionen
            vill fokusera på avseende Lysekilsbanan: att återuppta persontrafiken
            snarast samt att utreda möjligheten att åtgärda den låga höjden
            i tunnlarna norr om Uddevalla så att även godstrafik som transporteras
            med Stora-Ensos boxar med lastprofil C blir möjlig. Vidare behöver
            en längre del av Bohusbanan rustas.
          </p>
          <p xml:id="i-2PMzeEykvJNZZZinVrv5Bi">
            Delsträckor ska och kommer att åtgärdas men att inte rusta resten
            av banan när staten genom Vägverket byggt ny järnväg på Bohusbanan
            för cirka 200 miljoner är ekonomiskt slöseri. Det går inte att
            utnyttja de korta sträckorna för högre fart om inte en längre
            del rustas. Mellan Skee och Vik där Vägverket flyttat järnvägen
            är det 5 kilometer. En bra början är att binda ihop dessa delar
            samt resterande del ner till Tanum.
          </p>
          <p xml:id="i-T6JaoQuUXtGxawUaHtUBtx">
            Om regeringen ger Västra Götalandsregionen tillstånd att förskottera
            pengar för upprustning in till Strömstad skulle sista milen mot
            Strömstad bli en bra bana med hastigheter på 140 kilometer/timme.
          </p>
        </div>
        <div type="motSignatures">
          <list>
            <item xml:id="i-58JzRVemFiiNwPKyvKjhXs">
              Tina Ehn (MP)
            </item>
            <item xml:id="i-SFBHynwsDV4eCgce3FVBea">
              Peter Rådberg (MP)
            </item>
          </list>
        </div>
      </div>
    </body>
  </text>
</TEI>
