<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00201">
  <teiHeader>
    <fileDesc>
      <titleStmt>
        <title>Barnkonventionen</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnkonventionen</title>
          <idno type="rdwebb">H002So201</idno>
          <rs type="number">So201</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So201/text</ref>
          <ref type="dokument_url_html">http://data.riksdagen.se/dokument/H002So201</ref>
          <ref type="dokumentstatus_url_xml">http://data.riksdagen.se/dokumentstatus/H002So201</ref>
          <ref type="doc">http://data.riksdagen.se/fil/BC48E1CF-61D4-4063-B932-E8CD16C59DE5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HmkV1PNsyb4qWBKmGwJ99h" type="signed"/>
        <correspContext corresp="i-HmkV1PNsyb4qWBKmGwJ99h">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-DWxkVfpF9er3B2YUE118KF" type="numbering">
          <date when="2012-09-28"/>
        </correspAction>
        <correspAction xml:id="i-GyM3jKaRfi8SD7N9jsyc6E" type="submission">
          <date when="2012-09-18"/>
        </correspAction>
        <correspAction xml:id="i-9TwqBHteiLfFc8WF5VbUeU" type="transfer">
          <date when="2012-09-18"/>
        </correspAction>
        <correspAction xml:id="i-GRCjrDBqAdC2dPrnSrv78f" type="assigned"/>
        <correspContext corresp="i-GRCjrDBqAdC2dPrnSrv78f">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WjVAKtcZ4FbAtsSfiHVzNF" type="motHeader"/>
      <div xml:id="i-53fLNHRVjdGWwcD19vj1og" type="motBody">
        <div xml:id="i-REW2RhQdb1zfTktojia8iJ" type="motProposal" subtype="förslag">
          <head xml:id="i-LAjvNErqyo1tJDMBrUqKdc">
            1 Förslag till riksdagsbeslut
          </head>
          <list xml:id="i-TRSojGix2vZQjQMXF6JqDu" style="ol">
            <item xml:id="i-8UG84ikVZ7XoixQfJuFuYy">
              Riksdagen tillkännager för regeringen som sin mening vad som
              anförs i motionen om att barnkonventionen bör inkorporeras i svensk
              lagstiftning.
            </item>
            <item xml:id="i-UJUGapdaw8xLCxpc1LdYFp">
              Riksdagen tillkännager för regeringen som sin mening vad som
              anförs i motionen om att Sverige bör ratificera tilläggsprotokollet
              till barnkonventionen om inrättandet av en internationell klagomekanism.
            </item>
            <item xml:id="i-B6TEXsJxGGcjvqiLsoqTf4">
              Riksdagen tillkännager för riksdagsstyrelsen som sin mening vad
              som anförs i motionen om att det ska införas en ordning som innebär
              att alla beslut i riksdagen föregås av en barnkonsekvensanalys.
              1
            </item>
            <item xml:id="i-PMSG5w6Wcn1DTpqiDEorK">
              Riksdagen tillkännager för regeringen som sin mening vad som
              anförs i motionen om att statsbudgeten ska kompletteras med en
              barnbilaga. 2
            </item>
          </list>
          <p xml:id="i-MyD7tkrjiCBfgeNWzBqXh8">
            1 Yrkande 3 hänvisat till KU.
          </p>
          <p xml:id="i-X4zuyg6hY4K8gzxSsQBUbQ">
            2 Yrkande 4 hänvisat till FiU.
          </p>
        </div>
        <div xml:id="i-T6NW76Uv4TLo8oQkhy4MVa" type="motContent">
          <head xml:id="i-Wf2nMaUwMLctJsFtNKfjyb" type="h1">
            2 Barnkonventionens ställning i Sverige
          </head>
          <p xml:id="i-WzbMyJ8FeDxoBRrV3ub9x3">
            Barns rättigheter i samhället måste stärkas. Den 20 november
            1989 antogs FN:s konvention om barnets rättigheter, men trots
            att Sverige ratificerade konventionen 1990 finns det fortfarande
            stora brister i både lagstiftning och praxis. Det finns i dag
            en majoritet i Sveriges riksdag för att inkorporera barnkonventionen
            i svensk lagstiftning, och Vänsterpartiet anser att det nu är
            hög tid att detta görs.
          </p>
          <p xml:id="i-Lqjtc1wivNWvHRBLTDPoZt">
            När Sverige ratificerade barnkonventionen gjordes bedömningen
            att det inte fanns något behov av lagändringar för att uppfylla
            konventionens krav. Beslut togs om att i stället anpassa lagstiftningen
            successivt.
          </p>
          <p xml:id="i-Df8mk3Df5txy4bEoT72Ema">
            I juni 2009 blev Sverige granskat av FN:s barnrättskommitté som
            har till uppgift att kontrollera hur staterna förverkligar sina
            åtaganden enligt barnkonventionen. Kommittén rekommenderade då
            Sverige att göra konventionen till svensk lag. De ansåg också
            att Sverige skulle ändra ordningen så att barnkonventionen alltid
            gavs företräde vid en lagkonflikt mellan svensk lag och konventionen.
            Enligt dagens system är det svensk lag som gäller vid en sådan
            konflikt.
          </p>
          <p xml:id="i-JvXHvFB1YDVsGKCa1mW3sW">
            FN-kommittén betonar att barnkonventionen, och framför allt de
            fyra grundläggande principerna som handlar om skydd mot diskriminering,
            barnets bästa, rätt till utveckling samt respekt för barnets åsikter
            klart och tydligt ska återspeglas i nationella lagar och praxis,
            att rättigheterna ska kunna åberopas i domstol och att bestämmelserna
            tillämpas av myndigheterna.
          </p>
          <head xml:id="i-NXDTf1VcFNdEkf1NPUQ1gD" type="h1">
            3 Om barnkonventionen vore lag
          </head>
          <p xml:id="i-YEkB8UzFMsuY6BaUkxLwYV">
            Om barnkonventionen skulle gälla som svensk lag skulle barns
            rättigheter och ställning stärkas generellt och särskilt inom
            rättsväsendet. Barnkonventionen skulle då automatiskt bli direkt
            tillämplig hos svenska domstolar och myndigheter. En lagstiftning
            skulle tydligt visa att barn har rättigheter som myndigheter är
            skyldiga att ta på allvar. Sverige skulle exempelvis tvingas att
            ta bestämmelserna om gömda barns rätt till vård och utbildning
            på allvar.
          </p>
          <p xml:id="i-NsHJ4VSRKfAacxjuU45xmc">
            Barnkonventionen erbjuder inte bara skydd utan möjliggör även
            barns aktiva deltagande. Barns rätt att komma till tals skulle
            därför stärkas med konventionen som lag. I Sverige finns det flera
            fall där barn inte har fått komma till tals i vårdnadstvister,
            i utredningar inom socialtjänsten eller i asylprocessen.
          </p>
          <p xml:id="i-DDyoPwqCk9adEqSKSFPJyW">
            För att barnkonventionen ska få fullt genomslag i Sverige krävs
            inte bara lagstiftning utan även utbildning av dem som fattar
            beslut som på något sätt rör ett barn, t.ex. socialarbetare, jurister,
            skol- och sjukvårdspersonal. För att omsätta barnkonventionens
            innehåll till praktisk handling krävs att varje verksamhet som
            berör barn utvecklar metoder och program för att bedöma vad som
            är barnets bästa.
          </p>
          <head xml:id="i-HTJ5TxAgdfpZ1s9NuyrU9c" type="h1">
            4 Norge som förebild
          </head>
          <p xml:id="i-YEUQ23wNNJF4rRLUk2X2ZG">
            Barnkonventionen inkorporerades i norsk rätt och gjordes till
            norsk lag 2003. Anpassningen av norska lagar till konventionen,
            genom s.k. transformering, har fortsatt parallellt. Enligt norsk
            lag ska barnkonventionen ha företräde vid konflikt med andra lagar.
          </p>
          <p xml:id="i-BdjHNEqGidJXkyCfFrxjke">
            Under hösten 2009 gjordes en utvärdering av norsk lag och praxis
            i förhållande till barnkonventionen. Undersökningen visade att
            barnkonventionen fått en större genomslagskraft i beslutsfattande,
            lagstiftning och praxis. Jurister, advokater, lärare och socialtjänstemän
            har utbildats, och barnkonventionen används nu med samma tyngd
            inom områden som hälsa, utbildning, övergrepp och straffrätt.
            Farhågorna att det skulle bli svårt med rättstillämpningen i domstol,
            har inte infriats. Dessutom har kunskapen om barns rättigheter
            ökat markant i landet, både hos vuxna och hos barn. Barnrättsfrågor
            har fått ökad uppmärksamhet i medier och högre status bland politiker.
          </p>
          <head xml:id="i-Jaj1RLTAd93qqL8VcZR5hV" type="h1">
            5 Gör barnkonventionen till lag
          </head>
          <p xml:id="i-U4DBKqGVKU7tx3dbsqjtvi">
            Vänsterpartiet anser att den nuvarande transformeringsmetoden,
            som innebär att lagar ändras och anpassas till konventionens bestämmelser,
            inte är tillräcklig för att stärka barns rättigheter. När nya
            problem uppmärksammas där barnkonventionen inte följs är det en
            lång och osäker process att ändra lagen. Dessutom kommer det alltid
            att uppstå helt nya situationer där barnets rättigheter riskerar
            att kränkas men som inte har kunnat förutses av lagstiftarna.
            Därför bör FN:s barnkonvention inkorporeras i svensk lagstiftning.
            Detta bör riksdagen som sin mening ge regeringen till känna.
          </p>
          <head xml:id="i-C4AyKTEnNf53hTEp2EbRT4" type="h2">
            5.1 Ge barn individuell klagorätt
          </head>
          <p xml:id="i-5dPAixK89aRW963CaaK4SR">
            En brist med barnkonventionen har varit att den saknat individuell
            klagorätt. Nu har ett tilläggsprotokoll till barnkonventionen
            förhandlats fram som innehåller individuell klagorätt. Sedan februari
            2012 är tilläggsprotokollet öppet för staterna att underteckna.
            I slutet av maj hade 20 länder undertecknat protokollet, dock
            inte Sverige.
          </p>
          <p xml:id="i-Mzvdn191m4VRxmAQYhvgJk">
            I en artikel på DN debatt den 23 februari skriver Barnombudsmannen
            (BO) att barn i utsatta situationer nekas att komma till tals
            och att få sin sak prövad och få upprättelse. En av slutsatserna
            som BO drar är därför att även Sverige ska underteckna det nya
            tilläggsprotokollet eftersom det ger dessa barn en möjlighet till
            upprättelse när det nationella rättssystemet har misslyckats med
            att tillvarata deras rättigheter.
          </p>
          <p xml:id="i-RwVSCe63VmkaXvMCZoA4au">
            I Sveriges femte periodiska rapport till FN:s kommitté för barnens
            rättigheter om barnkonventionens genomförande under 20072012,
            som överlämnades till FN den 5 september 2012, framgår tydligt
            att regeringen inte har för avsikt att vare sig underteckna eller
            ratificera tilläggsprotokollet. Regeringen har bland annat invändningar
            mot skrivningar som handlar om frivillig finansiering av vissa
            delar av verksamheten.
          </p>
          <p xml:id="i-642J5SsFTs4j2XTrwz5ugJ">
            Flera av de grundläggande FN-konventionerna om skydd för de mänskliga
            rättigheterna, t.ex. FN-konventionen om medborgerliga och civila
            rättigheter och FN-konventionen mot tortyr har tilläggsprotokoll
            som ger enskilda individer klagorätt till en övervakningskommitté
            om de anser sina rättigheter enligt konventionen kränkta. Ett
            stort antal länder har godtagit den individuella klagorätten,
            som har mycket stor betydelse för att ge rättigheterna tänder
            och bidra till att en konvention får genomslag i verkligheten.
            Vi föreslår därför att Sverige ratificerar tilläggsprotokollet
            till Barnkonventionen om inrättandet av en internationell klagomekanism.
            Detta bör riksdagen som sin mening ge regeringen till känna.
          </p>
          <head xml:id="i-Ff8bzeqV2To1YQd7ug6RpS" type="h1">
            6 Politiska beslut med barnperspektiv
          </head>
          <p xml:id="i-PU3EHSRgQn1Q5GwGPjdcCF">
            Barnperspektivet måste alltid finnas med när lagar stiftas och
            samhällets resurser fördelas. I Sveriges riksdag stiftas det ständigt
            lagar som påverkar barns livssituation. Det kan handla om lagar
            som ska skydda barn mot övergrepp av olika slag eller som ska
            stärka barns rättigheter och möjliggöra för dem att komma till
            tals. Barn påverkas även av andra politiska beslut som inte direkt
            handlar om dem. Barn behöver en väl fungerande hälso- och sjukvård,
            skola och förskola. Barn behöver en stadsplanering med utrymme
            för lek och idrott. Barn behöver en bostadspolitik som skapar
            hem för dem och deras familjer. Barn behöver föräldrar som mår
            bra och som har en rimlig inkomst. Barn behöver ett tryggt välfärdssamhälle
            att växa upp i. Information om och utbildning i barnkonventionen
            behövs därför även bland yrkesgrupper som inte direkt jobbar med
            barn, såsom politiker, arkitekter, trafik- och stadsplanerare.
          </p>
          <p xml:id="i-C13DaiutCi4KR8iHfJFxAQ">
            Många förslag och beslut i stadsbudgeten påverkar barns villkor.
            För att få en överblick av vilka konsekvenser åtgärder och beslut
            som finns med i stadsbudgeten får för barn bör detta redovisas
            i samband med budgeten. Redovisningen bör gälla alla beslut som
            i bred bemärkelse påverkar barns livsvillkor.
          </p>
          <p xml:id="i-EyJNTJ4WLhngcG6PP8Hjrp">
            För att stärka barns ställning när det kommer till politiska
            beslut i riksdagen bör alla riksdagsbeslut föregås av en barnkonsekvensanalys.
            Detta bör riksdagen besluta.
          </p>
          <p xml:id="i-63rDM67K7KzNDK7G4c6ZJj">
            Det bör ske ett utvecklat arbete med statsbudgeten utifrån ett
            barnperspektiv. Därför bör statsbudgeten kompletteras med en barnbilaga
            där konsekvenser av åtgärder och beslut för barnens del kan utläsas.
            Detta bör riksdagen som sin mening ge regeringen till känna.
          </p>
        </div>
        <div xml:id="i-RPR4P6tXuT5BJxfunK5mfF" type="signatureBlock">
          <list xml:id="i-T2ApArrFfnL75HKfFczzZY">
            <item xml:id="i-E4L3ib1Bg7zXaccvxKprn4" type="signature">
              Eva Olofsson (V)
            </item>
            <item xml:id="i-LuBXzk3z7Bb7BkNWwqK3VF" type="signature">
              Bengt Berg (V)
            </item>
            <item xml:id="i-73VkJsLdrpeKGny1bfQCQ7" type="signature">
              Marianne Berg (V)
            </item>
            <item xml:id="i-3kJDd98VNeMKQeHsP5xAhg" type="signature">
              Amineh Kakabaveh (V)
            </item>
            <item xml:id="i-4cVvSzM24Kvp5MzRLKrxPR" type="signature">
              Lars Ohly (V)
            </item>
            <item xml:id="i-LZx5QZthhYpM8oh54zyZuw" type="signature">
              Lena Olsson (V)
            </item>
            <item xml:id="i-FprwzZ89zf3h8ETqoGyHTp" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
