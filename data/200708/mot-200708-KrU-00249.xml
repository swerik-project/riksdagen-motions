<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00249">
  <teiHeader>
    <fileDesc>
      <titleStmt>
        <title>Friskpolitik</title>
        <author corresp="i-CphaobCDkTcFx9MN686234 i-AktM7FqujRsJ6kGjNePGjq">av Lennart Pettersson och Lars-Ivar Ericson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Friskpolitik</title>
          <idno type="rdwebb">GV02Kr249</idno>
          <rs type="number">Kr249</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr249/text</ref>
          <ref type="dokument_url_html">http://data.riksdagen.se/dokument/GV02Kr249</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr249</ref>
          <ref type="doc">http://data.riksdagen.se/fil/F6AE311D-F23B-4343-8E5D-DFBCE1718662</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CphaobCDkTcFx9MN686234</idno>
            <name>Lennart Pettersson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-AktM7FqujRsJ6kGjNePGjq</idno>
            <name>Lars-Ivar Ericson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FH5838MJ9YwetvDsAnofjK" type="signed"/>
        <correspContext corresp="i-FH5838MJ9YwetvDsAnofjK">
          <note type="signatory" corresp="i-CphaobCDkTcFx9MN686234"/>
          <note type="signatory" corresp="i-AktM7FqujRsJ6kGjNePGjq"/>
        </correspContext>
        <correspAction type="referral" xml:id="i-6jCsVhYqKcFxQUxiGiCJuv">
          <date when="2007-10-16"/>
        </correspAction>
        <correspAction type="dismissal" xml:id="i-DxYAuCBK3gyqjXuCwntKV8">
          <date when="2007-10-16"/>
        </correspAction>
        <correspAction type="numbering" xml:id="i-XiZ7V8wEgakCH1QeyP6kc2">
          <date when="2007-10-04"/>
        </correspAction>
        <correspAction type="submission" xml:id="i-PHpKEgDKtERedPVSDqphQA">
          <date when="2007-10-03"/>
        </correspAction>
        <correspAction type="transfer" xml:id="i-PYnuYeVr1cwgd2Mian72Up">
          <date when="2007-10-02"/>
        </correspAction>
        <correspAction type="assigned" xml:id="i-4UsQrVSEes38pn84BhmaJw"/>
        <correspContext corresp="i-4UsQrVSEes38pn84BhmaJw">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3dRD3AD5r99ptuJctwTMBX">
            Förslag till riksdagsbeslut
          </head>
          <p xml:id="i-Fdzd9QJa8fwFXc42GJTvE4">
            Riksdagen tillkännager för regeringen som sin mening vad som
            anförs i motionen om behovet av stöd till föreningsdriven motionsverksamhet
            för vuxna.
          </p>
        </div>
        <div type="motContent">
          <head type="h1" xml:id="i-ANv1tBignyDJ2r7kiu9PBb">
            Motivering
          </head>
          <p xml:id="i-4NUi5HLnBVuLDpvqsuMTS7">
            Forskare är sedan länge överens om att vi behöver vara fysiskt
            aktiva minst 30 minuter om dagen för att må bra. Trots denna kunskap
            rör sig mer än halva befolkningen för lite. För lite motion drabbar
            i första hand individen genom försämrad hälsa, men det leder även
            till stora samhällskostnader. Under 2006 kostade sjukskrivningarna
            samhället 87 miljarder kronor eller drygt 2 700 kronor per sekund!
            Det är helt klart att många sjukskrivningar hade kunnat undvikas
            om fler hade motionerat mer.
          </p>
          <p xml:id="i-QrAJgfh2VBVYmRvDcxpjia">
            Det faktum att ohälsotalen minskat stadigt under i stort sett
            hela 2000-talet visar att det går att göra något åt problemet.
            Uppmärksamheten på behovet av regelbunden fysisk aktivitet och
            näringsriktig kost har lett till att allt fler förändrar sin livsstil.
            Här spelar idrotts- och friluftsorganisationerna en central roll.
          </p>
          <p xml:id="i-MjPxD6i2GhqdaT7jQ1PSCH">
            De flesta vuxna har i unga år utövat någon form av idrott. I
            takt med att de blir äldre avstår dock en stor del från att motionera.
            I en många gånger stressad tillvaro ska det vara enkelt och lättillgängligt
            att vara fysiskt aktiv. Alla ska ges möjlighet att få in motion
            i sin vardag, i en verksamhet där alla platsar och har råd.
          </p>
          <p xml:id="i-LDYySaySKoNGnkK3ijX6aW">
            Tack vare ett omfattande samhällsstöd är idrotten idag tillgänglig
            för de flesta, oavsett ekonomiska möjligheter om de är under 20
            år. Men vid denna ålder upphör i stort sett allt, både statligt
            och kommunalt, stöd till idrottsföreningarna. Det bör vara rimligt
            att detta stöd ges till alla befolknings- och åldersgrupper om
            än i lite olika omfattning.
          </p>
          <p xml:id="i-9Woc2icxA3AM5eGCdEZuQ5">
            Av det statliga idrottsstödet på ca 1,5 miljarder kronor är två
            tredjedelar (lokalt aktivitetsstöd och Idrottslyftet) direkt riktat
            till föreningarnas barn- och ungdomsverksamhet. Den sista tredjedelen
            går till de olika idrottsförbunden och används huvudsakligen till
            administration och elitidrottsutveckling. På kommunal nivå ser
            det likadant ut. Korpen frågade för något år sedan Sveriges samtliga
            kommuner om de ger något finansiellt stöd till motionsverksamhet
            för vuxna. Så många som 85 procent av de 227 svarande kommunerna
            gav inget som helst ekonomiskt bidrag till föreningar för denna
            verksamhet. Dessutom svarade fyra av tio kommuner att de inte
            hade någon reducerad taxa på idrottsanläggningar för föreningsdriven
            motionsidrott.
          </p>
          <p xml:id="i-GpDga2q2WLEcsD1XUQfi5F">
            Detta går inte ihop med en konsekvent friskpolitik om man vill
            ha hela befolkningen fysiskt aktiv. Det går inte heller ihop med
            EU:s syn, framlagd i de vitböcker om idrott respektive hälsofrågor
            som rör kost, övervikt och fetma som kommissionen lade fram under
            våren och sommaren 2007. I båda dessa dokument finns en klar betoning
            på betydelsen av hälsofrämjande fysisk aktivitet för alla. Man
            slår fast att den enskilda individen i grunden är ansvarig för
            sina egna livsstilsval och sin egen hälsa men att hennes strävan
            till ökad rörlighet i det dagliga livet bör stödjas genom utvecklande
            av en fysisk och social miljö som gynnar fysisk aktivitet.
          </p>
          <p xml:id="i-2nLBYvpS3nSXX1LnickySK">
            Självklart behövs stödet till barn- och ungdomsidrotten. Det
            är viktigt och nödvändigt. Men vi måste också vara förmögna att
            dra slutsatser av nya kunskaper. Hit hör forskningsresultaten
            om motionens helt avgörande betydelse även för vuxnas hälsa. Så
            sent som för några veckor sedan kom en rapport om fotbollens positiva
            påverkan på vuxna mäns hälsa och muskelmassa. Statistik visar
            att väldigt många slutar idrotta när de blir vuxna och flyttar
            hemifrån. Likaså finns det fakta som visar att människor med lägre
            utbildning och sämre betalda arbeten är betydligt mindre fysiskt
            aktiva än de med högre utbildning och lön.
          </p>
          <p xml:id="i-UCCBFoMyDDHxM6TAwkZaNr">
            En viktig faktor som inte diskuteras särskilt mycket är rekryteringen
            av barn- och ungdomsledare. Om vuxenverksamheten stryps minskar
            också rekryteringsbasen för ledare för de yngre åldersgrupperna
            markant. Om man av olika skäl avstår från en aktivitet som vuxen
            då blir det lätt att man helt släpper kontakten med både verksamheten
            och den förening man har varit aktiv i. Utan bra ledare blir det
            heller ingen barn- och ungdomsverksamhet och det är därför viktigt
            att påtala och förstå dessa samband.
          </p>
          <p xml:id="i-ETq8cQ4EmkxrKMJLF5zd35">
            Med tanke på de ekonomiska och sociala vinster som kan göras,
            både för individen och för samhället, finns det helt enkelt inga
            rationella argument för samhällets obefintliga stöd till vuxnas
            idrottande. Samhällsstödet i vid bemärkelse, dvs. såväl ekonomiskt
            stöd som fysiska resurser i form av anläggningar, aktivitetsytor
            etc. bör i ökad utsträckning omfatta hela befolkningen.
          </p>
        </div>
        <div type="motSignatures">
          <list>
            <item xml:id="i-B5TECt7JoSoWGfZC8yz8pu" who="i-CphaobCDkTcFx9MN686234">
              Lennart Pettersson (c)
            </item>
            <item xml:id="i-HUENmgMXcwqqriLcDdyAQC" who="i-AktM7FqujRsJ6kGjNePGjq">
              Lars-Ivar Ericson (c)
            </item>
          </list>
        </div>
      </div>
    </body>
  </text>
</TEI>
