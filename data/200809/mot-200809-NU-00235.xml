<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00235">
  <teiHeader>
    <fileDesc>
      <titleStmt>
        <title>Södertälje</title>
        <author corresp="i-XcAqMe3ntVBboWUxqACfz i-6kLJbGLpwB9hYxDrVrkcqF">av Gunnar Andrén och Karin Pilsäter (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Södertälje</title>
          <idno type="rdwebb">GW02N235</idno>
          <rs type="number">N235</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N235/text</ref>
          <ref type="dokument_url_html">http://data.riksdagen.se/dokument/GW02N235</ref>
          <ref type="dokumentstatus_url_xml">http://data.riksdagen.se/dokumentstatus/GW02N235</ref>
          <ref type="doc">http://data.riksdagen.se/fil/770BA756-D075-4A3F-A3F7-8290DAF235EC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3iCUtaSFAEaL6afiB6F3vy" type="signed"/>
        <correspContext corresp="i-3iCUtaSFAEaL6afiB6F3vy">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction xml:id="i-E1isYZoTLM6XvaHUNXcUVq" type="numbering">
          <date when="2008-10-06"/>
        </correspAction>
        <correspAction xml:id="i-GEuA6sAuK2UNgBJVhHJu5q" type="submission">
          <date when="2008-10-01"/>
        </correspAction>
        <correspAction xml:id="i-GebHE26q4M6oin6WWNzDxx" type="transfer">
          <date when="2008-10-01"/>
        </correspAction>
        <correspAction xml:id="i-8a4rZorWCA3Zbf8PZG54VE" type="assigned"/>
        <correspContext corresp="i-8a4rZorWCA3Zbf8PZG54VE">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M24PQZCgNjjkeEcE67dcHQ" type="motBody">
        <div xml:id="i-7PoLqQBeYMZhUQ4Jokff66" type="motProposal" subtype="förslag">
          <head xml:id="i-5z5icroCNdar8eztvJfFSs">
            Förslag till riksdagsbeslut
          </head>
          <list xml:id="i-SfSrGhiWYNU3GX5mEwaeJ7" style="ol">
            <item xml:id="i-XraCjJdG3K2TzzoriUygpZ">
              Riksdagen tillkännager för regeringen som sin mening vad som
              anförs i motionen om Södertäljes förutsättningar att fortsatt
              vara ett centrum dels för svensk vetenskaplig medicinteknisk forskning
              på högsta internationella nivå, dels för fordonsmässig produktion,
              forskning och utveckling.
            </item>
            <item xml:id="i-5prYqYLfqefLUQsLMxUxsk">
              Riksdagen tillkännager för regeringen som sin mening vad som
              anförs i motionen om att utveckla flykting- och invandrarmottagningen
              efter lokala förutsättningar. 1
            </item>
          </list>
          <p xml:id="i-KjCt3QrrrM6kRRAZHFsh8H">
            1 Yrkande 2 hänvisat till AU.
          </p>
        </div>
        <div xml:id="i-SAzwNEC6qAW5Sdh81Wn7Uz" type="motContent">
          <head xml:id="i-XMaZLRt8GubRxM27sAQKzB" type="h1">
            Motivering
          </head>
          <p xml:id="i-BVHMzzS3KrAkMtDKxNH3nA">
            Den mediala bilden av Södertälje präglas i dag av problem, inte
            av möjligheter. Det är framför allt invandrar- och flyktingfrågor
            som ges medialt utrymme. Här vill vi vända på perspektivet och
            se Södertälje som den välståndsbildande kraft staden är, med stor
            betydelse för hela Sveriges välstånd.
          </p>
          <p xml:id="i-Pd8bXcpvmxtjbhEMBU3EF4">
            Södertälje skiljer sig nämligen från alla andra svenska kommuner
            i ett mycket viktigt avseende: De globala och därmed nödvändigtvis
            stora företagen dominerar. Så här ser de femton största företagen/förvaltningarna
            ut i Södertälje (enligt senast tillgängliga siffror, de fyra förstnämnda
            från 2008):
          </p>
          <p xml:id="i-E9bbgMtQ9HezHg3UNWVufX">
            Företag Anställda
          </p>
          <p xml:id="i-WFfpDPvGJ7zU7XXvoRfE6C">
            Scania AB 9 000
          </p>
          <p xml:id="i-BvtDffystWgrYdDYxH62n4">
            Astra Zeneca 7 000
          </p>
          <p xml:id="i-SUsMT8t5SKJFXrtu9dt9Vr">
            Södertälje kommun (förvaltningen) 5 850
          </p>
          <p xml:id="i-RoVfmjduEw7UjgaWAmSs8H">
            Stockholms läns landsting (i Södertälje) 1 400
          </p>
          <p xml:id="i-3JgScbMaJ9Yi1MuSwpV7Lr">
            Foria AB (SÅAB) 800
          </p>
          <p xml:id="i-NNGRxrKVhfVo8NXwYPQg5z">
            Dynamate AB 700
          </p>
          <p xml:id="i-7f8N9hDbKeLniQEQEMTRbs">
            Saab Automobil Powertrain 570
          </p>
          <p xml:id="i-CMix48ysfpageXXbzkZ9Kb">
            De Laval Sales AB 300
          </p>
          <p xml:id="i-5qRXV15PLmxFe7GLWekh1J">
            Telge Energi (kommunägt energibolag) 300
          </p>
          <p xml:id="i-VCfAPwQqFyB1tszgdJtWK">
            Scania Parts Logistics 260
          </p>
          <p xml:id="i-W3B1spqtCX489mW3PsSMDR">
            Cerealia Foods AB 250
          </p>
          <p xml:id="i-XWh8ZA9qUZYUBLafz8mdqM">
            Svenska Volkswagen 225
          </p>
          <p xml:id="i-Mp6kVW33VFczvUR7zu4Ec2">
            Fläkt Woods AB 210
          </p>
          <p xml:id="i-Fvb4e4ZksR5gSr4gjkFJC2">
            Telge Bostäder AB (kommunalt bostadsbolag) 170
          </p>
          <p xml:id="i-5Qf81AJ1Q2Aiv5RAMp5tfC">
            Totalt finns i Södertälje (83 642 invånare per 30 juni 2008)
            cirka 6 000 företag, varav över 4 000 med färre än fem anställda.
            Dessa företag har tillsammans 42 000 hel- och deltidsanställda
            i Södertälje. Det säger sig självt att en sådan industriell forskar-
            och företagsmiljö måste värnas och utvecklas.
          </p>
          <p xml:id="i-6ZoeNnTi2ieiGYrwxxckKj">
            Ser vi till befolkningsutvecklingen kan vi konstatera att Södertälje
            är en av Sveriges största städer, oaktat att Nykvarn med i dag
            cirka 9 000 invånare vid årsskiftet 1998/99 blev en egen kommun.
          </p>
          <p xml:id="i-TTxyxKxd2QTADZSyDtNc7Z">
            Södertälje hade 80 735 invånare vid årsskiftet 2003/04. Prognosen,
            se nedan, för 2010 är 85 865 invånare, en mer än 6-procentig ökning
            på mindre än ett decennium. Befolkningsprognosen, som förutsätter
            fortsatt hög industrialisering inom kommunen under den kommande
            10-årsperioden ser ut enligt nedanstående.
          </p>
          <p xml:id="i-Ufiy2TZbqKJh8E724o6BxB">
            Den faktiska och prognosticerade befolkningsutvecklingen vid
            utgången av respektive år (SCB-siffror 20052007 och för första
            halvåret 2008):
          </p>
          <p xml:id="i-3pDYq4CD2ZQ99t9xGXksDT">
            År Invånare
          </p>
          <p xml:id="i-M7f33f5sjuaEyRkFruGJK3">
            2005 81 455 (31 dec)
          </p>
          <p xml:id="i-WaQa72tqnDqbzgSEGMiREy">
            2006 81 791 (31 dec)
          </p>
          <p xml:id="i-AZxBVR2RtyAJ44fQNQC4n2">
            2007 83 642 (31 dec)
          </p>
          <p xml:id="i-XMMgSNC5wkFWp3Tkk8LbM6">
            2008 84 172 (30 jun)
          </p>
          <p xml:id="i-XyuxNwm4qazhzVWgH7pcbe">
            2009 85 465 prognos
          </p>
          <p xml:id="i-UwYiMBvgfzyyyq56sNNqP9">
            2010 85 865 prognos
          </p>
          <p xml:id="i-JvmGZaNWbc1UM7gsu2Qt6X">
            2011 86 255 prognos
          </p>
          <p xml:id="i-RFscNVDkdjijogesnM1YKQ">
            Det är en mycket kraftig ökning, nära 500 invånare under första
            halvåret 2008, likväl en minskning med 50 procent jämfört med
            första halvåret 2007. Även för en relativt stor ort med bred arbetsmarknad
            som Södertälje innebär denna ökning av antalet invånare problem
            på många områden.
          </p>
          <p xml:id="i-4QL1AZdCow7kMA7hkhkWPs">
            Det mest framgångsrika Södertäljeföretaget på 2000-talet är Scania.
            Det kan räkna sitt ursprung till 1891 då Vabis (Vagnfabriksaktiebolaget
            i Södertelge) kom till. Senare fusionerades företaget med Scania
            AB i Malmö och hamnade i Saab/Scania-gruppen. I dag är Scania
            AB ett av Sveriges allra viktigaste företag, med produktion av
            lastfordon och bussar för hela världsmarknaden. I Sverige finns
            för närvarande, utöver företagets cirka 20 000 återförsäljare
            världen runt, cirka 12 000 av företagets 28 000 anställda.
          </p>
          <p xml:id="i-5QwWcANVBout5MzWJJkTRe">
            De bortåt 9 000 anställda i Södertälje halva den svenska arbetsstyrkan
            tillverkar i huvudsak motorer och växellådor, från Falun har flyttats
            produktion av axlar, från Sibbhult växellådor och retarder medan
            produktionen i Oskarshamn av hytter och i Luleå rambalkar och
            bakaxelbryggor fortsätter.
          </p>
          <p xml:id="i-dpJsiQdHTJhrzP6gkKFPK">
            Den ägarturbulens som präglat den finansiella mediebilden av
            Scania under senare år motsvaras inte av någon kris på utvecklings-
            eller försäljningssidan. Resultaten står i skarp kontrast till
            just ägaroro eller är kanske just ett resultat av de goda produktionsresultaten:
            Scania betraktas som en stark framtidsindustri där de tekniska
            och ekonomiska framgångarna har utgjort grunden för allsköns uppköps-
            och fusionsrykten.
          </p>
          <p xml:id="i-3rpw1R9qgqgwA5dFgNzbG5">
            Inom fordonsproduktionen är antalet underleverantörer mycket
            stort. De finns både i och utom Sverige. Närheten till marknaderna
            spelar på fordonsområdet en viktig roll, det är också mot den
            bakgrunden man skall se hur sammansättningsfabriker finns överallt
            från Polen till Brasilien.
          </p>
          <p xml:id="i-7FUuSAwV52MfZ9xvpPmpvT">
            Det är av yttersta vikt att värna kunskaps- och utvecklingsbasen
            för Scanias framtid i Södertälje.
          </p>
          <p xml:id="i-UtNi238u4w9tsPNPBanf4z">
            Astras betydelse för Sverige kan inte överskattas. Det gäller
            både industriellt och för den enskilde som kan tillgodogöra sig
            företagets frukter i form av hälsobefrämjande preparat. Den industriella
            forskningen, produktionen och skapandet av välfärd har gått hand
            i hand med det personliga välbefinnandet i dess kamp mot diverse
            mer eller mindre allvarliga sjukdomar. Företaget startades 1913
            och började 1931 med egen forskningsverksamhet. Sedan 1955 är
            bolaget noterat på Stockholmsbörsen, sedan 1996 i New York, från
            1999 som Astra Zeneca efter samgåendet med USA-företaget Zeneca.
          </p>
          <p xml:id="i-HhJpnyHLTFCGRVCP1XwUbL">
            År 1974 startade Astra produktionen vid Gärtunafabriken i Östertälje,
            och av de många preparat som utvecklats är magmedicinen Losec
            det varumärkesmässigt mest kända. Av Astra Zenecas över 50 000
            medarbetare fanns 13 000 i Sverige, varav mer än hälften i Södertälje
            där mycket stora investeringar i forskning och produktion genomförts
            under senare år, i storleksordningen 7 miljarder kr.
          </p>
          <p xml:id="i-8dttCFJo3T2erpYsEURXJB">
            Enligt ett nyhetsmeddelande från företaget (2008-08-22) och som
            baseras på en analys av Astra Zeneca i Sverige och som gjorts
            på dess uppdrag av Centre of Excellence for Science and Innovation
            Studies vid Tekniska högskolan i Stockholm (KTH) i samarbete med
            Jönköpings Internationella Handelshögskola, framgår att 4 500
            av de Sverigeanställda medarbetarna arbetar med forskning och
            utveckling. Av dessa innehar ungefär 25 procent (1 100 personer)
            akademisk doktorsexamen.
          </p>
          <p xml:id="i-RwZHSkgnL8xJm3PoEVd4nv">
            Under 2007 uppgick totalsumman för forsknings- och utvecklingsarbete
            från AZN:s svenska forskningsenheter till cirka 12 miljarder kr,
            en summa som i storleksordning kan jämföras med samtliga svenska
            universitets och högskolors forsknings- och utvecklingsutgifter
            för 2007 på 22 miljarder kr.
          </p>
          <p xml:id="i-VJ7qP3e7TCVTqVznBNo4LC">
            År 2007 bidrog Astra Zeneca med cirka 5 procent av det sammantagna
            exportvärdet från Sverige. Företaget betydelse är dock till numerären
            liten, Astra Zeneca sysselsätter i Sverige ungefär 4 promille
            av alla privatanställda inom det privata näringslivet.
          </p>
          <p xml:id="i-QW68QEcaGFMGr1xbgAB987">
            Det måste dock sägas att Astra Zeneca liksom andra läkemedelsföretag
            befinner sig i ett skede där personalbesparingar sker och forskningsprojekt
            läggs ned. I Sverige har dock hittills främst anläggningen i Mölndal
            berörts, också den av central forskningsbetydelse är det viktigt
            att understryka.
          </p>
          <p xml:id="i-TMCsJyTxV2DsWeexm7dRYu">
            Medicinteknikindustrin är en viktig plattform för det svenska
            välståndet. Det skapas jobb och forskning för miljarder och åter
            miljarder och dessutom attraktiva arbetsplatser. Det är i det
            här perspektivet, och vetskapen om vilken oerhörd betydelse medicin-,
            fordonstillverkning och -forskning har för svensk välfärd, som
            förutsättningarna för industrin skall ses.
          </p>
          <p xml:id="i-HRVVdzREqBiArrvitvKBMn">
            Utan fortsatt tillväxt, grundad på framtidsinriktade forsknings-
            och produktions-förutsättningar i bland annat Södertäljeregionen,
            kommer i den mån inte främst produktionsresurser av skilda skäl
            redan flyttats till andra regioner Sveriges välfärd att påverkas
            ytterst negativt, detta utöver vad som redan sker av andra skäl:
            påfrestningar av både demografiska och andra strukturella orsaker.
            Därför måste de i Sverige verksamma produktions- och forskningsföretagens
            framtida behov av kvalificerade medarbetare, och därmed all service
            i form av bostäder, skolor, sjukvård och annan infrastruktur i
            området, tillgodoses.
          </p>
          <p xml:id="i-2AXaaevC4nLno5oSSgDsVF">
            Men det är viktigt att minnas att forskningsintensiva företag
            behöver en verksamhetsmiljö som stimulerar utbyte av erfarenheter
            och kunskaper mellan skilda men ändå till sin akademiska inriktning
            likartade verksamheter. I Södertälje syns detta främst på fordonsområdet,
            där produktion gått hand i hand med marknadsföring och försäljning
            via in- och utskeppning genom Södertälje hamn, särskilt anpassad
            till fordonshantering.
          </p>
          <p xml:id="i-YAgKNotd3HejW2hNu78B2z">
            En del fordonssammansättningar har redan förlagts till andra
            länder. Det gäller bussar som av kostnadsskäl flyttats till Polen,
            medan lastbilar av mer uttalade marknadsföringsskäl sedan länge
            satts samman i Brasilien. Det är emellertid viktigt att för framtiden
            säkra att produktion kan fortsätta i vårt land. Det förutsätter
            att de personalkostnadsfördelar som finns i andra länder kan vägas
            mot de konkurrensfördelar på kunskaps-, miljö-, personal-, forsknings-
            och utvecklingsområdena som vårt land kan erbjuda.
          </p>
          <p xml:id="i-7A6TtDjmt3UexNvxq8g2P4">
            Södertälje ligger redan väl till kommunikationsmässigt, med hamn,
            två Europavägar genom kommunen och i huvudsak väl fungerade tågtrafik.
            Det betyder inte att inte ytterligare förbättringar kan göras
            vad gäller kommunikationer. Ett varningsmoment skulle utgöras
            av om fler fjärrtåg passerade Södertälje Syd, belägen på den stora
            Igelstabron med sin magnifika utsikt över land, stad och vatten,
            utan att stanna. Det vore till men för hela regionen. Södertälje
            hamn utgör inte någon av Sveriges största hamnar. Men dess konkurrenskraft
            är betydande och för närvarande investeras i ytterligare ett tågspår
            för att ytterligare förbättra logistiken. Närheten till järnvägen
            MalmöStockholm och GöteborgStockholm bara någon minut från hamnen
            och likaledes närheten till Europavägarna (E4/E20) någon minut
            också de från hamnen gör Södertälje till ett mycket intressant
            logistikcentrum för vissa transporter, inte minst fordon, i framtiden.
          </p>
          <p xml:id="i-J9NZQYHuM7k1HbuqsAcm8d">
            När Stockholms hamnar AB dessutom avvecklar oljehamnen i Stockholms
            hamn, kommer sannolikt en stor del av denna hantering att flyttas
            till Södertälje hamn, vars närhet till väg och järnväg är en stark
            konkurrensfördel.
          </p>
          <p xml:id="i-W7cozfhS9Th8ZA5fW4PHFC">
            På sjöfartssidan är Södertälje rent allmänt statt i utveckling.
            Såväl Kustbevakningen som Sjöräddningen är sedan några år etablerade
            i Södertälje; Sjöfartsverket befinner sig där sedan många år på
            grund av Södertälje kanal. Sjöfartens betydelse var säkert mycket
            stor kring Södertälje för tusen år sedan då Helgö och Birka blomstrade
            och sjöfarande med all säkerhet passerade den stad som i dag är.
          </p>
          <p xml:id="i-TH2kcod9jAe5z956z2XFKr">
            På bostadsområdet är situationen långt mindre gynnsam, detsamma
            gäller tillgången till högskoleutbildning. Flyttningen av Telge
            Campus till Södertörn må ha motiverats utifrån universitetsadministrativa
            utgångspunkter, men då ort ställts mot ort, lokalisering mot lokalisering,
            har inte orternas komparativa utbildningsfördelar utnyttjats.
            På energiområdet samverkar Södertälje via sitt energibolag med
            Huddinge och Botkyrka kommuner om en stor investering i kraftvärmeproduktion
            som kommer att betyda ökad leveranssäkerhet och i bästa fall priskonkurrens
            på olika energiområden. Den sammantagna energiinvesteringen är
            betydande i kronor och besparingspotential räknat.
          </p>
          <p xml:id="i-WEdHRutpAcJKyfBvhd4WQv">
            Södertälje utmärks i dag av stor etnisk mångfald. Det resulterar
            förvisso stundom i händelser där etniska motsättningar mellan
            befolkningsgrupper kommer i förgrunden för den mediala rapporteringen.
            Det är också grunden till den i huvudsak positiva rapportering
            som kommit kommunstyrelsens ordförande Anders Lago (s) till del
            då han under tidigt 2008 fick möjlighet att i USA:s kongress redogöra
            för hur Södertälje hanterar flyktingar och invandrare. Bakom Lago
            står alla de stora partierna i Södertälje, inte minst vad gäller
            olika program för att ta tillvara alla nya södertäljebors önskan
            att bli egenförsörjda och slippa hamna i bidragsberoende. Samarbete
            har också inletts med andra kommuner, t.ex. Gnosjö, och man sökte
            vid Almedalsveckan i Visby 2008 sprida kunskap om de olika vägar
            och metoder som Södertälje nyttjar för att vända ett problem till
            möjligheter.
          </p>
          <p xml:id="i-Yp1bWQ5F1dBgAzhydzVNz">
            Det är naturligtvis hedrande för Södertälje att vara en attraktiv
            boendeort, samtidigt som det ingalunda skall döljas att spänningar
            av betydande mått skapas både mellan svensk- och utlandsfödda
            liksom av utlandsfödda av olika etnicitet och härkomst. Att människor
            med olika språk och härkomst söker sig till varandra är inget
            konstigt; det gör också svenskar. Se bara på en rekreationsresa
            till Mallorca vem de flesta föredrar att umgås med! Därför är
            språkkunskaper, arbete och sociala kontakter vid sidan av den
            egna grupptillhörigheten nyckeln till en lyckad integration både
            för den enskilde, det viktigaste, och samhället i stort.
          </p>
          <p xml:id="i-LfRsdP6qWEF28v2fC3gPtj">
            Som helhet är den mångfacetterade smältdegel som utmärker Södertälje
            av största värde: Här samsas inom regionen en lång rad språk,
            skilda religioner, kulturer och nationella bakgrunder. De olika
            värderingar som stammar från dessa skilda bakgrunder kan, om toleransen
            och förståelsen får överbrygga etnisk misstänksamhet och personlig
            motvilja, bidra till att minoriteter uppfattas som tillgångar,
            inte som problem.
          </p>
          <p xml:id="i-MktUVqc4TjkBS6VXWngYp9">
            Integrationen i Södertälje går genom accepterande välkomnande
            mångfald i medvetande om att varje invandrad familj, varje mor
            och far, mer än annat önskar sina barn den bästa av framtider,
            på skolans och den högre utbildningens område, inom yrkes- och
            privatlivet. Alla skillnader till trots är vi människor på detta
            område mycket mer lika än vi kan föreställa oss.
          </p>
          <p xml:id="i-PXcMkKyMHkVLRqFAxFoJae">
            Att brottslighet förekommer i större utsträckning bland icke-svenskfödda
            än bland de som länge bott i staden är en utbredd uppfattning
            alldeles oavsett hur denna brottslighet drabbar enskilda. En rad
            svåra våldsbrott där invandrare eller flyktingar varit inblandade
            har givit näring åt denna uppfattning med följden att invandrare
            och flyktingar, hur oskyldiga de än varit, direkt eller indirekt
            görs medskyldiga, eller i varje fall medansvariga, för de oefterrättliga
            brott som begåtts. Detta är uppfattningar som man inte kan lagstifta
            bort eller förbjuda, det enda som fungerar är bättre förutsättningar
            för integration i det svenska samhället.
          </p>
          <p xml:id="i-LNrYSEXZvDBqJYPn7BQ6ef">
            Från Södertälje över partigränserna framförs ofta att det inte
            i längden är rimligt att Södertälje skall påtvingas ett ansvar
            för nyinflyttade som går långt över vad andra kommuner tar.
          </p>
          <p xml:id="i-AdvnWH2ETjhoxe1gEMcwLE">
            Svaret på frågan hur långt statens ansvar sträcker sig och inte
            minst hur ebo-lagstiftningen med dess reella möjliggörande att
            vara bosatt var man vill oavsett försörjningsförmåga hanteras
            i verkligheten är viktiga delar i synen på framtiden i en kommun
            som Södertälje: Kan en enda kommun klara nästan vilka påfrestningar
            som helst?
          </p>
          <p xml:id="i-Xi48MSZfrbUESqwGYzVmW6">
            Under det senaste året har nästan alla invandrare eller flyktingar
            kommit från Irak. Det har krävt mycket stora insatser från Södertäljes
            politikers och även invånares sida. Ett flyktingmottagande har
            byggts upp som saknar motstycke i vårt land. Dessbättre har likväl
            antalet flyktingar från Irak minskat under de senaste månaderna,
            säkert ett resultat av olika händelser men under alla omständigheter
            därför att säkerhetsläget i Bagdad och andra stora städer blivit
            bättre. Det gläder mången i Södertälje.
          </p>
          <p xml:id="i-AteaGuWYL6uFQXTf1Y81LJ">
            Hur långt sträcker sig statens ansvar? Svaret är ideologiskt
            i lika hög grad som ekonomiskt. Tolerans kan inte mätas i pengar,
            uppslagsrikedom kan underlättas av pekuniärt stöd men aldrig ersätta
            enskildas vilja att förbättra för andra och därmed för sig själva.
          </p>
          <p xml:id="i-YXaVzePeuSWnscwJY7tYds">
            Det förhållandet att Södertälje har fått det tvivelaktiga nöjet
            att se såväl sverigedemokrater som nationaldemokrater i stadens
            kommunfullmäktige vittnar om vikten att ta kulturella motsättningar
            på allvar, detta med målet att skapa en god jordmån för demokratiska
            krafter och starkt motverka partier med rasistiska förtecken och
            med förslag till lösningar som inte håller i mötet med verkligheten.
          </p>
          <p xml:id="i-SzbasiKF531FsiftW4WEU">
            På det här området bör vetenskapliga studier, som också med fördel
            kan utsträckas att gälla Malmö, Helsingborg, Landskrona, Göteborg
            och Stockholm, ta sikte på att undersöka vilka värderingar som
            styr de väljare som ger partier med uttalad nationalistisk och
            ibland ofta rent fördomsfull rasistisk inställning sitt stöd.
          </p>
        </div>
        <div xml:id="i-Sc3KSS6h2JjuVuNyvJybq5" type="motSignatures">
          <list xml:id="i-17rHuWEJS262fwnmJq9KPM">
            <item xml:id="i-UNQcCZsyFU8cqBKZjq6Lth" who="i-XcAqMe3ntVBboWUxqACfz">
              Gunnar Andrén (fp)
            </item>
            <item xml:id="i-K2qAcXo7jT5i2QrpmMDitD" who="i-6kLJbGLpwB9hYxDrVrkcqF">
              Karin Pilsäter (fp)
            </item>
          </list>
        </div>
      </div>
    </body>
  </text>
</TEI>
