<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__493/mot_1951__ak__493-001.pdf"/>
      <fw xml:id="i-MouAu6Nr8xCfsMV9krLZKh">
        Nr 493—496. Motioner i Andra kammaren, nr 493. 1
      </fw>
      <div type="motHeader" xml:id="i-XgH96TPrWsMDjsVZrdodnQ">
        <div type="motTitle" xml:id="i-LMpdufYrQ6MvNTbg18QM2E"/>
        <div type="motSubmissionInfo" xml:id="i-3soBtmsw6doVe8Fiip8xTS"/>
      </div>
      <div type="motBody" xml:id="i-AcZnrZ2b7RbNbL6rWNA7Wp">
        <div xml:id="i-B9F1hFfYG3vehJnSSKaDKs">
          <p xml:id="i-UQU8b4bpcWCyzTjnWNHsXY">
            Nr 493.
          </p>
          <p xml:id="i-HErmoNqdhGBGbEiAgWN8Ky">
            Av herr Edberg m. fl., i anledning av Kungl. Maj:ts proposi-
            tion, nr 100, med förslag till religionsfrihetslag m. m.
          </p>
          <p xml:id="i-TQiHcxpMLkiFbw8j87EuuX">
            Det förslag till religionsfrihetslag, som i år framlagts för
            riksdagens be- handling, bygger på den generella regeln om rätt
            för envar att utträda ur den med staten sammanlänkade kyrkan.
            I 8 9 i nämnda lagförslag stadgas sålunda att den som ej längre
            vill tillhöra svenska kyrkan kan anmäla sitt utträde hos pastor
            i den församling, där han är kyrkobokförd. I 8 2 sam- ma lag stadgas
            dessutom att ingen må vara skyldig att tillhöra trossam- fund;
            åtagande i strid mot denna bestämmelse skall vara utan verkan.
            I sitt uttalande till statsrådsprotokollet har föredragande departementsche-
            fen formulerat den vägledande principen så, att »lika väl som
            medborga- ren äger tanke- och yttrandefrihet i politiska frågor,
            måste det också stå honom fritt att själv råda över sin livsåskådning
            och att själv bedöma, huruvida han vill vara ansluten till ett
            religiöst samfund». Att ett knäsät- tande av denna princip, som
            i och för sig eljest måste synas självklar, ut- gör ett betydelsefullt
            steg framåt mot en full religionsfrihet är obestridligt. Från
            den generella regeln ha emellertid vissa undantag gjorts, som
            måste te sig både förvånande och anmärkningsvärda. Regeringsformens
            28 8 har ett mycket bestämt ord att säga om de prin- ciper som
            skola ligga till grund för olika slag av tjänstetillsättningar;
            ko- nungen fäste, vid alla befordringar, avseende endast å de
            sökandes för- tjänst och skicklighet... Budet borde vara strikt
            och oeftergivligt. Så är emellertid icke fallet. I sin nu gällande
            lydelse upptar den nämnda para- grafen en bestämmelse att endast
            den som bekänner den rena evangeliska läran kan utnämnas till
            tjänst, varmed är förenat åläggande att undervisa i kristendom.
            I det förslag till ändrad lydelse av $ 28 regeringsformen, som
            nu framlagts, har detta undantag från den primära befordringsregeln
            änd- rats därhän att kungen i fråga om befattning, som medför
            skyldighet att undervisa i kristendom, skall »taga den hänsyn
            till de sökandes trosåskåd- ning, som därav påkallas». Innebörden
            av detta svävande bud framgår kla- rare av ett till lagförslagen
            fogat kungörelseförslag, över vilket riksdagens yttrande begäres.
            Däri reses kravet att sökande till lärartjänst vid allmän skola,
            som innefattar skyldighet att undervisa i kristendomskunskap,
            skall — därest han utträtt ur svenska kyrkan utan att inträda
            i annat närmare angivet trossamfund — avge en skriftlig förklaring,
            att han icke omfattar en från evangelisk kristendomsuppfattning
            stridande åskådning.
          </p>
          <p xml:id="i-PtbU7QJu2k6nfebhPthKg3">
            Bihang till riksdagens protokoll 1951. 4 saml. Nr 493—496.
          </p>
          <pb facs="riksdagen-motions-pdf/data/1951/mot_1951__ak__493/mot_1951__ak__493-002.pdf"/>
          <fw xml:id="i-5hUbF8bUgnsxgFZbvkUBUB">
            2 Motioner i Andra kammaren, nr 493.
          </fw>
          <p xml:id="i-U8LDRXxPMNkEkQsZ9ijQqX">
            Detta innebär i praktiken, att större delen av en bestämd yrkeskår,
            lan- dets folk- och småskollärare, ställs utanför den föreslagna
            religionsfrihets- lagstiftningen. Redan detta måste te sig rätt
            uppseendeväckande. Men dess- utom synes en närmare granskning
            av den föreslagna kungörelsens inne- börd ge vid handen att den
            i sak är lika meningslös som den i form kan an- ses kränkande
            för en hel yrkeskår. Det bör till en början beaktas, att förslaget
            de facto innebär en försäm- ring ur trosfrihetens synpunkt i jämförelse
            med nu gällande ordning. Med obligatorisk tillhörighet till statens
            kyrka för alla som inte inträtt i annat kristet trossamfund har
            ingen frågat efter den enskildes trosåskådning. Statskyrkan har
            slutit alla, bekännaren, sökaren och förnekaren, i sin vida famn.
            Att vissa konfessionella behörighetskrav uppställts på lärarna
            har under sådana förhållanden närmast varit en formsak. Principen
            om för- tjänst och skicklighet som enda befordringsgrund har knappast
            kränkts, då tillhörighet till statskyrkan varit obligatorisk för
            alla, som icke anmält sin önskan att inträda i visst annat samfund,
            och den tvångsmässiga till- hörigheten tagits för god som bekännelse.
            Annorlunda blir förhållandet i samma stund som fritt utträde ur
            stats- kyrkan medges. Beträffande dem som då kvarstå i statskyrkan
            ställas allt- jämt inga bestämda åskådningskrav — fordringarna
            i det stycket anses alltjämt fyllda genom själva den formella
            tillhörigheten. Den som utträder ur statskyrkan utan att inträda
            i annat närmare specificerat samfund skulle däremot nödgas till
            något fullständigt nytt: att avge en förklaring rörande sin privata
            åskådning i det ömtåligaste och det mest svårdefinierbara av allt.
            Hur skall det vara möjligt för den som icke hyser en mycket deciderad
            uppfattning att ärligen avge en förklaring att han icke omfattar
            en mot evangelisk kristendomsuppfattning stridande åskådning?
            Vad menas med evangelisk kristendomsuppfattning? På den frågan
            lämnar lagstiftningen inget besked. Menas därmed endast de centrala
            buden för mänsklig sam- levnad i bergspredikan (vilka icke äro
            för kristendomen unika utan återfin- nas i en rad religioner och
            filosofiska system, i tidig hellensk filosofi lika- väl som i
            Kants kategoriska imperativ)? Dessa bud inta ju en central plats
            i skolornas undervisning i kristendomskunskap, och för agnostikern
            torde det — vare sig han avger någon förklaring eller ej — inte
            bereda några svårigheter att väl undervisa i den andan. Menas
            däremot med evangelisk kristendomsuppfattning en bekännelse till
            de dogmer och bekännelseskrif- ter, på vilka den svenska statskyrkan,
            förvisso utgående från evangelier- na, fotat sin lära — den oförändrade
            augsburgiska bekännelsen och Upp- sala mötes beslut, däri inbegripet
            de apostoliska, nicenska och athanasian- ska bekännelserna, till
            yttermera visso enligt kyrkolagen kompletterade med de schmalkaldiska
            artiklarna, Luthers båda katekeser och konkordie-
          </p>
          <pb facs="riksdagen-motions-pdf/data/1951/mot_1951__ak__493/mot_1951__ak__493-003.pdf"/>
          <fw xml:id="i-SBPwkVQ8zmzRF7nYGHPQKR">
            Motioner i Andra kammaren, nr 493. 3
          </fw>
          <p xml:id="i-QKsbCfcWs2SqbhAGYcXPCH">
            formeln? Det ges helt enkelt inget entydigt och allmänt accepterat
            svar på frågan vad som menas med evangelisk kristendomsuppfattning.
            För mer än en lärare, i och för sig väl lämpad att »förmedla det
            arv av värderingar och levnadsnormer, som skapats före vår tid
            och bildar grunden för vårt arbete», torde det under sådana förhållanden
            möta samvetsbetänkligheter att avge en förklaring av föreslagen
            art. Kravet är alltför opreciserat och ingriper därtill alltför
            djupt i den enskildes tanke-, tros- och föreställningör värld.
            Det måste därför avvisas som oförenligt med den religionsfrihetens
            princip som den nya religionsfrihetslagen utger sig för att vilja
            främja. Sakligt sett är kravet dessutom överflödigt. Citatet i
            föregående stycke är hämtat ur dåvarande ecklesiastikministerns
            uttalande i propositionen till 1950 års riksdag angående riktlinjer
            för det svenska skolväsendets wut- veckling. Det anger vad som
            enligt den nya skolreformen skall vara den väsentligaste uppgiften
            för kristendomsundervisningen vid våra' skolor. Att en undervisning
            i sådan anda väl kan förmedlas av den, för vilken det skulle bereda
            personliga svårigheter att underteckna en förklaring sådan som
            den ifrågasatta, synes uppenbart. Det essentiella i kristendomsunder-
            visningen liksom i all annan undervisning måste ju också vara
            undervis- ningens innehåll. Vad man genom en särbestämmelse för
            lärare velat gar- dera sig mot har väl varit en rent kristendomsfientlig
            undervisning — vare sig denna utgått från en rent nihilistisk
            uppfattning eller från en positiy men olutheransk bekännelse.
            Om detta varit syftet — och något annat kan rimligen icke förutsättas
            — skulle det emellertid lika väl och bättre kunna nås genom att
            av lärare med skyldighet att undervisa i kristendom kräva en förklaring
            att han icke omfattar en åskådning som gör honom förhind- rad
            att meddela kristendomsundervisning enligt de för detta ämne upp-
            ställda undervisningsplanerna. | Genom en sådan förklaring skulle
            tyngdpunkten läggas på undervis- ningens inriktning, vilken ju
            ändå måste vara det centrala. De samvets- svårigheter, som en
            förklaring av i propositionen föreslagen art i vissa fall skulle
            kunna åstadkomma, skulle undvikas, de orimligheter till vilka
            en sådan förklaring skulle kunna leda likaså. Men: undervisningens
            inriktning bestäms ju redan av de uppgjorda un- dervisningsplanerna
            och de för undervisningen godkända läroböckerna. Ga- rantier för
            att uppgjorda planer följas har man sökt skapa genom den kon-
            troll som utövas över undervisningen. Lärare är för undervisning
            i kris- tendomskunskap liksom i fråga om alla andra ämnen skyldig
            att följa gäl- lande kursplaner — till anda lika väl som form.
            Avvikelser därifrån be- traktas som tjänstefel. En förklaring
            av en lärare att han icke ansåge sig förhindrad att meddela undervisning
            enligt gällande undervisningsplaner vore följaktligen i sak liktydig
            med en förklaring att han funne sig oför- hindrad att icke begå
            tjänstefel. En sådan förklaring måste ändå te sig
          </p>
          <pb facs="riksdagen-motions-pdf/data/1951/mot_1951__ak__493/mot_1951__ak__493-004.pdf"/>
          <fw xml:id="i-2Nkq4ZSStCAkeQMpdeFMds">
            AX Motioner i Andra kammaren, nr 493.
          </fw>
          <p xml:id="i-TnLzwM8xbCuKaoJ2KR3J33">
            «skäligen överflödig, liksom det måste te sig rätt kränkande
            att avfordra en person som valt en viss levnadsbana en förklaring
            vars reella innehåll inget annat är än att han icke börjar sin
            bana med föresatsen att överträda gällande planer och bestämmelser.
            På vilket annat område skulle man kunna tänka sig något liknande?
            Någon anledning att för kristendoms- :undervisningen kräva en
            förklaring som man helt naturligt icke anser sig böra kräva för
            andra av skolans undervisningsämnen kan helt enkelt icke föreligga.
            Denna granskning leder alltså fram till att propositionens förslag
            om särskilt undantagsstadgande för lärare, i vars uppgift bl.
            a. ingår att un- dervisa i kristendomskunskap, sakligt sett är
            överflödigt och för kåren Fförmellt sett kränkande, samtidigt
            som det illa harmonierar med religions- .L£rihetens princip, sådan
            den uttryckes i förslaget till ny religionsfrihetslag. bBenna
            framställning utmynnar följaktligen i ett yrkande, bör tömda att
            riksdagen måtte avvisa den i proposition nr 100 före- slagna avvikelsen
            från principen om förtjänst och skicklig- het som allena gällande
            befordringsgrund för befattningar, som medföra skyldighet att
            undervisa i kristendom, samt att riksdagen likaledes måtte avvisa
            det i samma proposi- tion med C1 betecknade förslaget till kungörelse
            med före-
          </p>
          <p xml:id="i-A1sARWpo2rCpHk3ncRs6zB">
            p skrifter hur sökande till lärartjänst, som medför skyldighet
            att undervisa i kristendomskunskap, äger styrka sin behörig- het.
          </p>
          <p xml:id="i-BQftZotRUvjP7KLhxCyRQd">
            Stockholm den 29 mars 1951.
          </p>
          <p xml:id="i-V3PwwCRzLhbrbZBYX2W4cu">
            Rotf Edberg. Nancy Eriksson. Gustaf Nilsson. Ossian Sehlstedt.
            Aug. Spångberg. Ingemar Andersson.
          </p>
          <p xml:id="i-CuN67WCnBqnE4f7B4SqkCm">
            &gt; Sture Henriksson. Hans Gustafsson. Fritz Persson.
          </p>
        </div>
      </div>
    </body>
  </text>
</TEI>
