<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-00366">
  <teiHeader>
    <fileDesc>
      <titleStmt>
        <title>Mineralpolitik</title>
        <author corresp="i-Y6pV2kmHmseFnW9xv9t8yX">av Eric Palmqvist m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:366 av Eric Palmqvist m.fl. (SD)</title>
          <idno type="rdwebb">H702366</idno>
          <rs type="number">366</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H702366/text</ref>
          <ref type="dokument_url_html">http://data.riksdagen.se/dokument/H702366</ref>
          <ref type="dokumentstatus_url_xml">http://data.riksdagen.se/dokumentstatus/H702366</ref>
          <ref type="docx">http://data.riksdagen.se/fil/9B90E97D-1490-4D35-8C6F-2FE68D9B26EA</ref>
          <ref type="pdf">http://data.riksdagen.se/fil/8889EEA3-18F5-47BB-8389-4C11D5894103</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fp172DmX83BjpgycDXcxQ1" type="signed"/>
        <correspContext corresp="i-Fp172DmX83BjpgycDXcxQ1">
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-M8H3WEZzuTKJnyN1LDQ5qc" type="submitted">
          <date when="2019-09-26"/>
          <time when="09:32:27"/>
        </correspAction>
        <correspAction xml:id="i-TaJ9K5SdQgKtk3tWjFw77w" type="reviewed">
          <date when="2019-09-26"/>
          <time when="13:21:47"/>
        </correspAction>
        <correspAction xml:id="i-BjfnfmS2mkJmNEDWWgASoQ" type="referred">
          <date when="2019-10-11"/>
        </correspAction>
        <correspAction xml:id="i-2MGDVMf2s9DpK7AVUrdJvP" type="assigned">
          <date when="2020-09-01"/>
          <time when="08:55:41"/>
        </correspAction>
        <correspContext corresp="i-2MGDVMf2s9DpK7AVUrdJvP">
          <ref type="assignedTo">Näringsutskottet</ref>
        </correspContext>
        <correspAction xml:id="i-W3oQUbfLEd17K6yVqWAWWf" type="behandlas_i"/>
        <correspContext corresp="i-W3oQUbfLEd17K6yVqWAWWf">
          <ref type="uppgift">2019/20:NU4</ref>
          <ref type="ref_dok_id">H701NU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2QFF8XkUtDo4FEAU6RG5Rh" type="behandlas_i"/>
        <correspContext corresp="i-2QFF8XkUtDo4FEAU6RG5Rh">
          <ref type="uppgift">2019/20:TU7</ref>
          <ref type="ref_dok_id">H701TU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU7</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BKfU6NkKBKZQiWNBBMw9TS" type="behandlas_i"/>
        <correspContext corresp="i-BKfU6NkKBKZQiWNBBMw9TS">
          <ref type="uppgift">2019/20:UbU14</ref>
          <ref type="ref_dok_id">H701UbU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU14</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Y3Kp8PF841PPDwu27P48oA" type="behandlas_i"/>
        <correspContext corresp="i-Y3Kp8PF841PPDwu27P48oA">
          <ref type="uppgift">2019/20:UbU16</ref>
          <ref type="ref_dok_id">H701UbU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU16</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NfYGsBNozKoEpftDbmQi1S" type="behandlas_i"/>
        <correspContext corresp="i-NfYGsBNozKoEpftDbmQi1S">
          <ref type="uppgift">2019/20:NU11</ref>
          <ref type="ref_dok_id">H701NU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU11</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R2RCGBd2pMYbNV8XPVr8b3" type="behandlas_i"/>
        <correspContext corresp="i-R2RCGBd2pMYbNV8XPVr8b3">
          <ref type="uppgift">2019/20:NU14</ref>
          <ref type="ref_dok_id">H701NU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU14</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SBZSZ3iGvoFhC4dSohPChr" type="motHeader">
        <div xml:id="i-Cfp4hQ1orH4qqa321oUB4k" type="motTitle">
          Motion till riksdagen 2019/20:366 av Eric Palmqvist m.fl. (SD)
          Mineralpolitik
        </div>
      </div>
      <div xml:id="i-YTuZCitfiSKGPtQRrcKPHw" type="motBody">
        <div xml:id="i-5GYLUHfnGfdr1ds55nTCYY" type="motProposal" subtype="förslag">
          <head xml:id="i-NrG43EzV5zA7mzj9AcfqBx">
            Förslag till riksdagsbeslut
          </head>
          <list xml:id="i-YNugbYvXZdTsUPcx5BeVxj" style="ol">
            <item xml:id="i-Y9trhQCFbYgWGQTyZBhdT4">
              Riksdagen ställer sig bakom det som anförs i motionen om att
              revidera mineralstrategin och tillkännager detta för regeringen.
            </item>
            <item xml:id="i-KRVU6x4jTHVKDJ3CCdCXsh">
              Riksdagen ställer sig bakom det som anförs i motionen om att
              stärka infrastrukturen kopplat till gruvnäringens behov och tillkännager
              detta för regeringen.
            </item>
            <item xml:id="i-EdKTg29yMDLgGsRJNQ2Dkz">
              Riksdagen ställer sig bakom det som anförs i motionen om en konkurrenskraftig
              och stabil energiförsörjning kopplat till gruvnäringens behov
              och tillkännager detta för regeringen.
            </item>
            <item xml:id="i-ThMyyYao4kdmBBoLd5DiAg">
              Riksdagen ställer sig bakom det som anförs i motionen om SGU
              och Bergsstaten och tillkännager detta för regeringen.
            </item>
            <item xml:id="i-6q2G5L7CtceqQpfBxVbFc6">
              Riksdagen ställer sig bakom det som anförs i motionen om att
              satsa på utbildning kopplat till gruvnäringens behov och tillkännager
              detta för regeringen.
            </item>
            <item xml:id="i-Kg15e35daEwRxpSFZQGuSX">
              Riksdagen ställer sig bakom det som anförs i motionen om LKAB
              och prospektering och tillkännager detta för regeringen.
            </item>
            <item xml:id="i-EZtJZMqfBtbBDvX2G9FDfC">
              Riksdagen ställer sig bakom det som anförs i motionen om innovationskritiska
              metaller och tillkännager detta för regeringen.
            </item>
            <item xml:id="i-QUE7AVKfjHT4PSSTk4bvZ5">
              Riksdagen ställer sig bakom det som anförs i motionen om införandet
              av en one-stop shop för tillståndsprocessen och tillkännager detta
              för regeringen.
            </item>
            <item xml:id="i-URSJdifnRrf7KxGn4t58DQ">
              Riksdagen ställer sig bakom det som anförs i motionen om forskning
              och utveckling kopplat till gruvnäringens behov och tillkännager
              detta för regeringen.
            </item>
            <item xml:id="i-CisTvpF4w8pwr74G6L14ui">
              Riksdagen ställer sig bakom det som anförs i motionen om att
              reformera mineralersättningen och tillkännager detta för regeringen.
            </item>
            <item xml:id="i-8jNQhLWHfHgARXXPrZsviB">
              Riksdagen ställer sig bakom det som anförs i motionen om att
              reformera lagstiftningen om bolagens ansvar för sanering och efterbehandling
              av mark i samband med avslutad gruvverksamhet och tillkännager
              detta för regeringen.
            </item>
            <item xml:id="i-2T2ZviuXMsmxH6qyGvdEcq">
              Riksdagen ställer sig bakom det som anförs i motionen om att
              det återigen ska vara möjligt att ge tillstånd enligt miljöbalken
              till gruvdrift för att utvinna uran, vidare att det ska vara möjligt
              att ge tillstånd till brytning, provbrytning, bearbetning och
              fysikalisk eller kemisk anrikning av uran för att använda uranets
              fissila egenskaper, och detta tillkännager riksdagen för regeringen.
            </item>
          </list>
        </div>
        <div xml:id="i-WPULe3mQgh5FEnFC9gwktM" type="motContent">
          <head xml:id="i-NiUKCD5fzpirTwQUSSxBqM" type="h1">
            Motivering
          </head>
          <p xml:id="i-7YEZZmjydCb3W2cxjUGiYh">
            Den svenska gruvnäringen har långa anor, exempelvis påbörjades
            brytning i det som idag är känt som Falu koppargruva redan under
            förkristen tid i Sverige, och under medeltiden stod den för två
            tredjedelar av Europas samlade kopparproduktion. Idag innebär
            högre efterfrågan från tillväxtländer tillsammans med en strävan
            inom EU att bli mer självförsörjande vad gäller olika malmer och
            mineral en långsiktig trend mot högre priser. Vi ser positivt
            på gruvnäringen och vill stimulera och bidra till dess tillväxt
            på flera sätt.
          </p>
          <head xml:id="i-13znmJN4Gij5WWcAofF6VM" type="h2">
            Mineralstrategi
          </head>
          <p xml:id="i-EaoV71khk3Wnbqt9729dNK">
            I en värld med ökande befolkning och där stora befolkningsgrupper
            tar sig ur fattigdom ökar efterfrågan på produkter som förutsätter
            tillgång på metaller och mineral. Även om teknikerna att återvinna
            och återanvända produkter tillverkade av metall går framåt kvarstår
            det faktum att efterfrågan efter jungfruligt material kommer att
            öka. Omställningen till ny och fossilfri teknik påskyndar också
            detta då nya mineral som förekommer på andra platser än där gruvdrift
            sker idag måste brytas för att möjliggöra omställningen. Samtidigt
            uppstår intressekonflikter mellan gruvnäringen och exempel­vis
            renskötseln, jordbruket, turistnäringen och andra markägare varför
            det är av vikt att klargöra vilka intressen som är tyngst vägande
            och skall ges företräde.
          </p>
          <p xml:id="i-HPP1vyGGW3DmXjKnCMBMkR">
            Under 2013 antogs en mineralstrategi, som sedan reviderades 2015,
            vilket är positivt utifrån de intressekonflikter och utmaningar
            som nämns ovan. Vi kan däremot nu konstatera att prospekteringstakten
            minskat och att det geopolitiska läget försvårats sedan dess.
            Vi ser därför att det finns ett behov av att nu revidera mineralstrategin.
          </p>
          <head xml:id="i-H9gxK8iC9MRzLQuviAHjDW" type="h2">
            Infrastruktur för gruvnäring
          </head>
          <p xml:id="i-WFxus7irJTkijgFuVLfJbv">
            En av grundförutsättningarna för Sveriges tunga industri, dit
            gruvindustrin hör, är en fungerande infrastruktur då produktionen
            av många av våra råvaror och produkter ligger långt ifrån marknaderna.
            Vad malmbrytning beträffar ligger verksamheten dessutom oftast
            i norra Sveriges inland, långt ifrån kontinenten. Välfungerande
            transportsystem är därför helt centrala för att Sverige ska kunna
            vara med och konkurrera på världsmark­naden. Gruvindustrin är
            i starkt behov av säkra och tillförlitliga vägtransporter för
            att behovet av exempelvis maskindelar, bränsle, förbrukningsmateriel
            och kompetens­försörjning skall kunna säkerställas. Även om malmtransporter
            på vissa håll till viss del sker med lastbil medför malmens vikt
            per volymenhet att järnväg och fartygstransport utgör de primära
            transportslagen för att kunna transportera de volymer som krävs
            för att nå lönsamhet i produktionen. Järnvägen i Sverige av idag
            är dock bristfällig i såväl omfattning som standard kopplat till
            att tillmötesgå gruvindustrins behov. I samband med framtida infrastrukturplanering
            är det därför viktigt att särskilt betona behoven hos den tunga
            industrin.
          </p>
          <head xml:id="i-3PZS4w5crSKQvvcdCw3n7r" type="h2">
            Energipolitiken
          </head>
          <p xml:id="i-XvcZzZLuja3iavbQEFftjr">
            Svensk basindustri dit gruvnäringen hör är starkt beroende av
            en stabil och säker tillgång på el. I synnerhet i ett läge där
            man från politiskt håll förväntas att ställa om till en i högre
            grad elektrifierad produktion samtidigt som man konkurrerar på
            samma råvarubörser med producenter i nationer där samma krav på
            kostsamma omställningar inte finns. Därför är det ett stort orosmoln
            för gruvnäringen när man ser hur svensk politik riktas in på att
            byta ut det som fungerat i decennier mot kostnadsdrivande och
            opålitlig väderberoende elproduktion. Svensk gruvnärings produkter
            går till stor del på export och näringen är därmed starkt beroende
            av goda villkor relativt konkurrerande företag på världsmarknaden.
          </p>
          <p xml:id="i-KCzeNRyeMV45G9pSzaC5B6">
            Vi har i olika sammanhang presenterat vår verklighetsförankrade
            och välfärds­inriktade energipolitik som bygger vidare på den
            energimix med huvudsakligen vatten- och kärnkraft som tjänat oss
            så väl medan vi kraftigt motsätter oss subventioner och skattelättnader
            till t.ex. väderberoende energislag som snedvrider energimarknaden
            och grusar möjligheterna till ett robust energisystem. När det
            gäller gruvnäringens villkor kan vi inte nog betona vikten av
            en sund och genomtänkt energipolitik där orealistiskt drömmande
            inte ska tillåtas sätta agendan. En verklighetsfrånvänd energipolitik
            som resulterar i en kostnadsdrivande och opålitlig väderberoende
            elproduktion utgör ett direkt och påtagligt hot gentemot Sveriges
            tunga industri.
          </p>
          <head xml:id="i-5Xfy8BVv8zT11UokyVJ3Ew" type="h2">
            SGU och Bergsstaten
          </head>
          <p xml:id="i-YHtwYv7NDUbz1Yst3S9vDu">
            SGU är den myndighet i Sverige som har till uppgift att tillhandahålla
            geologisk information för samhällets behov på kort och lång sikt.
            Myndigheten hanterar frågor om berg, jord och grundvatten och
            beslutar i ärenden som rör bl.a. minerallagen. Myndigheten skall
            också ha ett tydligt uppdrag att tillhandahålla och kommunicera
            saklig information och kunskap om prospektering och gruvdrift
            till allmänheten. Bergsstaten är en avdelning inom SGU som handlägger
            och beslutar i ärenden som rör prospektering och utvinning av
            mineral.
          </p>
          <p xml:id="i-2wmCVPcyA2rj7rxVdDRsdb">
            Då nya mineral eftersöks i allt högre grad och på platser i landet
            där det saknas en tradition av gruvdrift ställs allt högre krav
            på myndigheten att hantera dessa tillstånds­processer. Myndigheten
            tillhandahåller även sakkunniga i rättsliga tvister som uppstår
            kring tillståndsgivning vilket är resurskrävande för en relativt
            liten myndighet.
          </p>
          <p xml:id="i-2huyT4skgwmVt68byfou8e">
            Det är därför viktigt att underlätta och stärka förutsättningarna
            för SGU och Bergsstaten för att kunna möta de utmaningar som hanteringen
            av en ökad efterfrågan av mineral och metaller medför samt de
            intressekonflikter som kan uppstå.
          </p>
          <head xml:id="i-Rn7JZyPunquuicp57wFkFV" type="h2">
            Utbildning
          </head>
          <p xml:id="i-CxTxbFmeQkxZKfRXcV9PWM">
            Det behövs satsningar på utbildningar kopplade till gruvnäringen.
            Behov finns för såväl längre civilingenjörsutbildningar som KY-
            och APL-utbildningar till exempelvis bergarbetare eller maskinoperatörer.
            Vi anser därför att man bör stärka utbildnings­satsningarna för
            att möta näringens behov där syftet är att öka antalet utbildningsplatser
            med inriktning mot gruv- och mineralverksamhet. Där så är möjligt
            bör sådan utbildning också förläggas nära de orter där gruvnäringen
            bedrivs för att dels motverka ytterligare urbanisering, dels tillskapa
            fler arbetstillfällen på dessa orter i Sveriges glesbygd. Vi menar
            att detta är fullt möjligt om man nyttjar de tekniska möjligheter
            som finns tillgängliga för exempelvis distansutbildning.
          </p>
          <head xml:id="i-CxUW53RNXF6D5KgUjw4HMe" type="h2">
            LKAB
          </head>
          <p xml:id="i-75Xu3HCUEHSCZgXsFgJXEb">
            Sverige måste driva en mer aktiv gruvpolitik. Vi menar att det
            finns ett gemensamt intresse mellan staten och gruvnäringen där
            vi vill stimulera samt bidra till gruv­näringens tillväxt. En
            del i en mer aktiv gruvpolitik är enligt vår mening att det statligt
            ägda LKAB får reviderade ägardirektiv. LKAB:s ägardirektiv ska
            revideras så att vikten av fortlöpande prospektering tydliggörs.
          </p>
          <head xml:id="i-Puj9d2NPFAmcud54PRRtoK" type="h2">
            Innovationskritiska metaller
          </head>
          <p xml:id="i-SmrXSyG3bHMGs2tdBnYvwX">
            Vi är positiva till att SGU kartlägger förekomsten av innovationskritiska
            mineraler som exempelvis kobolt, litium och vanadin i berggrunden.
            Dessa och andra s.k. innovations­kritiska mineral krävs för att
            tillverka mobiltelefoner, elbilsbatterier och inom sol- och vindkraft
            och de är nyckelkomponenter i omställningen till ett i allt högre
            grad elektri­fierat samhälle. Samtidigt som efterfrågan kraftigt
            ökar har de etablerade svenska gruvbolagen Boliden, LKAB och Lundin
            Mining ingen tradition av att prospektera och bryta dessa mineral.
            Istället är det de juniora bolagen som gör det. Trots förekomst
            av dessa mineral i vår berggrund är vi idag i hög grad beroende
            av import av dessa mineral från nationer där brytningen sker med
            tveksamma metoder ur såväl etisk som miljö­synpunkt. Korruption,
            barnarbete och s.k. land grabbing är inte sällan förekommande
            varför man från EU-håll framhåller vikten av att vi inom Europa
            strävar efter en högre självförsörjningsgrad.
          </p>
          <head xml:id="i-GP5DNNwRz5c86oCP8VC7ZJ" type="h2">
            Tillståndsprocessen – one-stop shop
          </head>
          <p xml:id="i-BtuHXMYfhfM37S5Adandyd">
            De juniora bolagen är mer beroende av riskkapital och känsliga
            för osäkerheter fram till gruvdriftstart än de större bolagen
            som har en annan uthållighet genom sitt kassaflöde från befintliga
            gruvor i drift. Enligt rapporten ”Hur kan staten främja investeringar
            i utvinning av innovationskritiska metaller och mineral” från
            Tillväxtanalys så framhålls det att juniora bolag helst ser ett
            tidigt avslag i tillståndsprocessen för en potentiell gruva så
            att kapitalet kan arbeta vidare någon annanstans. En del bolag
            menar också att tillståndsprocessen är godtycklig och att det
            inte går att förutse eller påverka resultatet oavsett hur mycket
            underlag de tar fram. Det här riskerar i förlängningen att urholka
            Sveriges attraktivitet på den globala gruvmarknaden. Därför föreslår
            vi att regeringen inför en så kallad one-stop shop, vilket innebär
            att en myndighet får i uppdrag att koordinera tillståndsprocessen
            och är den enda parten som ställer frågor till tillstånds­sökande
            gruvbolag. Vidare föreslår vi att regeringen får i uppdrag att
            se över tillståndsprocessen för nya gruvor och återkommer till
            riksdagen med förslag på förbättringar för densamma.
          </p>
          <head xml:id="i-AGsGmTf9okQ26YnxJqqC1L" type="h2">
            Forskning och utveckling
          </head>
          <p xml:id="i-6vqdEpyQW262MaBjHPfF5Z">
            För att främja gruvnäringen anser vi att staten över tid bör
            avsätta mer resurser för grundforskning och tillämpad forskning
            med inriktning mot gruvindustrin. Lämpligen inom geovetenskap
            samt hållbar och effektiv gruvbrytning.
          </p>
          <head xml:id="i-Wup5cs5Uncx21uXuSKJqXd" type="h2">
            Mineralersättning
          </head>
          <p xml:id="i-N8M5qLr9is76qYtxv6qFGQ">
            Sverige har rikliga förekomster av mineral och vi betraktar i
            grunden detta som svenska folkets tillgångar. Förutom att gruvnäringen
            kan generera arbetstillfällen ser vi det också som rimligt att
            värdet av tillgångarna ska komma medborgarna till del. Av denna
            anledning vill vi reformera mineralersättningen.
          </p>
          <p xml:id="i-HeHmw5SJbavzDV6p4BsCaw">
            Den nuvarande mineralersättningen konstruerades i en tid då den
            utländska konkur­rensen inte var lika stark som idag. Den är heller
            inte kompatibel med synen på att politiken ska spela en aktiv
            roll inom gruvnäringen. Om staten inte har någon direkt ersättning
            för det värde som bryts ur en gruva går det heller inte att vänta
            sig att staten ska vara villig att ställa upp med finansiering
            av exempelvis järnvägar och annan infrastruktur.
          </p>
          <p xml:id="i-EA9vCCQuRJ6S7kyeXBK2d7">
            Vi menar att det finns ett ömsesidigt intresse mellan stat och
            gruvnäring vad gäller en reformering av mineralersättningen syftandes
            till att möjliggöra en mer aktiv gruvpolitik. Vår syn är att utmaningen
            inte ligger i att fördela värdet av det vi bryter utan i att tillsammans
            få det att växa. Mineralersättningen ska spegla det ömsesidiga
            förhållande som finns mellan det offentliga och gruvnäringen.
          </p>
          <p xml:id="i-7q7Lmo5Gp8qZrqDEprrmcA">
            Mineralersättningen ska reformeras och tas ut med totalt 5 procent,
            att jämföra med dagens 2 promille som kan anses vara en mycket
            låg nivå i jämförelse med andra gruvnationer. Markägarens andel
            kvarstår på dagens nivå medan resterande del tillfaller staten
            i sin helhet. På så vis garanterar vi att det offentliga får en
            avkastning på sina investeringar i exempelvis infrastruktur.
          </p>
          <head xml:id="i-Gx9KVcbgpz6HQzZ3oKGo6n" type="h2">
            Sanering och efterbehandling
          </head>
          <p xml:id="i-drJfeuCCvMMbSRKBNAoUa">
            Industriverksamhet i allmänhet och gruvindustri i synnerhet medför
            ingrepp i naturen. Sådana ingrepp orsakade av mineralutvinning
            ska efterbehandlas till en god miljö­standard när gruvbrytningen
            har upphört, vilket bl.a. kan medföra kostsamma marksaneringsinsatser.
            En variant som vi förordar är att bearbetningskoncessionen villkoras
            med att koncessionsinnehavaren löpande avsätter medel som ska
            kunna täcka de sanerings- och återställningskostnader som bedöms
            återstå då verksamheten är avslutad.
          </p>
          <head xml:id="i-C6uwwBRxH4x6GczHFPTm53" type="h2">
            Uran
          </head>
          <p xml:id="i-YPwbjgQnpVYEgceDBVVUXV">
            Det införda förbudet mot uranbrytning riskerar att ge en negativ
            bild av Sverige som gruvnation. Det skapar även en politisk osäkerhet
            för de företag som redan är etablerade här samt äventyrar potentiella
            etableringar som Sverige inte är betjänt av på något sätt.
          </p>
          <p xml:id="i-8mQZhAcL7ZGqEuBtPmuSY1">
            Uran är mycket vanligt förekommande tillsammans med sällsynta
            och innovations­kritiska jordartsmetaller, så pass vanligt att
            uran ofta används som ledmetall för att lokalisera dessa. Innovationskritiska
            metaller används bland annat vid batteritillverk­ning, så kallade
            batterimetaller. Förbudet mot utvinning av uran försvårar allvarligt
            möjligheterna att prospektera och utvinna sådana metaller. Då
            den föregående riksdags­majoriteten inte närmare motiverade sitt
            beslut att förbjuda uranbrytning är det uppen­bart att starka
            ideologiska motiv låg till grund för beslutet. Den rimliga positionen
            för ett kärnkraftsland är den som lagstiftningen tidigare byggde
            på, att under kontrollerade former tillåta prospektering och brytning
            av uran. Vi menar därför att riksdagen ska ge regeringen i uppdrag
            att återkomma med förslag där det återigen ska vara möjligt att
            ge tillstånd enligt miljöbalken till gruvdrift för att utvinna
            uran. Vidare att det ska vara möjligt att ge tillstånd till brytning,
            provbrytning, bearbetning och fysikalisk eller kemisk anrikning
            av uran för att använda uranets fissila egenskaper.
          </p>
        </div>
        <div xml:id="i-Cd9TxpT5ZywLGiwJpWkVbS" type="signatureBlock">
          <list xml:id="i-WpLYB7fiqxpZsPM5bcPGJg">
            <item xml:id="i-5gKCCRpLBotuRCaJD7sPTg" who="i-Y6pV2kmHmseFnW9xv9t8yX" type="signature">
              Eric Palmqvist (SD)
            </item>
            <item xml:id="i-NjKZAoYJLvSNrgwT6TdCvR" who="i-5JKbBodBpCZ1A4ajEWCxPv" type="signature">
              Mattias Bäckström Johansson (SD)
            </item>
            <item xml:id="i-DfzVptC6cQ5ekntgu7wi8P" who="i-PtgVSQS6zzFSG7jQDufZYA" type="signature">
              Tobias Andersson (SD)
            </item>
            <item xml:id="i-BEHXyz1KD8ECoS1xaAEGwU" who="i-DF6yJMSNGfT6HwisDSi4qz" type="signature">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
