<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00013">
  <teiHeader>
    <fileDesc>
      <titleStmt>
        <title>med anledning av prop. 2008/09:170 En sammanhållen svensk havspolitik</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:170 En sammanhållen svensk havspolitik</title>
          <idno type="rdwebb">GW02MJ13</idno>
          <rs type="number">MJ13</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ13/text</ref>
          <ref type="dokument_url_html">http://data.riksdagen.se/dokument/GW02MJ13</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ13</ref>
          <ref type="doc">http://data.riksdagen.se/fil/C225AC75-91F1-42A0-AD31-47B4E5F38C9F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NLFMsWhzsKbWNhpU4vhYrP" type="basedOn"/>
        <correspContext corresp="i-NLFMsWhzsKbWNhpU4vhYrP">
          <ref>Proposition 2008/09:170</ref>
        </correspContext>
        <correspAction xml:id="i-ALV9n8txsgdVc8fmgrMzFV" type="signed"/>
        <correspContext corresp="i-ALV9n8txsgdVc8fmgrMzFV">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-P9ZkLskfuasTfUytV8U8iD" type="referral">
          <date when="2009-04-03"/>
        </correspAction>
        <correspAction xml:id="i-5rSMfg5A4P7n74h8QvUp6A" type="dismissal">
          <date when="2009-04-02"/>
        </correspAction>
        <correspAction xml:id="i-Wudu5nkab9iY3nvV2TZLnU" type="dismissal">
          <date when="2009-04-02"/>
        </correspAction>
        <correspAction xml:id="i-PxWbtnXSvxbaTqdaRQuwR5" type="transfer">
          <date when="2009-04-01"/>
        </correspAction>
        <correspAction xml:id="i-RsKFF7aRAcAZG2ZFcBz5HJ" type="submission">
          <date when="2009-04-01"/>
        </correspAction>
        <correspAction xml:id="i-P8iGpbPkiieeh9gcAfQSRn" type="assigned"/>
        <correspContext corresp="i-P8iGpbPkiieeh9gcAfQSRn">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B1J21SCNcs9g14nizghmom" type="motBody">
        <div xml:id="i-NCPKDNwMBYLWaNviW4PauN" type="motProposal" subtype="förslag">
          <head xml:id="i-NGrZDWTwB3b27Vt3KvwVqP">
            Förslag till riksdagsbeslut
          </head>
          <list xml:id="i-MExtMBFk2M7BXENep4LuoH" style="ol">
            <item xml:id="i-VEHZZFFmqp3RxqgpEMitDZ">
              Riksdagen tillkännager för regeringen som sin mening vad som
              anförs i motionen om vikten av att den inhemska och den internationella
              politiken är sammanhängande.
            </item>
            <item xml:id="i-WKmDJ4GA2kYqkdR3JYr28j">
              Riksdagen tillkännager för regeringen som sin mening vad som
              anförs i motionen om att havsmiljön bör vara överordnad andra
              havspolitiska intressen.
            </item>
            <item xml:id="i-6boPwdxajWD5bRtHmi38Nj">
              Riksdagen tillkännager för regeringen som sin mening vad som
              anförs i motionen om inriktningen av Sveriges internationella
              havspolitiska samarbete.
            </item>
            <item xml:id="i-RmJAjmpyuZ4mRVhSnFhF7u">
              Riksdagen tillkännager för regeringen som sin mening vad som
              anförs i motionen om den mellanstatliga fonden för internationella
              åtgärder.
            </item>
            <item xml:id="i-DtAznmjjnYnHpcwVq8Ay2B">
              Riksdagen tillkännager för regeringen som sin mening vad som
              anförs i motionen om att grannsamverkan för jordbrukssektorn bör
              fokuseras på att främja ekologisk produktion.
            </item>
            <item xml:id="i-NaxJJHLBVFmq84cijrPr5J">
              Riksdagen tillkännager för regeringen som sin mening vad som
              anförs i motionen om planeringsfrågor.
            </item>
            <item xml:id="i-P7rDne362zCM5Ze63TK37p">
              Riksdagen tillkännager för regeringen som sin mening vad som
              anförs i motionen om buller och hänsynsområden.
            </item>
            <item xml:id="i-Nc7u86GSi1yNbSVKnYQqhG">
              Riksdagen tillkännager för regeringen som sin mening vad som
              anförs i motionen om att den centrala frågan för förvaltningen
              är uppdrag, befogenheter och resurser.
            </item>
            <item xml:id="i-PCoP6ZPyTdMtdna5RM3LER">
              Riksdagen tillkännager för regeringen som sin mening vad som
              anförs i motionen om vikten av ett tydligt mål för delaktighet.
            </item>
            <item xml:id="i-8mppDtD42e2c3e2DjStBXP">
              Riksdagen tillkännager för regeringen som sin mening vad som
              anförs i motionen om att Konsumentverket bör ges ett övergripande
              miljöuppdrag.
            </item>
            <item xml:id="i-2xwnG3VCnLPB1juFf46vPQ">
              Riksdagen tillkännager för regeringen som sin mening vad som
              anförs i motionen om att offentlig upphandling bör inriktas på
              miljömärkta alternativ eller den bästa kvartilen.
            </item>
            <item xml:id="i-2an1U96fjGi41T8FTLstnD">
              Riksdagen tillkännager för regeringen som sin mening vad som
              anförs i motionen om avsättning av medel för beståndsbedömningar
              av nya fiskarter.
            </item>
            <item xml:id="i-Ae7nXpiR13yaLrF3fairwn">
              Riksdagen tillkännager för regeringen som sin mening vad som
              anförs i motionen om bottentrålning i Östersjön.
            </item>
            <item xml:id="i-CC5Gmnhzh6BFXZrch6NkPv">
              Riksdagen tillkännager för regeringen som sin mening vad som
              anförs i motionen om ett förbud mot utkast av fisk.
            </item>
            <item xml:id="i-DDkhpaVDVJQiRy62UN8s4p">
              Riksdagen tillkännager för regeringen som sin mening vad som
              anförs i motionen om en långsiktigt hållbar förvaltningsplan för
              fritidsfisket.
            </item>
            <item xml:id="i-QghfKMrfw57N4dVrf8ycRd">
              Riksdagen tillkännager för regeringen som sin mening vad som
              anförs i motionen om miljörelaterade sjöfartskrav.
            </item>
            <item xml:id="i-WWAjZxS1DWxLGLTfMX3HJf">
              Riksdagen tillkännager för regeringen som sin mening vad som
              anförs i motionen om att vattenmyndigheterna behöver vassare instrument
              för effektfulla åtgärdsprogram.
            </item>
            <item xml:id="i-WoDx1VY9a96zhEvXUJxA64">
              Riksdagen tillkännager för regeringen som sin mening vad som
              anförs i motionen om att Sverige snarast bör ansluta sig till
              barlastkonventionen.
            </item>
            <item xml:id="i-2jua32Se4ne9aWX11e9eG8">
              Riksdagen tillkännager för regeringen som sin mening vad som
              anförs i motionen om Miljömålsrådets förslag för bevarande av
              marina naturvärden.
            </item>
            <item xml:id="i-B25Za93ig12QdScHmtw8T3">
              Riksdagen tillkännager för regeringen som sin mening vad som
              anförs i motionen om försiktighetsprincipen och kvävegödsling
              av skog.
            </item>
            <item xml:id="i-6qJk3xCNCwbrtq3Y5eb5bS">
              Riksdagen tillkännager för regeringen som sin mening vad som
              anförs i motionen om den gemensamma jordbrukspolitiken och landsbygdsprogrammet.
            </item>
            <item xml:id="i-Simck696FaZnWjgEpYk6GH">
              Riksdagen tillkännager för regeringen som sin mening vad som
              anförs i motionen om en jämnare spridning av djurhållningen i
              Sverige.
            </item>
            <item xml:id="i-ERfBMvsdtDFKCcqKRRck93">
              Riksdagen tillkännager för regeringen som sin mening vad som
              anförs i motionen om krav på generella hänsyn.
            </item>
            <item xml:id="i-X7enui7CbYibn8gZGtSxjx">
              Riksdagen tillkännager för regeringen som sin mening vad som
              anförs i motionen om avgift på mineralgödsel.
            </item>
            <item xml:id="i-HF4Lptv4yaNMW2cr7K7HNt">
              Riksdagen tillkännager för regeringen som sin mening vad som
              anförs i motionen om ekonomiska styrmedel och köttproduktion.
            </item>
            <item xml:id="i-9uQcpw2ymLzNFKZsFBGD5H">
              Riksdagen tillkännager för regeringen som sin mening vad som
              anförs i motionen om mer verkningsfulla sätt att minska den diffusa
              spridningen av miljögifter.
            </item>
            <item xml:id="i-RiLLDmbGak9fFqDBPUNGKB">
              Riksdagen tillkännager för regeringen som sin mening vad som
              anförs i motionen om miljöavgifter på silverjonemitterande hushållsmaskiner.
            </item>
            <item xml:id="i-7s8GJgztXSktX9cDXkyDdM">
              Riksdagen tillkännager för regeringen som sin mening vad som
              anförs i motionen om hänsyn till regionala särdrag som skäl för
              mer långtgående miljökrav.
            </item>
            <item xml:id="i-Wn1CmL6XPjd2NCnQ1hXvCK">
              Riksdagen tillkännager för regeringen som sin mening vad som
              anförs i motionen om båtregister och miljöfarliga bottenfärger.
            </item>
            <item xml:id="i-F1sEJUT2avS1h6QTPeB65J">
              Riksdagen tillkännager för regeringen som sin mening vad som
              anförs i motionen om spridning av slam.
            </item>
            <item xml:id="i-QqmDqnFVhvfEVg4zTW32tt">
              Riksdagen tillkännager för regeringen som sin mening vad som
              anförs i motionen om EU:s fiskeriavtal med utvecklingsländer.
            </item>
            <item xml:id="i-YXLJeohQgVXEyUkYVwq8g8">
              Riksdagen tillkännager för regeringen som sin mening vad som
              anförs i motionen om återhållsamhet med djuphavsfiske.
            </item>
            <item xml:id="i-2C5tNpwATAHsBKc947oqoU">
              Riksdagen tillkännager för regeringen som sin mening vad som
              anförs i motionen om oljeexploatering i känsliga naturområden
              som Arktis och Östersjön.
            </item>
          </list>
        </div>
        <div xml:id="i-VeSBojQZ2VHMbv2iGVUnN3" type="motContent">
          <head xml:id="i-13bSftnCCD8nbq6X1nXpYG" type="h1">
            Inledning
          </head>
          <p xml:id="i-BBWsr9ve8ktZcR2VnM7E5">
            Halvvägs in i mandatperioden har regeringen äntligen presenterat
            en proposition om havspolitiken. På sina håll har denna emotsetts
            med stora förväntningar. När regeringen lade Miljömålsrådets senaste
            fördjupade utvärdering Nu är det bråttom! på is för att göra ännu
            en utredning, hävdade man att detta inte skulle leda till en tempoförlust
            i centrala delar av miljöarbetet eftersom regeringen skulle presentera
            propositioner om havsmiljö- och klimatpolitiken med förtur.
          </p>
          <p xml:id="i-6txYVx3RWTRvje4LMX29xL">
            Havsmiljön skulle alltså vara en av regeringens två prioriterade
            miljöfrågor. Vi kan nu tyvärr konstatera att regeringens proposition
            är tunn på miljöåtgärder.
          </p>
          <p xml:id="i-8ssmuprZEgrxGCbva8G5aW">
            I ett försök att undvika att ta itu med de svåra problemen överfiskningen,
            jordbrukets överutnyttjande av kväve och fosfor har regeringen
            tidigare satsat på spektakulära men mindre genomtänkta förslag.
            Lyckligtvis har dessa utfiskning av skarpsill, storskaliga miljötekniska
            lösningar för att syresätta döda bottnar och en handel med utsläppsrätter
            för kväve och fosfor i en bubbla som omfattar hela Östersjöregionen
            tonats ned rejält eller försvunnit helt och hållet i propositionen.
          </p>
          <p xml:id="i-CTMEqWFmdQVo3LaGK3GAkj">
            Regeringens havsmiljöpolitik har hittills mest liknat en hafspolitik.
            Det är ett fall framåt att hafspolitiken nu ersätts med en början
            till en havspolitik. Dessvärre har denna havspolitik en inbyggd
            strukturell svaghet eftersom den har två mål ekonomisk tillväxt
            och havsmiljön utan att det finns en tydlig prioritering eller
            insikt om att en ekonomiskt och socialt hållbar utveckling förutsätter
            att utvecklingen är långsiktigt ekologiskt hållbar.
          </p>
          <p xml:id="i-Prb4hujTxChrCFW72J2n2V">
            Regeringens proposition lider av en brist på analys och insikt
            om varför havspolitiken inte lyckats hittills. Regeringen hade
            med fördel kunnat ta del av den rapport som miljö- och jordbrukskottet
            skrivit med titeln Uppföljning av statens insatser inom havsmiljöområdet
            (rapporter från riksdagen, 2008/09:RFR3, i fortsättningen kallad
            MJU-rapporten).
          </p>
          <p xml:id="i-KkhM8ykWwioiPLWaDqB1UY">
            Regeringen föreslår nu några riktiga åtgärder, men i alltför
            stor utsträckning fortsätter man att ägna sig åt undanflykter
            och förhalningar, vilket även i detta fall ska skylas av symbolhandlingar.
          </p>
          <p xml:id="i-WkBLmQPZDLYp3gYEAWDi6o">
            Exempelvis vill regeringen betona det internationella arbetet,
            utan att vara tydlig med vilka frågor den vill driva där och utan
            att den internationella satsningen backas upp tillräckligt av
            konkreta, riktigt verkningsfulla åtgärder på hemmaplan. Symbolhandlingen
            är skapandet av en ny myndighet oklart när.
          </p>
          <p xml:id="i-EZSw881XUEBdh7SNSJgfUH">
            Miljöpartiet har i olika sammanhang presenterat konkreta förslag
            till åtgärder för att främja havsmiljön. I denna motion kommenterar
            vi en del av regeringens förslag och presenterar ett urval av
            våra egna förslag.
          </p>
          <head xml:id="i-P53zvcBfoRoKwawnAN5ZxZ" type="h1">
            Inriktningen av en sammanhållen svensk havspolitik
          </head>
          <head xml:id="i-EywQQGxt6MSaP2XtUa9Sma" type="h2">
            Sammanhållen havspolitik
          </head>
          <p xml:id="i-PzXrB1xhBEFP3umKJCMMCA">
            Miljöpartiet instämmer i regeringens bedömning att det behövs
            en sammanhållen havspolitik. Det är dock viktigt att också den
            inhemska och den internationella politiken på området är sammanhängande.
          </p>
          <p xml:id="i-Wz41Te3uGgdfAiivV86c52">
            Den inhemska och den internationella politiken ska vara sammanhållna
            enligt den av riksdagen antagna politiken för global utveckling
            (PGU), men det är den ibland inte på det havspolitiska området.
            Vi exemplifierar detta nedan.
          </p>
          <head xml:id="i-XpNoCMQhRf6LDghwNk27rA" type="h2">
            Inriktningen av den sammanhållna havspolitiken
          </head>
          <p xml:id="i-97PSwvdNw2fdwLkyfwKfrL">
            Ytterligare en aspekt är att regeringens förslag till inriktning
            är otillräckligt. Detta hänger ihop med att regeringens analys
            är bristfällig. Ett antal utgångspunkter och vägledande principer
            presenteras. Dessa har funnits med länge på den politiska dagordningen.
            Men regeringen har inte närmare diskuterat hur dessa principer
            tillämpats i praktiken, eller snarare vad som hindrat att de tillämpas
            i praktiken.
          </p>
          <p xml:id="i-PZz5YpPv6x8DD7o7ZtavM4">
            Varför har t.ex. inte ekosystemansatsen fått genomslag i fiskeripolitiken,
            jordbrukspolitiken, skogspolitiken eller transportpolitiken? Varför
            gäller inte principen att förorenaren ska betala för areella näringar?
            Varför tillämpas snarast en omvänd försiktighetsprincip , där
            man är försiktig med att ställa krav på verksamhetsutövare tills
            det är överbevisat att det behövs?
          </p>
          <p xml:id="i-T54Q1ryMPzDszKGV1hDdLF">
            Samhällsekonomisk kostnadseffektivitet är viktig. Men den kan
            också användas något godtyckligt. Resultatet kan i hög grad vara
            beroende av val av systemgränser, antaganden om osäkra förhållanden
            och hur effekter som inte kunnat kvantifieras eller värderas i
            beräkningen hanteras. Problemen accentueras när de förmenta kostnadseffektiva
            åtgärderna framför allt finns i utlandet. Hur säkra är kostnadsberäkningarna
            vad är t.ex. egentligen kostnaden för utbyggda reningsverk i Kaliningrad,
            med tanke på politiska och administrativa osäkerheter? Hur hanterar
            man potentiell politisk signaleffekt till andra länder om inte
            rika Sverige har råd att minska utsläppen på hemmaplan, varför
            ska fattigare länder satsa egna resurser på att minska miljöbelastningen?
            Ibland genomförs inte samhällsekonomiskt kostnadseffektiva åtgärder
            för att de stör ett inflytelserikt särintresse, samtidigt som
            politiskt möjliga åtgärder avfärdas för att de inte är samhällsekonomiskt
            kostnadseffektiva. Resultatet blir en politisk förlamning där
            inga åtgärder alls genomförs.
          </p>
          <p xml:id="i-NyqNfE7R3gnoZbgYB3izZV">
            I och med att dessa förhållanden inte ens nämns och diskuteras
            blir regeringens uppräkning snarast missvisande.
          </p>
          <p xml:id="i-SMGUKwMzjCdDwpbBxDNUMC">
            Regeringens förslag till inriktning på svensk havspolitik är
            alltför näringsorienterat. Propositionen ger uttryck för en felaktig
            borgerlig miljöpolitisk grundsyn, som i sin tur präglar dess förslag
            till havspolitisk inriktning: Genom en fortsatt tillväxt, med
            fler och växande företag, skapas en grund för att på lång sikt
            värna den resurs som havet utgör. Hållningen är bakvänd. En ekologiskt
            hållbar miljö är en förutsättning för social och ekonomisk hållbarhet
            på sikt. Havsmiljön bör vara överordnad andra havspolitiska intressen.
            Detta ska vara den övergripande utgångspunkten för den svenska
            havspolitikens inriktning.
          </p>
          <head xml:id="i-Hp93h8cDTrKGC4WCDpJBn9" type="h1">
            En svensk handlingsplan för det internationella samarbetet
          </head>
          <p xml:id="i-EnoiUdfKdZobRUjx7ykybt">
            Regeringen skriver att den ska prioritera det internationella
            samarbetet för förbättringar av havsmiljön. Det är bra. Regeringen
            skriver att det behövs en samlad svensk handlingsplan för det
            internationella havsmiljöarbetet. Det är bara att instämma. Och
            det är bara att beklaga att regeringen inte redan tagit fram en
            sådan plan, eller åtminstone redovisat den för riksdagen.
          </p>
          <head xml:id="i-B9UrSpRtum3wWwtZue78Jk" type="h2">
            Inriktningen av Sveriges internationella havspolitiska samarbete
          </head>
          <p xml:id="i-78pmjdUPo9LPcXaaJx5PDJ">
            Viktigt är inte enbart att regeringen tänker vara aktiv i diverse
            internationella forum med havsanknytning utan även vad regeringen
            tänker driva där. Det framgår oftast inte av propositionen. Nedan
            anges några exempel på hur Miljöpartiet anser att frågor bör drivas.
          </p>
          <head xml:id="i-3twBE3oJnv6LdmA2xN7Ufm" type="h3">
            Sveriges ordförandeskap i EU hösten 2009
          </head>
          <p xml:id="i-EutZUmZtxFxc8a4GXBjQiq">
            När nu halva mandatperioden gått, och inför det viktiga EU-ordförande­skapet,
            har alltså inte regeringen kommit längre än så i en av de två
            miljöfrågor som den ändå säger sig prioritera. Det framgår också
            av regeringens Östersjöstrategi. Där redovisas vilka möten som
            Sverige avser att organisera under ordförandeskapet. Det som lyser
            med sin frånvaro är ett gemensamt möte mellan miljö- och jordbruksministrarna.
            Jordbruksministrarna ansvarar normalt för både jordbruks- och
            fiskefrågor, två näringar som starkt bidragit till Östersjöns
            utsatta läge och som haft svårt att ta till sig behovet av förändringar
            i sina respektive verksamhetsområden för Östersjömiljöns skull.
            Ett sådant möte skulle också vara en naturlig och lämplig uppföljning
            av den konferens som regeringen anordnade, på initiativ av den
            förra regeringen, i Saltsjöbaden i april 2007.
          </p>
          <head xml:id="i-88T1qL6Hi4hTHcCeskdxeW" type="h3">
            EU:s havspolitik
          </head>
          <p xml:id="i-NsmkCdJSJgdpSCx3dphVGo">
            Regeringen noterar korrekt att en påtaglig brist i det internationella
            arbetet inom det marina området har varit fragmentering och brist
            på tydliga prioriteringar, vilket inneburit att sektorsövergripande
            frågor inte har beaktats i önskvärd utsträckning. Dessvärre kan
            detsamma sägas om regeringens arbete. Även i avsnittet om vad
            regeringen avser angående EU:s havspolitik framgår att regeringen
            likställer miljön och tillväxt eller näringarna. Detta uttrycker
            just regeringens egen brist på prioriteringar eller insikt om
            att en ekologiskt hållbar utveckling på lång sikt är förutsättningen
            för tillväxt eller havsbaserade näringar. Detsamma gäller i avsnittet
            om EU:s strategi för Östersjöregionen. Där vill regeringen framhålla
            att åtgärder som förbättrar Östersjöns miljö också bidrar till
            regionens tillväxt. I strategin accepterar regeringen europeiskt
            stöd till utbyggnad av infrastruktur för fossilgasledningar, även
            till Sverige, samtidigt som regeringen i sin klimatpolitik säger
            sig acceptera gas enbart om investeringar görs på kommersiella
            villkor.
          </p>
          <head xml:id="i-XX6oQKfWiBvxMe4TZSyV4j" type="h3">
            Pilotprojekt för Östersjön
          </head>
          <p xml:id="i-FFyi3CLW5QLpquRsKuxzz">
            Miljöpartiet instämmer i regeringens förslag om genomförandet
            av det marina direktivet och ett pilotprojekt för Östersjön. Det
            ligger väl i linje med vad vi drivit i andra sammanhang. Arbetet
            för Östersjön har i vissa avseenden kommit längre än i andra regioner
            i EU. Det är lämpligt och viktigt att arbetet för Östersjön går
            snabbare än den gemensamma takten för EU. I pilotprojektet bör
            åtgärder för att uppnå god ekologisk status, genom att t.ex. minska
            övergödningen och spridningen av miljögifter, gå snabbare än den
            gemensamma takten för EU.
          </p>
          <head xml:id="i-6fwfj55ijadgFWQEKCPwRB" type="h3">
            EU:s jordbrukspolitik
          </head>
          <p xml:id="i-DoAutz7vUjmvngrYGX8rNs">
            Världsnaturfonden (WWF) har påtalat att EU:s jordbrukspolitik
            i praktiken innebär en subventionering av miljöförstörelsen i
            Östersjön. Den är snarast ett uttryck för principen att förorenaren
            får betalt för att fortsätta förorena. Detta är naturligtvis ohållbart.
            Vid översynen av EU:s jordbrukspolitik bör regeringen driva linjen
            att fortsatt indirekt subvention av verksamhet som bidrar till
            övergödningen av Östersjön inte kan accepteras. EU:s jordbruksstöd
            bör gå till gränsöverskridande nyttigheter, som miljöanpassning
            av jordbruket.
          </p>
          <head xml:id="i-W7A5Jrq7aoBmNQ37wHhC8E" type="h3">
            EU:s fiskeripolitik
          </head>
          <p xml:id="i-Ee9gUHXu9XJ4nUYbQvzyEy">
            Vid översynen av EU:s fiskeripolitik bör Sverige driva linjen
            att målet för EU:s fiskeripolitik ska vara marina ekosystem i
            balans med goda fiskebestånd. Detta bör vara överordnat eventuella
            ekonomiska eller sociala mål, eftersom det på lång sikt är en
            förutsättning för ekonomiska och sociala mål. Eventuella ekonomiska
            mål bör enbart avse småskaligt och kustnära fiske som är av betydelse
            för levande kustsamhällen. Sociala konsekvenser av den reformerade
            fiskeripolitiken bör i första hand hanteras inom respektive lands
            arbetsmarknads-, utbildnings- och socialpolitik. EU ska inte fortsätta
            att understödja rovdrift på havsresurser av kortsiktiga sociala
            eller ekonomiska skäl.
          </p>
          <head xml:id="i-4rgQVCbS3iuhcwttjNDeck" type="h3">
            Sjöfart
          </head>
          <p xml:id="i-xfbAgG9vGELSUgpjASJuy">
            Regeringen betonar vikten av att svensk sjöfart ges samma förutsättningar
            som annan sjöfart. Tuffa, framsynta miljökrav kan underlätta för
            en näring att anpassa sig till krav som kommer förr eller senare,
            vilket också kan vara till fördel för den aktuella näringen.
          </p>
          <head xml:id="i-KVWMSVPAnusTZfKKBVMzsP" type="h3">
            Helcom
          </head>
          <p xml:id="i-YKks96WWD1rSfAbwJgUDDT">
            Miljöpartiet instämmer i regeringens bedömning att Sverige ska
            vara pådrivande i Helcomarbetet och att EU:s arbete i Östersjöregionen
            ska synkas med Helcoms plan.
          </p>
          <p xml:id="i-84qrWpy3P6apUSFuYRrfjx">
            Helcom antog en ny, relativt ambitiös handlingsplan för Östersjöns
            miljö 2007 (Baltic Sea Action Plan, BSAP). Jordbruksverket motverkar
            uppfyllandet av Sveriges beting för minskningen av övergödningen
            enligt BSAP. Detta går inte ihop med regeringens aviserade ambitioner
            att stärka Helcom långsiktigt som mellanstatlig aktör för havsmiljöarbetet
            i Östersjön, eller att Sverige ska vara pådrivande för att arbetet
            med Helcoms handlingsplan för Östersjön samordnas med motsvarande
            processer inom EU eller utgör en prioriterad åtgärd inom EU:s
            kommande strategi för Östersjöregionen. Ambitionen är god. Sammanhållningen
            inom den svenska politiken behöver förbättras för att ambitionen
            ska vara trovärdig.
          </p>
          <head xml:id="i-DfQ2NejeT6wdRmAazTNLbT" type="h2">
            EG:s naturvårdsdirektiv
          </head>
          <p xml:id="i-PW9pBSaK4BE72swNDcCXUV">
            Regeringens ambitionssänkning när det gäller arbetet för biologisk
            mångfald i Sverige, genom t.ex. budgetnedskärningar eller rovdjurspolitikens
            oförmåga att beakta vikten av gynnsam bevarandestatus, går inte
            ihop med den redovisade avsikten för arbetet med EG:s naturvårdsdirektiv
            på havsområdet. Det är bra att regeringen 2008 föreslog nio nya
            marina områden till Natura 2000-nätverket. Men detta är något
            som man måste göra, enligt beslut i EU. Miljömålsrådets förslag
            om skyddade marina områden skulle behöva genomföras för att regeringens
            nationella och internationella politik (med anspråk på att vara
            pådrivande, och inte enbart följa efter) ska hänga ihop. Miljömålsrådet
            har föreslagit att minst 15 % av Sveriges marina area skulle behöva
            skyddas till 2015.
          </p>
          <head xml:id="i-RZ2a7m5EpKeLboRum5gjiB" type="h2">
            Mellanstatlig fond för internationella åtgärder
          </head>
          <p xml:id="i-5uZT25FbBkk64rD9U7TyaZ">
            Om tankarna om en gemensam förvaltning av Östersjön och aspekter
            av vikt för Östersjöns miljö ska kunna bära frukt behövs finansiering.
            En mellanstatlig fond för internationella miljöåtgärder kan därför
            vara ett bra steg på vägen. Miljöpartiet anser att det kan vara
            värt att närmare pröva Havsmiljöutredningens förslag om att också
            en del av EU:s medel för strukturfonderna (inklusive fiske) och
            landsbygdsutveckling ska kanaliseras till fonden. En förutsättning
            är att fonden har en tydlig inriktning och prioritering i linje
            med vad vi anfört ovan: att ekologisk hållbarhet är en förutsättning
            för ekonomisk och social hållbarhet på sikt, varför kortsiktiga
            ekonomiska och sociala hänsyn inte får ges prioritet framför ekologisk
            hållbarhet. Sociala frågor får lösas på annat sätt än t.ex. ett
            ohållbart nyttjande av naturresurser.
          </p>
          <head xml:id="i-SJGTxAZ6Pb4KYncaBddM8c" type="h2">
            Grannsamverkan inom jordbruksektorn
          </head>
          <p xml:id="i-Q8nPkckyQt2Ms5fW77MBD1">
            Jordbrukssamverkan kom till genom ett gemensamt jordbruks- och
            miljödepartementsmöte, initierat av den förra regeringen, som
            genomfördes under Sveriges ordförandeskap i Östersjöstaternas
            råd. Det är som nämnts beklagligt att den nya regeringen inte
            följt upp detta med ett gemensamt miljö- och jordbruksministermöte
            under Sveriges förestående ordförandeskap i EU.
          </p>
          <p xml:id="i-LuRJ2tapYiP8w7NoJKDHR7">
            Forskning visar att en av de stora orsakerna till övergödningen
            i Östersjön är obalansen mellan djurhållning och foderodling.
            Obalanser på gårds- eller mikroregion­nivå leder till en obalans
            i hela systemet. Det behövs en jämnare struktur på djurhållningen.
            Ett bra sätt att främja detta, som också får andra positiva miljöeffekter,
            är mer certifierat ekologiskt jordbruk. Jordbrukssamarbetet bör
            fokuseras på att främja ekologisk produktion.
          </p>
          <head xml:id="i-C1X66oamGXuGVqDHfQztHA" type="h1">
            Planering och förvaltning
          </head>
          <head xml:id="i-B4uRoSHZ6EmPpkytjQ3jjD" type="h2">
            Planeringsfrågor
          </head>
          <p xml:id="i-S79hLzAyUiE3P1JmiUXA7">
            Havsmiljöutredningen konstaterade att kommunerna inte har tagit
            ett ansvar för havsplaneringen och föreslog att ansvaret flyttas
            över till staten. Regeringen avfärdar utredningens förslag och
            föreslår att planeringen inom territorialvattnet ligger kvar hos
            kommunerna medan man fortsätter att utreda.
          </p>
          <p xml:id="i-5Tbq4m94pUyZh8UhRqCwTJ">
            En fysisk planering bör genomföras i hela Sveriges havsområde.
            Utgångspunkten bör vara att det samlade trycket från alla befintliga
            och framtida aktiviteter inte får tillåtas överstiga vad ekosystemet
            tål. Avvägningar mellan olika intressen bör göras inom denna ram.
          </p>
          <p xml:id="i-MiTFEjaSzyzfeABXriFEad">
            Miljöpartiet föreslår att kommunerna behåller ansvaret för planeringen
            fram till en nautisk mil (1 852 m) efter baslinjen. Därmed kan
            kommunerna få ansvaret för de områden som är av vikt (och intresse)
            för dem. Länsstyrelserna bör dock ges i uppdrag att särskilt granska
            kommunernas planering av kust och kustnära havsområden utifrån
            ett övergripande havsmiljöperspektiv vid granskningen av de översiktsplaner
            som ska uppdateras regelbundet.
          </p>
          <p xml:id="i-DjVRVQSTbF6vkbqrkXRujR">
            Staten bör ha ett planeringsansvar för det öppna havet, dvs.
            området mer än en nautisk mil utanför baslinjen. Detta kan skötas
            av t.ex. Boverket eller en eventuell kommande samlad nationell
            havsmiljömyndighet. Det viktiga är att den berörda myndigheten
            ges ett övergripande ansvar för att kunna väga mellan olika intressen,
            ett tydligt uppdrag att prioritera havsmiljön samt instrument
            och resurser att göra det.
          </p>
          <p xml:id="i-WyPh2RupRD7KFem8YxhHjC">
            Det är viktigt att planeringen sker samordnat mellan alla Östersjöländer,
            att den baseras på internationellt överenskomna regionala principer,
            att den väger in både befintliga och framtida aktiviteter och
            att den utgår från vad ekosystemet klarar av. En plattform för
            samordnad planering mellan Östersjöländerna bör etableras.
          </p>
          <head xml:id="i-8P4kZm9Lp8Gj2byFa28tGT" type="h2">
            Buller och hänsynsområden
          </head>
          <p xml:id="i-MVc8hcCJqp7pv5UKnR9frD">
            MJU-rapporten beskriver problemen och arbetet kring buller och
            hänsynsområden. Bland annat har Naturvårdsverket i sin miljömålsöversyn
            framfört att det är viktigt att länsstyrelserna oftare än i dag
            använder sin regleringsmöjlighet för att minska bullerstörningen
            från båttrafiken. Miljömålsrådet föreslog i sitt reviderade delmål
            för sjöfartens påverkan att det 2015 ska ha upprättats områden
            med låg bullernivå i varje län. En länsstyrelse påpekade för riksdagens
            utvärderingsgrupp att det är ett problem att det inte finns någon
            lagstadgad möjlighet att i ett hänsynsområde ställa krav på t.ex.
            låg fart och dämpad musik. Flera aktörer har påtalat problemen
            med vattenskotrar.
          </p>
          <p xml:id="i-S7AyDdmqE1Fiv54iKVoX6Q">
            Regeringen har i sin havspolitiska proposition inte ens berört
            problemen med buller eller hänsynsområden. Miljöpartiet anser
            att Miljömålsrådets förslag till precisering om buller i ett reviderat
            delmål om sjöfart bör antas. Den regeländring som behövs för att
            kunna ställa krav på låg fart och dämpad musik i hänsynsområden
            bör genomföras. En möjlighet för kommunen att inrätta hänsynsområden
            och genom t.ex. föreskrift ytterligare reglera skotertrafiken
            bör utredas.
          </p>
          <head xml:id="i-dGcTmqaaUeTfqkZTv6jgJ" type="h2">
            Förvaltningsstrukturen
          </head>
          <head xml:id="i-89CUP3xYBjN8DbQszjU5Qz" type="h3">
            Organisationsproblem och organisationsutredningar
          </head>
          <p xml:id="i-RRZhWNEiHY5X3H7UaRBG9d">
            Regeringen har tillsatt ett imponerande antal utredningar om
            myndigheter som har uppgifter som påverkar havsmiljön. Nu föreslår
            regeringen att det bildas en särskild havsmiljömyndighet. Dock
            anser man att frågan först behöver utredas ytterligare.
          </p>
          <p xml:id="i-KKMp22UUY9FKY8i3mrZAzE">
            Det är inte underligt att regeringen haft svårt att landa i frågan
            om myndighetsstrukturen. Hur man än organiserar och delar upp
            ansvarsområden finns det relevanta frågor som hamnar utanför och
            irrelevanta frågor som hamnar innanför. Gränsdragningsproblem,
            och därmed samordningsproblem, är ofrånkomliga. Havets miljö påverkas
            inte enbart av vattnet som rinner ut från vattendragen utan också
            av kemikalier i produktion och konsumtion, av näringsämnen från
            jordbruket, av fisket, av utsläpp från vägtrafiken, av sjöfarten
            osv. I Samordningsgruppen för havsmiljöfrågor (Samhav) ingår hela
            14 generaldirektörer för myndigheter med ansvarsområden som har
            betydelse för havsmiljön.
          </p>
          <p xml:id="i-RNUBVz9Nyi8Knjx5uZt8aa">
            Regeringen har inte presterat en ordentlig analys av problemet
            den vill lösa med en ny myndighet. MJU-rapporten innehåller å
            andra sidan en relativt heltäckande och tydlig beskrivning och
            analys av bristerna i den statliga styrningen av havsmiljöarbetet
            och vilken betydelse dessa brister har haft för genomförandeunderskottet.
          </p>
          <p xml:id="i-zHQXD9vCQ53Pp3k8EzNtK">
            Några av de problem som MJU identifierat är
          </p>
          <list xml:id="i-BgGjbiuNP8oDxqMWwvLKHP" style="ul">
            <item xml:id="i-TW7py3atgjX4UAtB3j7fDJ">
              att myndigheter vars verksamhet är av vikt för havsmiljön har
              olika mål (två tydliga exempel är Fiskeriverket och Jordbruksverket)
            </item>
            <item xml:id="i-N1ciqnqoh4QrdhJEeWAPiP">
              att målkonflikter inte hanteras på ett tydligt sätt
            </item>
            <item xml:id="i-J92quLXjBcDujCXPi4B7Ls">
              att den statliga styrningen av myndigheternas havsmiljöarbete
              är otydlig
            </item>
            <item xml:id="i-GZcfu7zTXHwai1LTTH8QKe">
              att det finns en ryckighet i styrningen
            </item>
            <item xml:id="i-EE6cXZPeH3qK3743jr5QHR">
              att samordningen mellan departementen i Regeringskansliet brister
            </item>
            <item xml:id="i-2XfpEkvE7PquCACJhkxZXN">
              att Naturvårdsverket har belastats med utredningsuppdrag och
              annat utan medföljande resursförstärkningar, något som gått ut
              över verkets möjligheter att genomföra den beslutade politiken
            </item>
            <item xml:id="i-U3WbJyGC7L7DLGVDLqJ2xr">
              att myndigheters resurser inte räcker för samarbete kring havsmiljön
            </item>
            <item xml:id="i-VSd18qm7isLZZfkFiW2A7g">
              att det är oklart i vilken utsträckning centrala myndigheter
              eller regionala länsstyrelser ska informera kommunerna
            </item>
            <item xml:id="i-N8ftEcBKXVfCrkmPHSWF7D">
              att vattenmyndigheterna saknar styrmedel för att genomföra åtgärder
              för att nå målen.
            </item>
          </list>
          <p xml:id="i-Un7hF3fgsHZer9KPv3gkWf">
            Samordningsproblemen börjar högst upp. Från flera håll i myndighetsvärlden
            har man efterlyst tydligare stöd för havsmiljöarbetet från regeringen.
            Ett problem som påtalats är att andra departement än Miljödepartementet
            inte signalerat tillräckligt kraftigt till sina respektive myndigheter
            att havsmiljöarbetet ska ges ökad prioritet.
          </p>
          <p xml:id="i-Px6Ljwy9pPNWoqhywgSKBw">
            Sådana problem löses inte genom att bilda en ny myndighet genom
            att slå ihop vattenmyndigheterna med delar av Naturvårdsverket.
          </p>
          <head xml:id="i-NYY389Fx4zYGkedwEDczKe" type="h3">
            Myndigheter med ansvarsområden av betydelse för havsmiljön
          </head>
          <p xml:id="i-AKShggZ5MJYMWrWMgHNczr">
            Det behövs en mer integrerad havsförvaltning, med helhetssyn
            och tydlig prioritering av havsmiljön. Annars kommer sektorsindelningen,
            dvs. den splittrade ansvars­fördelningen inom Regeringskansliet
            och myndighetsvärlden, med största sannolikhet att fortsätta sätta
            stopp för genomförandet av nödvändiga åtgärder. För att komma
            till rätta med Östersjöns miljöproblem krävs samlade och väl samordnade
            insatser från en rad olika myndigheter och departement. Skapandet
            av en särskild myndighet kan vara ett bidrag till en sådan ökad
            samordning och integrering. Men den behöver inte vara det; det
            finns också andra sätt att förstärka integreringen, och bildandet
            av en ny myndighet kommer inte att räcka.
          </p>
          <p xml:id="i-JDvU1h5L63xFBpU9oi2b86">
            Vi kommenterar nu några av de för havsmiljön viktigaste myndigheterna
            vid sidan av Naturvårdsverket.
          </p>
          <p xml:id="i-VfbyMSVmTpbCbEvdSfBwPD">
            Vattenmyndigheternas arbete kan vara av stor betydelse för miljöförhållanden
            i Östersjön och Västerhavet. Det talar för att vattenmyndigheterna
            med fördel skulle kunna ingå i en ny havsmiljömyndighet tillsammans
            med delar av Naturvårdsverket, i linje med ett kommande förslag
            som regeringen aviserar. Å andra sidan kan åtgärderna behöva utvecklas
            och genomföras i nära anslutning till aktörerna, utifrån situationen
            i varje vattenområde. Det talar för en mer decentraliserad organisation
            i linje med dagens.
          </p>
          <p xml:id="i-XTpayMJxfDgnEkBCKkksp4">
            Kemikalieinspektionen konstaterar enligt MJU-rapporten att man
            inte haft resurser att medverka i vattenmyndigheternas arbete
            på ett bra sätt.
          </p>
          <p xml:id="i-Lh17kfbyxV2wVHDYWBXCHb">
            Jordbruksverket är särskilt problematiskt, både vad gäller vattenmyndigheternas
            arbete och havsmiljöarbetet i stort. I MJU-rapporten står t.ex.
            att verket ser att det finns oklarheter i Jordbruksverkets roll
            och ansvar när det gäller vattenfrågor inom jordbruket i förhållande
            till åtgärdsprogrammen inom ramdirektivet för vatten.
          </p>
          <p xml:id="i-C32eHpb4gkPG9DSDmANm4J">
            Fisket är av stor betydelse för havsmiljön. Om det bildas en
            havsmiljömyndighet bör Fiskeriverkets ansvarsområden ingå. Miljöpartiet
            har länge föreslagit att ansvaret för fiskefrågor överförs till
            Miljödepartementet.
          </p>
          <head xml:id="i-4PeLRZPmdq6C1LK5EoGp5T" type="h3">
            En havsmiljömyndighet
          </head>
          <p xml:id="i-G2hhABCHApz2wHJdmG4M6U">
            Om regeringen går vidare med planerna på att inrätta en ny myndighet
            för havsmiljöfrågor bör myndigheten inte enbart omfatta delar
            av Naturvårdsverkets uppgifter och vattenmyndigheternas uppgifter.
            Den bör också omfatta de uppgifter som nu omhändertas av Fiskeriverket.
            Det kan också vara lämpligt att ansvarsområden som nu ligger under
            Sjöfartsverket, SGU (t.ex. ansvaret för kontinentalsockeln), SMHI,
            Kustbevakningen m.fl. ingår.
          </p>
          <p xml:id="i-5EtNPSPpNA5TiRkoKBvzxS">
            Miljöpartiet ser både för- och nackdelar med att det bildas en
            särskild myndighet för havsmiljöfrågor. En kraftsamling kan vara
            bra. En integrerad planering och förvaltning för havet skulle
            vara betydligt mer resurseffektiv än dagens splittrade förvaltning.
            En samlande havsmiljömyndighet som har mandat att göra avvägningar
            och balansera mellan olika intressen (baserat på vad havets ekosystem
            klarar av) har klara fördelar jämfört med dagens system.
          </p>
          <p xml:id="i-FzvU1RD5xBuaTc6VLUuQV9">
            Inget tyder dock på att den tänkta nya myndigheten skulle ha
            en tillräckligt bred omfattning eller tillräckligt starkt mandat.
          </p>
          <p xml:id="i-XTV6wdFZ7iaXCLo73mDP3P">
            Samtidigt leder organisationsförändringar erfarenhetsmässigt
            till tempoförlust i det konkreta arbetet. Tajmningen kan också
            ifrågasättas. Vattenmyndigheternas åtgärdsprogram ska fastställas
            i år. Vattenmyndigheterna bildades 2005, och deras arbete är fortfarande
            i en uppbyggnadsfas. Det nuvarande systemet för statens arbete
            på havsmiljöområdet, med ett samordningsansvar för Naturvårdsverket
            och bildandet av Samhav, sjösattes så nyligen som 2006. Det konkreta
            arbetet bör inte offras för symbolhandlingar som omstrukturering
            av myndigheter.
          </p>
          <head xml:id="i-4Qq5AKN6YDAUGPgoG9mhaS" type="h3">
            Uppdrag, befogenheter och resurser
          </head>
          <p xml:id="i-PspDRo1EXXxPy4CEGFvQSh">
            Har en myndighet direkt konkurrerande uppdrag, som Jordbruksverket
            som både ska värna näringen och ansvara för djurskydd, kan det
            finnas anledning att skilja dessa uppgifter åt också organisatoriskt.
            I övrigt anser Miljöpartiet att den centrala frågan inte är vilka
            ansvarsområden som ingår i vilken myndighet, utan att myndigheterna
            har ett tydligt uppdrag och tillräckligt med befogenheter och
            resurser för att genomföra uppdraget.
          </p>
          <p xml:id="i-RtuU88ABorWkzwv2faKWDZ">
            Även om en ny myndighet bildas t.ex. genom att vattenmyndigheterna
            slås ihop med delar av Naturvårdsverket och Fiskeriverket kvarstår
            betydande problem. Eftersom Sverige inte har den traditionen att
            vissa myndigheter får styra andra måste regeringen ge berörda
            myndigheter i uppdrag att samarbeta med Naturvårdsverket eller
            den nya havsmiljömyndigheten när det gäller att ta fram och genomföra
            åtgärder för att förbättra havsmiljön. Vid behov måste särskilda
            resurser skjutas till.
          </p>
          <p xml:id="i-QmMxmDedH1a5eHWGcaUWqZ">
            Miljöpartiet anser även att regeringen bör ändra i de berörda
            myndigheternas instruktion så att skydd av miljön ingår som ett
            överordnat uppdrag. Särskild hänsyn bör då tas till konsekvenser
            för miljön i Östersjön och Västerhavet.
          </p>
          <p xml:id="i-SRroSN3JZ6QpBv46CWtC2i">
            Dessvärre framgår inte av propositionen att regeringen avser
            att ge tillräckligt tydliga uppdrag eller kraftfulla befogenheter
            till berörda myndigheter. Detta beror i sin tur på att ansvariga
            ministrar för t.ex. areella näringar eller transporter inte prioriterar
            havsmiljöfrågor.
          </p>
          <head xml:id="i-4cpnA9xzXRQEFpfRnqpBoB" type="h2">
            Delaktighet
          </head>
          <head xml:id="i-Bui2rFUjcs5d9dyY5s4TfV" type="h3">
            Tydliga mål
          </head>
          <p xml:id="i-9NFz2tugrArX6tDypJhwAu">
            Delaktighet fordrar en någorlunda samstämmighet om målet för
            aktiviteten. I MJU-rapporten uppges att Sveriges Kommuner och
            Landsting från början bromsade kommunernas deltagande i vattenarbetet
            med motiveringen att kommunerna inte skulle göra något om de inte
            samtidigt fick pengar från staten. Detta är en del av ett mer
            övergripande problem som behöver redas ut: Vem ska betala för
            kommunernas kostnader för åtgärder som följer av EU-regler?
          </p>
          <p xml:id="i-UfbSvE3LZAm366nmeGDpKU">
            Det har också kommit signaler om att parterna i de regionala
            vattenråden bromsat framtagandet av förslag till konkreta åtgärder
            i åtgärdsprogrammen.
          </p>
          <p xml:id="i-DVhG1y7Kq3DQdAXh1P4McM">
            Förutsättningarna för en ökad och lyckad delaktighet förbättras
            om målet för uppdraget är tydligt. Regeringen ska tydliggöra att
            målet är en förbättring av havsmiljön. Delaktigheten bör handla
            om vad som kan göras för att bäst uppnå det målet.
          </p>
          <head xml:id="i-5hHk6KYQrqNtQtA4s5fqd4" type="h3">
            Konsumenternas roll
          </head>
          <p xml:id="i-M1oTFfDnUPKBExUcyznEDs">
            Regeringen skriver om betydelsen av konsumenters delaktighet
            i havsmiljöarbetet men lägger inte fram några förslag. Många konsumenter
            längtar efter att bidra till en bättre miljö, bara man visste
            hur. Det visar inte minst det stora engagemanget för fiskefrågor
            och de beteendeförändringar som kunde konstateras i samband med
            detta. För andra är det också viktigt att känna att det är många
            som tar miljöhänsyn.
          </p>
          <p xml:id="i-ACDyTXBFfo2cEm7UNaJm5U">
            Miljöpartiet anser att Konsumentverket bör ges i uppdrag att
            underlätta för konsumenter att bidra till en bättre havsmiljö,
            inom ramen för ett övergripande miljöuppdrag som också omfattar
            bl.a. klimatfrågor.
          </p>
          <head xml:id="i-CbtezentQyg4XscSwBydGL" type="h3">
            Offentlig upphandling
          </head>
          <p xml:id="i-LR1rH9jMG2fH6WJLsAFrid">
            Den offentliga upphandlingen har upprepade gånger lyfts fram
            som ett instrument med stor potential. Det är anmärkningsvärt
            att det inte ens nämns i regeringens havspolitiska proposition.
            Det var en samordnad kommunal upphandling som satte i gång avvecklingen
            av klorblekning av papper och massa tack vare den kom det klorsnåla
            och klorfria produkter på marknaden för konsumenter att välja.
          </p>
          <p xml:id="i-DTRThx2bt17gkRFvVtHqGM">
            Miljöpartiet anser att i stället för att ge upp den offentliga
            upphandlingen som ett miljöpolitiskt instrument bör den användas
            mer proaktivt. Upphandling har en särskilt viktig roll där offentliga
            sektorn är en stor förbrukare av varor som produceras på en global
            marknad och bidrar till diffusa utsläpp av farliga kemiska ämnen.
            Eftersom det tar lång tid att enas om regler på EU-nivå, för att
            inte tala om den internationella nivån, är konsumentmakt och offentlig
            upphandling särskilt viktiga på det här området.
          </p>
          <p xml:id="i-A8soKrg9LdVDP7zkq3LzBp">
            Ett exempel på en produkt som är lämplig för krav i den offentliga
            upphandlingen är mobiltelefoner. De produceras på en global marknad
            och de kan innehålla substanser som inte bör komma ut i vattnet.
            TCO, som rönt global framgång med sin märkning av datorer och
            bildskärmar, har tagit fram ett märkningssystem för mobiltelefoner.
            En statlig upphandling var viktig för att få genomslag på marknaden
            för TCO-märkningen av datorer och bildskärmar. På motsvarande
            sätt skulle en offentlig upphandling av mobiltelefoner bidra till
            en för miljön gynnsam global produktutveckling.
          </p>
          <p xml:id="i-86VsRRGGjNyFgf83owynLM">
            Miljöpartiet anser att den offentliga sektorn systematiskt ska
            välja miljömärkta alternativ där det finns vedertagna miljömärkningssystem.
            Där sådana system saknas ska den offentliga sektorn välja produkter
            som tillhör den bästa kvartilen ur miljösynpunkt.
          </p>
          <head xml:id="i-9TVonv5LVJ9PAxtHCAZecH" type="h1">
            Kunskap och Försvarsmaktens djupdata
          </head>
          <p xml:id="i-LrDrFLEVbSuRkSo3XztFM6">
            Flera har påtalat problemet med sekretess på djupdata. Det är
            bra att det nu gjorts framsteg i frågan, så att det blir en förenklad
            process att söka data och att delar av militärens data släpps
            fria. Stora delar av militärens data kommer dock också i fortsättningen
            inte att släppas fria. Det är viktigt att Försvarsmakten får resurser
            att göra det havsmiljörelaterade arbete som andra inte får göra
            om de inte får tillgång till djupdata.
          </p>
          <head xml:id="i-6MmAzcmWu1nDwSJaRh4pqo" type="h1">
            Fiske
          </head>
          <head xml:id="i-XQitHudsDBWdBUj2oNFdao" type="h2">
            Fiskeripolitisk inriktning
          </head>
          <p xml:id="i-Tz3qp9TpnEmAFBzQ7FJ871">
            Regeringens beskrivning av sin målsättning med fiskeripolitiken
            tyder på en felsyn och felprioritering. Regeringen tycks fortfarande
            prioritera fiskerinäringen och se den ekologiska hållbarheten
            som en besvärande restriktion. Miljöpartiet anser att fisket ska
            bidra till ett hav i balans, vilket innebär att fisketrycket ska
            minskas och bestånden återuppbyggas. Det är illavarslande att
            regeringen inte nämner fisketrycket eller ekosystemansatsen i
            sin inledande översikt över fisket och dess problem.
          </p>
          <p xml:id="i-EapmFB5HpD9zFRa4JKAnCa">
            Detta felaktiga fokus på näringens kortsiktiga ekonomiska intressen
            kommer också till uttryck när regeringen försöker beskriva orsakerna
            till problemen med EU:s fiskeripolitik. Regeringen skriver att
            den kanske främsta orsaken till EU:s överutnyttjade bestånd är
            en betydande överkapacitet i EU:s fiskeflotta.
          </p>
          <p xml:id="i-LQqRy8NH9akkeDTTmkNJH4">
            Det är riktigt att denna överkapacitet är ett stort problem och
            bidrar till att den gemensamma fiskeripolitiken har havererat.
            Men politikens misslyckande är framför allt just ett politiskt
            misslyckande. Politiken har prioriterat kortsiktiga ekonomiska,
            sociala och politiska hänsyn framför långsiktiga ekologiska, ekonomiska
            och sociala hänsyn. Utan denna probleminsikt finns en överhängande
            risk för felprioriteringar.
          </p>
          <p xml:id="i-JGAhG6kcSKFPA9KaGofP4Q">
            Problemet är således inte, som regeringen anger, att besluten
            varit kortsiktiga, utan att de kortsiktiga besluten prioriterat
            ekonomi och politik i stället för ekologi. De långsiktiga planerna
            som antagits för bl.a. torsken i Östersjön och Nordsjön är exempel
            på detta problem.
          </p>
          <head xml:id="i-VDhA3bEt6hBuK2y7RvyQW7" type="h2">
            Utfiskning av skarpsill
          </head>
          <p xml:id="i-ByS1wyN4UUACPXdX62wUDs">
            Ett av regeringens prioriterade förslag på havsmiljöområdet har
            varit utfiskning av skarpsill i syfte att underlätta torskens
            återkomst och minska algblomningar. I MJU-rapporten riktas en
            omfattande kritik mot förslaget. Fiskeriverket menar att för att
            återfå Östersjöns stora rovfiskar måste i första hand fisket på
            dessa begränsas. En liten utfiskning ger mycket begränsat resultat,
            eftersom skarpsill flyttar sig snabbt. Enligt en forskarrapport
            som Naturvårdsverket tagit fram riskerar omfattande utfiskning,
            utan att andra åtgärder vidtas, att leda till att kammaneten tar
            över skarpsillens födonisch. Dessutom flyttar åtgärden, enligt
            forskarrapporten, fokus från åtgärder som verkligen skulle angripa
            problemet, som ett tidsbegränsat totalstopp för torskfisket. Länsstyrelsen
            i Kalmar län menar att det skulle vara mer effektivt att vidta
            åtgärder för att stärka torsken så att den äter upp skarpsillen
            i stället.
          </p>
          <p xml:id="i-E995aqPSrP39eeLQSZp26j">
            Lyckligtvis återfinns åtgärden inte i regeringens proposition,
            även om den avgränsade försöksverksamheten fortsätter.
          </p>
          <head xml:id="i-5VMLb5E3mXQyykm17TWUAW" type="h2">
            Det operativa programmet för fiskenäringen i Sverige 20072013
          </head>
          <p xml:id="i-Xf8g64cFEL3sZuVGmLnGdG">
            Medel måste avsättas för att göra bedömningar av fiskbestånd
            som i dag saknar beståndsbedömning och som är, eller i framtiden
            kan komma att bli, kommersiellt intressanta, eller landas som
            bifångst i annat riktat fiske. För kustregionen i Östersjön måste
            en bra och regelbunden inventering av arter och deras tillväxt
            göras i kombination med bedömning av övriga miljöfaktorer. Om
            inte detta kan finansieras genom operativa programmet för fiskerinäringen
            bör regeringen avsätta andra medel.
          </p>
          <p xml:id="i-jWDZgZgtvtWWh39T7p69L">
            Miljöpartiet har tidigare framfört att det behövs en uttalad
            flottpolitik i Sverige. Vi välkomnar ansatserna till en sådan
            i regeringens proposition. Som vi framfört i annat sammanhang
            vill vi satsa på en kombination av mer aktiv användning av kvotfördelningsinstrumentet
            och mer skrotbidrag för att minska flottan. Vi återkommer i annat
            sammanhang till regeringens förslag om individuella överlåtbara
            fiskekvoter.
          </p>
          <head xml:id="i-6Wcz72BhFQHsn4W2LxpuFe" type="h2">
            Förbud mot bottentrålning av torsk i Östersjön
          </head>
          <p xml:id="i-2zu6xYgDkS5tT4aRqnSxbp">
            Enligt MJU-rapporten menar vissa forskare att trålning är ett
            stort problem för torsken i Östersjön eftersom den är alltför
            effektiv. Ett förbud mot trålning skulle enligt dem vara den mest
            effektiva och lättövervakade åtgärden för att rädda torsken. En
            återhämtning av torsken kan i sin tur vara den åtgärd som ger
            snabbast effekt för att minska algblomningar i centrala Östersjön.
            En återhämtning av beståndet skulle betyda mycket för hela ekosystemet.
            Det skulle också vara till fördel för de kustnära fiskarna och
            för småhamnarna på östkusten. Fiskeriverket har i uppdrag att
            använda fördelningen av de svenska fiskekvoterna för att gynna
            det småskaliga och kustnära fisket. Miljöpartiet anser att detta
            bör ske på bekostnad av trålare i Östersjön.
          </p>
          <p xml:id="i-UvDSnDTkHacmVfFMDYHJbV">
            Bottentrålningen är särskilt skadlig för miljön. MJU-rapporten
            påpekar att bottentrålning är en form av fiske som genom direkt
            fysisk störning påverkar produktion, biomassa, storleksstruktur
            och diversitet hos djur som lever på och nedgrävda i bottnarna.
            I Östersjön finns miljögifter och andra föroreningar lagrade i
            sediment som inte bör röras upp. Bottentrålningen bör förbjudas
            i Östersjön.
          </p>
          <head xml:id="i-KH7v5cujcACeD3wuCVj5J3" type="h2">
            Utveckling av skonsamma fångstmetoder
          </head>
          <p xml:id="i-RPgaRN8MckLS1dGn4c4DCK">
            Regeringen föreslår att Fiskeriverket ges ett utpekat ansvar
            för utveckling av skonsamma fångstmetoder. Miljöpartiet anser
            att metodutveckling normalt bör vara näringens ansvar. Undantag
            kan ibland vara befogade, men vi är inte övertygade om att de
            är det i detta fall.
          </p>
          <p xml:id="i-QZy9nkZkkMSipEhnY7ygfu">
            Ett problem är också att näringen inte i tillräckligt stor utsträckning
            nyttjar de skonsammare metoder som redan utvecklats. I stället
            har näringen själv utvecklat metoder som inte är skonsamma. Utkast
            är ett särskilt problem och bör förbjudas.
          </p>
          <p xml:id="i-DUw4Jn2ZZHZkdKFXgLe2pV">
            Miljöpartiet anser, i likhet med vad som uttryckts av bl.a. EU:s
            nuvarande fiskeri­kommissionär Joe Borg, att kommersiell exploatering
            av de gemensamma fiskeresurserna inte är en rättighet utan en
            förmån. Det är därför berättigat att samhället ställer krav på
            de företag som vill komma i åtnjutande av denna förmån. Ett sådant
            krav kan enligt Borg vara installation av obligatorisk videoövervakning
            inom de segment där utkast är ett problem. Detta skulle skapa
            förutsättningar för en fungerande kontroll av ett förbud mot utkast.
          </p>
          <p xml:id="i-Gk2hKQU7zrCLn9KQVVU1wo">
            Miljöpartiet håller med kommissionären i detta fall och anser
            att regeringen bör införa detta i Sverige, där så är möjligt,
            och i övrigt verka för att det införs i relevanta länder inom
            EU.
          </p>
          <head xml:id="i-X7XS8zmn68PFD72HnfQuef" type="h2">
            Åtgärder för återhämtning av beståndet av europeisk ål
          </head>
          <p xml:id="i-NQNv5cjY8e1CCNoVUwDKUJ">
            Miljöpartiet anser att den svenska nationella ålplanen är för
            svag. Det finns ingen forskning som tyder på att utsättningarna
            bidrar till beståndets överlevnad. Ålutsättningar kan t.o.m. förvärra
            situationen för naturligt invandrad ål. Det finns ingen anledning
            att anslå statliga medel till verksamheten. Fortfarande tillåts
            för höga uttag av ål av yrkesfisket. Ålen, liksom alla andra akut
            utrotningshotade arter, bör i princip ha ett skydd från direkt
            kommersiell exploatering. Medierapporter tyder på att tillsynen
            är eftersatt och att förbud mot vissa redskap kan behövas. Ålplanen
            behöver få starkare obligatoriska krav på energisektorn; det räcker
            inte med frivilliga åtgärder. Regeringens ambition att energisektorn
            ska ta ett större ansvar motverkas av det stöd till småskalig
            vattenkraft i form av elcertifikat som regeringen återinfört.
            Detta stöd bör avvecklas.
          </p>
          <head xml:id="i-EYJCfrEUaW1y6mdk9nUFbJ" type="h2">
            Fiskerikontroll
          </head>
          <p xml:id="i-8wVsMf6WrGHcnLh5tmSb1C">
            Miljöpartiet har tidigare påpekat att de administrativa sanktionsavgifter
            som regeringen infört är alldeles för låga. Den diskussion som
            nu pågår inom EU om sanktioner bekräftar den bilden. De svenska
            sanktionerna behöver höjas för att vara en del av en effektiv
            fiskerikontroll.
          </p>
          <head xml:id="i-DeXB2JYRTNQ7ReeKavbKwE" type="h2">
            Fritidsfiske
          </head>
          <p xml:id="i-WEjU8BA9Nc7f6AhfhmXBGb">
            Arbetet med att utveckla fritidsfiske och fisketurism bör i fortsättningen
            bedrivas utifrån en långsiktigt hållbar förvaltningsplan. Den
            långsiktiga planen ska innefatta beståndsbedömningar även av målarter
            som i dag inte är kommersiellt gångbara. Utsättningen av fisk
            i fiskevårdande syfte bör övervakas bättre, och fisketurismen
            ska ses som en ny näring där restriktioner kontrolleras och efterlevs.
          </p>
          <head xml:id="i-RTWbaXKwfC1GXvcW5AZcgs" type="h1">
            Miljörelaterade sjöfartskrav
          </head>
          <p xml:id="i-M2hBir7YXk7EHVraAVGLRD">
            Regeringens osammanhängande hållning i havspolitiska frågor kommer
            till tydligt uttryck i dess skrivningar om sjöfarten, där det
            överordnade målet tycks vara fler och växande företag i sjöfartssektorn.
            Regeringen skriver: Nationella särregler som sätter andra högre
            eller lägre krav än vad som gäller internationellt snedvrider
            konkurrensen för den globala och regionala sjöfarten.
          </p>
          <p xml:id="i-FXSTWUWuyE3Z9MzvXjNehp">
            Det är helt ohållbart att på detta sätt entydigt prioritera kortsiktig
            näringsverksamhet framför skydd av miljön. För övrigt kan klokt
            utformade nationella regler gynna företag som är tidigt ute med
            att anpassa sig till krav som på sikt kommer även regionalt eller
            internationellt. Det finns exempel på att svenska företag skaffat
            marknadsfördelar genom att tidigt anpassa sig till tuffare miljökrav.
            Dessutom kan nationella krav påskynda den alltför långsamma processen
            med att ta fram internationella regler.
          </p>
          <p xml:id="i-MBxupsXbDjrQcUNhzaNrP4">
            Miljöpartiet har i ett annat sammanhang utvecklat konkreta förslag
            för att påskynda en miljöanpassning av sjöfarten. Ett förslag
            är att miljöaspekter bör bli styrande för de avtal och överenskommelser
            som staten gör med dessa strategiska hamnar. Vi anser att regeringen
            bör återkomma till riksdagen med förslag på hur farledsavgifterna
            kan miljödifferentieras.
          </p>
          <p xml:id="i-UEXT716W7dGqjMh2rjwX5d">
            Vi anser också att regeringen bör återkomma till riksdagen med
            förslag på hur det kan ställas miljörelaterade krav i anslutning
            till sjöfartsstödet. Vi utvecklar vår syn på barlastkonventionen
            nedan.
          </p>
          <head xml:id="i-i6FvNsm8RyTEyoxxBuMZj" type="h1">
            Åtgärder och styrmedel för en god havsmiljö
          </head>
          <head xml:id="i-VQ3dCKHjEVU2gqJDkGPriW" type="h2">
            Vassare styrmedel i åtgärdsprogrammen
          </head>
          <p xml:id="i-4zJc9VymBqoe9SDFRw3iiu">
            Genomförandet av EU:s ramdirektiv för vatten skulle kunna vara
            av stor betydelse för att förbättra havsmiljön. Under 2009 ska
            åtgärdsprogram för att klara direktivets krav fastställas. I MJU-rapporten
            framförs att vattenmyndigheterna getts otillräckliga legala strukturer.
            Det är förenligt med bilden som nu kommer fram att vattenmyndigheternas
            åtgärdsprogram har för lite åtgärder för att nå målen. Enligt
            en utredning från riksdagens utredningstjänst bedömer Naturvårdsverket
            att vattenmyndigheternas åtgärdsprogram, som nu är ute på remiss,
            innehåller mycket få åtgärder för att minska utsläppen av kväve
            och fosfor och att dessa kommer att ge långt, långt ifrån behövd
            reducerad mängd. Detta speglar avsaknaden av tillräckligt vassa
            styrmedel. I MJU-rapporten framförs åsikten att det i huvudsak
            är annan lagstiftning som ska ställa krav på verksamhetsutövare
            och att instrument för detta saknas. Därtill kommer signaler om
            att de partssammansatta regionala vattenråden snarast bromsar
            framtagandet av konkreta åtgärdsförslag. Vattenmyndigheterna har
            inte tillräckligt starka styrmedel för att åtgärdsprogrammen som
            nu tas fram ska kunna ge resultat.
          </p>
          <p xml:id="i-K3M7pjRoSWMx48UL7CFrAF">
            Situationen har oroande likheter med Sveriges genomförande av
            luftvårdsdirektivet. Naturvårdsverket presenterade i december
            2008 en genomgång av de åtgärdsprogram för miljökvalitetsnormer
            som skulle vara uppfyllda 2005. Naturvårdsverkets rapport är en
            dyster läsning. Naturvårdsverket noterar att målen inte har uppnåtts.
            Bland skälen till att målen inte uppnåtts trots att åtgärdsprogrammen
            fastställts anges att
          </p>
          <list xml:id="i-Sc2Z8zZbunjLuu1CNwpxPC" style="ul">
            <item xml:id="i-SH9RHVTBZ8Tv6sy8iYyFvg">
              åtgärdsprogrammen har en vag utformning och i vissa fall är otillräckliga
              för att normerna ska kunna nås
            </item>
            <item xml:id="i-PuhZfQujqrci9ANPXKjUUL">
              intressekonflikter gör att verkningsfulla åtgärder inte utreds
              och vidtas
            </item>
            <item xml:id="i-W7F55qdVmpDJeoRPz12Zem">
              åtgärderna inte genomförs så som beslutats
            </item>
            <item xml:id="i-MxX84GEDhZiF5qEMpDbNqq">
              det saknas ett system för genomdrivande av åtgärderna i åtgärdsprogram
            </item>
            <item xml:id="i-C6D5XEurCpoS8d7BShgBZB">
              det finns brister i den rättsliga konstruktionen som ännu inte
              åtgärdats.
            </item>
          </list>
          <p xml:id="i-69HxRm8BqWPLQxn42QF1TV">
            Bland orsakerna till att åtgärder inte genomförts i den omfattning
            som beslutats i åtgärdsprogrammen anges att
          </p>
          <list xml:id="i-Qo3pNbPC7KNjp8jMd76dyw" style="ul">
            <item xml:id="i-U4231V1ZGYSAdtvkHKUWWA">
              åtgärdsprogrammen har en vag utformning och i vissa fall är otillräckliga
              för att normerna ska kunna nås
            </item>
            <item xml:id="i-RGTgYf1Zc1rLEoUhJXS8n8">
              intressekonflikter gör att verkningsfulla åtgärder inte utreds
              och vidtas
            </item>
            <item xml:id="i-7bVSayLDfWef9m2hvbg4qZ">
              åtgärderna inte genomförs så som beslutats
            </item>
            <item xml:id="i-46EbEAmsW45BeMca8qczLv">
              det saknas ett system för genomdrivande av åtgärderna i åtgärdsprogram
            </item>
            <item xml:id="i-WEPFQrXe1fv8mSemGsaK7P">
              det finns brister i den rättsliga konstruktionen som ännu inte
              åtgärdats.
            </item>
          </list>
          <p xml:id="i-9GkVk532yAKCvSYy77VYtW">
            Naturskyddsföreningen har nu inlett en process för att anmäla
            Stockholm till EU, parallellt med att kommissionen har inlett
            rättsliga åtgärder mot Sverige för bristande genomförande av direktivet.
          </p>
          <p xml:id="i-SbxFPf8BnkzzCaJG88ACXX">
            Det grundläggande problemet är en politisk ovilja att genomföra
            åtgärder och att ge tillräckligt verkningsfulla instrument till
            berörda myndigheter och kommuner att genomföra åtgärderna.
          </p>
          <p xml:id="i-8PAiEHx3RdCCcA89mFENnw">
            Miljöpartiet föreslog i en motion 2007 att regeringen skulle
            vidta åtgärder för att komma till rätta med problemen. Åtgärdsförslagen
            bygger i huvudsak på förslagen från utredningen Åtgärdsprogram
            för miljökvalitetsnormer (SOU 2005:113). Åtgärderna skulle främja
            ett gott resultat för både åtgärdsprogrammen för luftkvaliteten
            och åtgärdsprogrammen för vattenkvaliteten. Regeringen har nu
            aviserat en proposition i ämnet till sommaren. Det är viktigt
            att bättre styrmedel kommer fram i tid för att kunna användas
            i vattenmyndigheternas åtgärdsprogram. Riksdagen bör redan nu
            signalera att regeringen ska ge vattenmyndigheterna vassare instrument
            för att göra effektfulla åtgärdsprogram.
          </p>
          <head xml:id="i-F8NovSbAWbLq4Pgn57CxL4" type="h2">
            Skydd och bevarande av arter, miljöer och ekosystem
          </head>
          <head xml:id="i-7AmmQYU86rKAsyy2ojfmjY" type="h3">
            Vattendrag och fisk
          </head>
          <p xml:id="i-VVdkgLyp4uUF7SefwptLd3">
            Regeringen beskriver hur ökade anslag till det nya operativa
            programmet för fiskerinäringen kan ge förbättringar för den biologiska
            mångfalden i vattendrag och hav. Det är bra. Det är t.ex. bra
            att man vidtar åtgärder som underlättar för vandrande arter. Men
            det är också viktigt att inte bygga nya hinder med statligt stöd.
            Därför anser Miljöpartiet, som tidigare nämnts, att ytterligare
            utbyggnad av vattenkraft inte ska få stöd via certifikatsystemet.
          </p>
          <head xml:id="i-H3ENQzrCPctjXL2NG1EC6g" type="h3">
            Barlastvatten
          </head>
          <p xml:id="i-7LZsEpGg4vEbbQ7Gd7ChCe">
            Utsläpp av barlastvatten från sjöfarten utgör ett allvarligt
            hot mot havets ekosystem och sjöar och vattendrag, genom att främmande
            arter kan spridas och etablera sig i helt nya miljöer.
          </p>
          <p xml:id="i-8hsbCkjGCVxEoPkxuvxu5v">
            Barlastkonventionen antogs 2004 av FN:s sjöfartsorganisation
            IMO. Syftet är att förebygga, begränsa och slutligen eliminera
            överföring av skadliga vattenlevande organismer och patogener
            genom kontroll och hantering av fartygs barlastvatten och sediment.
            I januari 2008 föreslog Barlastvattenutredningen (SOU 2008:1)
            att Sverige ansluter sig till barlastkonventionen. Då hade elva
            stater redan tillträtt konventionen. Förhållandena i Östersjön
            och stora delar av Nordsjön är sådana att det enligt utredningen
            inte går att uppfylla konventionens krav om man skiftar barlastvatten
            där. Utredningen ansåg därför att Sverige bör ansöka om reservation
            från vissa bestämmelser fram till 2016, då alla fartyg ska kunna
            klara reglerna.
          </p>
          <p xml:id="i-ALsMkUUvLbeWEhSdnwJEFQ">
            Ett svenskt företag har dock tagit fram en godkänd utrustning
            för hantering av barlastvatten till havs. Redareföreningen menar
            att det är bra att hårda krav ställs. Naturskyddsföreningen, WWF
            och SFR anser att Sverige bör ratificera konventionen snarast.
          </p>
          <p xml:id="i-6hajskV9RZLWzWhzVjLaRH">
            Regeringen har tidigare aviserat att man skulle hantera frågan
            om anslutning till barlastkonventionen i den havspolitiska propositionen.
            Regeringen anger nu i propositionen att man inte har bestämt sig
            för om Sverige ska ansluta sig till barlastkonventionen, utan
            att man återigen avser att återkomma vid ett senare tillfälle.
            Miljöpartiet anser att det är självklart att Sverige ska ansluta
            sig till konventionen.
          </p>
          <p xml:id="i-Ux4QGrNa1docWuwKCiTzpa">
            Det kommer att ta flera år innan konventionens regler träder
            i kraft. Åtgärder behövs under tiden för att minimera riskerna.
            Hamnavgifterna kan differentieras för att förebygga skifte i Östersjön
            och känsliga delar av Västerhavet av barlastvatten som inte behandlats
            på ett säkert sätt. Miljöpartiet anser att en sådan differentiering
            bör införas.
          </p>
          <head xml:id="i-N6iEC5xnTuY7KuXd8J8zrZ" type="h3">
            Skyddade områden
          </head>
          <p xml:id="i-8nfnnaE5GemaQaqq5ze6Qc">
            Sverige ligger efter med skydd av havsområden. MJU-rapporten
            ger flera förklaringar. För det mesta handlar det om oklara regler
            och om brist på resurser. Det gäller t.ex. kartläggningar och
            inventeringar samt investeringsinsatser och samrådsprocesser i
            regionerna.
          </p>
          <p xml:id="i-VbRrYLySwZKFtD2AzNhRY5">
            Miljömålsrådet har i den fördjupade utvärderingen Nu är det bråttom!
            föreslagit ett reviderat delmål för bevarande av marina naturvärden:
            Senast år 2015 ska ett representativt nätverk av skyddsvärda marina
            områden omfattande minst 15 % av Sveriges marina area finnas och
            bevaras. Rådet föreslår också flera åtgärder för att nå målet,
            t.ex. marina karteringar och inventeringar, riktat ekonomiskt
            stöd till länsstyrelsernas arbete samt att lagstiftning och ansvarsområden
            för förvaltning och naturskydd inom ekonomisk zon klargörs.
          </p>
          <p xml:id="i-LrVSMoBVDTq1v8o4QB5pRj">
            När regeringen sköt upp den aviserade miljömålspropositionen
            till 2010 sade man att havsrelaterade förslag skulle behandlas
            med förtur, i samband med den planerade havspolitiska propositionen.
            Nu kan konstateras att så inte har skett. Miljöpartiet föreslår
            att riksdagen antar Miljömålsrådets förslag till reviderat delmål
            och åtgärder för bevarande av marina naturvärden.
          </p>
          <head xml:id="i-HGcHY93gcQRKdi9TQBEd4D" type="h3">
            Genetiskt modifierade arter
          </head>
          <p xml:id="i-WVL35osNWb3i5TnGAPuy4s">
            Bristen på sammanhållning i regeringens politik illustreras tydligt
            av dess motsägelsefulla hållning till gentekniken. På ett ställe
            skriver regeringen att GMO kan medverka till att lösa de mest
            angelägna globala utmaningarna tillgången till livsmedel, vatten
            och energi samt hotet om global uppvärmning. Det antyds att detta
            på något sätt kan vara till nytta för utvecklingen i skärgården.
            Detta är ett helt orealistiskt synsätt och bör avfärdas.
          </p>
          <p xml:id="i-JmtgTAG1xSme6ty6pA6cMG">
            På ett annat ställe uttrycker regeringen stort oro för spridning
            av GMO-fisk från Ryssland och föreslår att beredskap för att upptäcka
            genmodifierad lax ska ingå som en del i övervakningen av den genetiska
            variationen hos lax i Östersjön.
          </p>
          <p xml:id="i-A5QGvZrPCtWekgA6xJM5Mf">
            Regeringens konsekvent GMO-positiva agerande inom EU är förenligt
            med det förstnämnda synsättet och medverkar till att orsaka de
            problem som föranleder skärpt miljöövervakning.
          </p>
          <head xml:id="i-ToSU3ABg5qNdRSrNc1dC8o" type="h2">
            Övergödning
          </head>
          <head xml:id="i-WVbkpKfcA8yzadLRLz8aSc" type="h3">
            Handel med utsläppsrätter
          </head>
          <p xml:id="i-TY7P9XRXqkphkCBYoht9kA">
            I riksdagens uppföljning av havspolitiken anger flera aktörer
            att den största utmaningen för att förbättra miljön i våra hav
            är att minska utsläppen av kväve och fosfor.
          </p>
          <p xml:id="i-PHdaNmnstoRWk2rEBWmUoN">
            En bärande del av regeringens politik för att minska övergödningen
            har varit drömmen om ett internationellt system för handel med
            utsläpp av kväve och fosfor. I Centerpartiets plattform för en
            borgerlig miljöpolitik föreslogs 2006 att det ska inrättas ett
            system med utsläppsrätter för fosfor och kväve med Östersjön som
            utsläppsbubbla. I rapporten står följande att läsa: Vi ser t ex
            framför oss att en markägare kan välja att inte avverka en skog
            (som utgör en kvävefälla) för att istället sälja sina utsläppsrätter
            till ett avloppsreningsverk i Polen.
          </p>
          <p xml:id="i-LEPVLmTMBu1GxRf9RGfbXo">
            Denna idé har återkommit i bl.a. regeringens budgetförslag.
          </p>
          <p xml:id="i-GtnsH9S1Q9dGcqn32XEvq7">
            I regeringens havspolitiska proposition kan det nu konstateras
            att av detta förslag bidde det nästan en tumme. Naturvårdsverket
            bedömer att det behövs fördjupad analys (20092010) och praktisk
            tillämpning eller test i ett pilotområde (20102012). Regeringen
            föreslår nu ett pilotprojekt i ett utvalt avrinningsområde, som
            ett led i utvecklingen av ett nationellt system. Bland mycket
            annat behöver utredas vilka rättsliga frågor som berörs och hur
            dessa kan hanteras för att uppnå ett fungerande avgiftssystem.
          </p>
          <p xml:id="i-9GiU8GgmJF1ypRvYefXPG">
            Miljöpartiet bedömer att föreställningen att detta ska leda till
            ett system för hela Östersjöregionen är orealistisk, åtminstone
            inom en överskådlig framtid. Bland mycket annat måste ett sådant
            system samordnas med EU:s ramdirektiv för vatten. Det ter sig
            inte vidare sannolikt att t.ex. den polska regeringen skulle se
            vitsen med ett system där polska avloppsreningsverk betalar svenska
            skogsägare för att avvakta med att avverka sina skogar.
          </p>
          <p xml:id="i-EQ8SuK5m89Y5tV5mDr19dZ">
            Ett svenskt system kan eventuellt vara av värde på sikt, särskilt
            om det kan finansiera åtgärder som anläggning och skötsel av våtmarker.
            Men det är ett högst osäkert långtidsprojekt. Under tiden måste
            andra och mycket kraftfulla åtgärder till för att minska Sveriges
            utsläpp av kväve och fosfor.
          </p>
          <p xml:id="i-B7BDDmd1MVwTMWRC8wrEBJ">
            Miljöpartiet har inte kunnat hitta något annat förslag i regeringens
            proposition som riktar sig mot skogsbrukets bidrag till övergödningsproblemet.
            Kvävegödsling nämns inte ens.
          </p>
          <head xml:id="i-AnxwgZAUPiSwCaq9978xcW" type="h3">
            Skogsbruket
          </head>
          <p xml:id="i-3Waw3uiAKQazPQxKhK7Q6A">
            I Miljömålsrådets rapport Nu är det bråttom! däremot anges skogsbruket
            som en av de sju viktigaste faktorer som kan påverka möjligheten
            att nå miljömålet Ingen övergödning . Rådet föreslår en ändring
            av den skogsrelaterade preciseringen av miljömålet till: Skogsmark
            har ett näringstillstånd som bidrar till att bevara den naturliga
            artsammansättningen och högst 5 % av skogsmarken i Sverige ska
            ha en kväveupplagring som överskriver 5 kg N per ha. Rapporten
            anger upplagring av kväve som kan läcka ut efter avverkning och
            ökad kvävegödsling som problem.
          </p>
          <head xml:id="i-VdMHcsXYTfbV1DGaYciMZT" type="h3">
            Kvävegödsling
          </head>
          <p xml:id="i-7wr8k8Hm4yPmmmKqsEPqhY">
            Det väcks ibland förslag om ökad kvävegödsling i skogen. Miljöpartiet
            anser att kvävegödslingen snarast skulle behöva minska, vilket
            vi utvecklat i annat sammanhang (t.ex. riksdagsmotion 2008/09:MJ472).
            Produktionshöjande kvävegödsling av skogsmark bör endast tillämpas
            undantagsvis och då på s.k. triviala skogsmarker där naturvärdena
            är små. Dessutom bör gödsling noggrant följas upp för att eventuella
            negativa effekter på ekosystemen ska kunna upptäckas.
          </p>
          <p xml:id="i-6oRroEn38VmGWRVNVaNZRR">
            Att återföra askan efter biobränsleuttag är ett sätt att delvis
            återföra växtnäringsämnen till skogen och därmed sluta kretsloppen.
            Askåterföring måste göras på rätt marker på rätt sätt så att inte
            negativa effekter på miljön uppstår.
          </p>
          <p xml:id="i-MtVXnAB35SNm4HoZvWaU9x">
            Vi föreslår en försiktighetsprincip och ett moratorium för ökad
            kvävegödsling till dess att ny forskning bl.a. klarlagt läckaget
            av kväve till vattenområden.
          </p>
          <head xml:id="i-FrvZtRpykLLdN8FG6eRAbA" type="h3">
            Dikesrensning och tillståndsprövning för skyddsdikning
          </head>
          <p xml:id="i-Dru5R617n9USaNptU2CMME">
            Det finns risk för att en intensifiering av jord- och skogsbruket
            kan komma att leda till kontinuerlig dikesrensning av avsevärda
            arealer. Detta skulle kunna öka utsläpp av övergödningsämnen.
            Enligt MJU-rapporten bedömer Naturvårdsverket att ökad dikesrensning,
            troligen främst inom skogsbruket, kan komma att utgöra ett allt
            större problem framöver. Inom skogsbruket sägs det finnas önskemål
            om ökad dikesrensning, vilket kan medföra risk för bl.a. ökad
            övergödning. MJU-rapporten anger att kunskaperna om rensningarnas
            miljöeffekter är mycket dåliga. Ökad dikesrensning kan motverka
            arbetet med att anlägga och restaurera våtmarker.
          </p>
          <p xml:id="i-X89Z7S1Qs9EXeEkzpy87cR">
            Vi i Miljöpartiet har utvecklat vår syn på dikesrensning och
            dess effekter på biologisk mångfald i annat sammanhang (t.ex.
            motion 2008/09:MJ502). Skogsbruket har i många fall varit orsaken
            till utdikning och förstörelse av våtmarker och sumpskogar. Våtmarker
            och sumpskogar fungerar som naturliga kvävefällor eftersom nitrat
            reduceras till ofarlig kvävgas i den syrefattiga miljön. Numera
            är skogsdikning tillståndspliktig enligt 18 c § men inte skyddsdikning,
            trots att skyddsdikning ofta innebär att diken dras genom våtmarksområden.
            Miljöpartiet anser att även skyddsdikningen kan behöva göras tillståndspliktig
            samt att det generella dikningsförbud som nu gäller i norra och
            mellersta Sverige ska gälla hela Sverige.
          </p>
          <head xml:id="i-Kx9cDVFZm1FQDyHzyVHo3b" type="h3">
            Den gemensamma jordbrukspolitiken och landsbygdsprogrammet
          </head>
          <p xml:id="i-M22MjwA8Qs6TYGfnKGp2ft">
            Regeringen bedömer nu att en revidering av nuvarande landsbygdsprogram
            kan vara tillräcklig för att jordbrukssektorn kraftfullt ska kunna
            medverka till att de berörda miljökvalitetsmålen och de svenska
            åtagandena inom Helcoms handlingsplan för Östersjön ska nås. Av
            propositionen framgår mycket litet om vad som konkret ska göras
            eller hur det ska gå till. Regeringens bedömning framstår främst
            som en from förhoppning.
          </p>
          <p xml:id="i-UVKragAwiffbVFXaTnoRKk">
            Gårdsstödet bör minska till förmån för miljöstöd. Miljöstödet
            bör inriktas på att t.ex. minska utsläppen av växthusgaser, minska
            övergödningen och öka den biologiska mångfalden. En inriktning
            ska vara att styra över till ekologiskt lantbruk och ett lantbruk
            med bättre balans mellan djur och foderproduktion. En annan kan
            vara investeringsstöd för gårdsbaserade biogasanläggningar. Samtidigt
            bör miljöstödet bli effektivare. En del av det man nu får stöd
            för bör egentligen ingå i de generella hänsyn som jordbrukaren
            bör ta.
          </p>
          <head xml:id="i-NjrU8fCeC51wCbFb49MKC" type="h3">
            Jämnare spridning på djuren
          </head>
          <p xml:id="i-GinUasQKd3bC5RX2DHNHw7">
            Samhällets försök att minska läckage av kväve genom att vidta
            åtgärder på åkern eller efter åkern har liknats vid att försöka
            torka upp golvet innan man stängt av kranen. Man måste ingripa
            mot det strukturella problemet att det finns en obalans i strukturen
            på djurhållningen i landet. Detta leder till att det blir överskott
            på näringsämnen där det finns mycket djur och underskott som kompenseras
            av tillförd kväve och fosfor i områden med mer renodlad spannmålsodling.
          </p>
          <p xml:id="i-9giffC9eoE92Urj2Mppy11">
            Där djurtätheten är hög finns i regel också de största övergödningsproblemen.
            Cirka hälften av alla grisar och alla kor finns i Skåne, Halland
            och Västra Götaland. Där finns också de största övergödningsproblemen.
            Problemet är att för mycket kväve och fosfor köps in till regionen
            i form av foder och konstgödsel, och samtidigt får gårdarna ett
            överskott på stallgödsel. Gårdar som specialiserat sig på produktion
            av foder i andra delar av landet får ett underskott, som täcks
            av inköp av konstgödsel.
          </p>
          <p xml:id="i-Nh3DSjm2TcFu6uMJD5Md1U">
            Det blir ett kontinuerligt inflöde av kväve och fosfor till jordbrukssystemet,
            ett inflöde som förr eller senare också blir ett utflöde som till
            slut hamnar i våra havsområden. Kväve och fosfor tillförs systemet
            dels i form av importerat kraftfoder, dels i form av konstgödsel
            eller mineralgödsel.
          </p>
          <p xml:id="i-6FfE9iJk25b8XrVZCg1cDP">
            Vi behöver en jämnare spridning av djurhållningen. En kombination
            av lagtillämpning, information och rådgivning samt ekonomiska
            styrmedel bör användas.
          </p>
          <head xml:id="i-8cotBnGoQbhMJHXrkV3cop" type="h3">
            Främja ekologiskt producerad mat
          </head>
          <p xml:id="i-UshxaXKNsWKLLHX19XLrSR">
            Ekologiskt lantbruk är generellt mer kretsloppsanpassat än det
            konventionella lantbruket. Ekologiskt lantbruk är t.ex. mindre
            uppdelat i djur- respektive foderproducenter. Forskning tyder
            på att en ökning av ekologiskt kretslopps-lantbruk i Östersjöregionen
            skulle betyda mycket för Östersjön. Det är ett viktigt skäl till
            att öka den ekologiska livsmedelsproduktionen i Sverige. Ett sätt
            att göra detta är att öka den offentliga upphandlingen av certifierat
            ekologiskt producerad mat, vilket Miljöpartiet drev igenom under
            förra mandatperioden. Ett sätt att främja hushållens inköp är
            sänkt moms på ekologisk mat. Miljöpartiet har utvecklat sin syn
            på ekologiskt producerad mat och åtgärder för att främja ekologisk
            produktion i andra sammanhang.
          </p>
          <p xml:id="i-VjuvijcHxbUB6wNqfuCX6i">
            Kretsloppslantbruket behöver mer stöd i form av forskning, utbildning,
            rådgivning, omställningsstöd, investeringar i byggnader, stöd
            till småskalig livsmedelsförädling och stöd till lösningar för
            att klara hygienkrav och andra krav relaterade till exempelvis
            slakt.
          </p>
          <head xml:id="i-QTqZiaUvkjiojZ7PeRscEF" type="h3">
            Skärpa och förtydliga kraven på jordbrukets generella hänsyn
          </head>
          <p xml:id="i-27ydhSwRsazcKkKsqywhcN">
            Det kan ifrågasättas om det är förenligt med principen att förorenaren
            ska betala eller kostnadseffektivt att lantbruket får ersättning
            för åtgärder som behövs för att mildra effekterna av den egna
            gödselhanteringen. Miljöbalkens generella hänsynsregler gäller
            också för jordbruket. För vissa delar av jordbruket finns mer
            preciserade regler i form av Jordbruksverkets föreskrifter. På
            andra områden behövs preciseringar. Miljöpartiet anser att kraven
            bör skärpas utöver vad EU tvingar oss till, så länge vi inte klarar
            våra mål för utsläpp av övergödande ämnen. Kraven behöver också
            bli tydligare för att t.ex. kommunerna ska kunna följa upp dem.
            Kompensation bör i ökad utsträckning begränsas till merkostnader
            som följer av högre nationella krav.
          </p>
          <p xml:id="i-DAfpBwLC8qNwwpGvKBEo1G">
            En genomgång som Statens jordbruksverk gjort av tillämpningen
            av miljöbalken vid tillstånd för djurhållning visar att myndigheterna
            tagit dåligt vara på intentionerna att ta hänsyn till förhållandena
            vid gården när man gett tillstånd och fastställt villkor. Utredningen
            om hållbar konsumtion (SOU 2005:51) har lagt fram flera intressanta
            förslag till åtgärder för att främja en jämnare struktur på landets
            djurhållning. Naturskyddsföreningen föreslår att djurbegränsningar
            i förhållande till spridningsareal införs i de mest läckagebenägna
            områdena och i stället stimuleras i skogs- och mellanbygder där
            läckageriskerna är mindre och biologisk mångfald främjas.
          </p>
          <head xml:id="i-3CJBUpbQLxrV6kiLT4AB4v" type="h3">
            Ökad avgift på mineralgödsel med återföring
          </head>
          <p xml:id="i-Xb4toYDthgAPvXh8qYkfpJ">
            Miljöpartiet anser att det behövs mer miljöstyrande avgifter
            på tillförsel av kväve och fosfor till jordbruket. Den nuvarande
            konstgödselavgiften borde höjas. Naturvårdsverket uppskattar att
            för att uppnå en minskning av gödslingsintensiteten med 30 % skulle
            skatten behöva öka påtagligt.
          </p>
          <p xml:id="i-KSmeFdEC4Kmtq11y21nqH9">
            Miljöpartiet anser att en avgift som går tillbaka till näringen
            vore att föredra. En ökning av avgiften på kväve och fosfor i
            en omfattning som innebär en bra miljöstyrning kräver dock en
            annan utformning av återföringen än den nuvarande, som i huvudsak
            går genom programmet Greppa näringen. Den enklaste konstruktionen
            skulle innebära att avgiften återförs per hektar. Miljöstyrningen
            skulle kunna öka genom olika nivåer för odlad respektive betad
            mark. Styrningen skulle öka ytterligare om återföringen kunde
            differentieras så att certifierad ekologisk produktion får mer,
            eller att gårdar med jämn balans mellan djurhållning och foderproduktion
            får högre återföring. Regeringen bör återkomma till riksdagen
            med förslag på en kraftigt höjd avgift på mineralgödsel med återföring
            med en bra miljöstyrningseffekt i relation till den administrativa
            bördan.
          </p>
          <head xml:id="i-UBQnBntdQ6kaDiSeCu1D6w" type="h3">
            Miljöstyrande avgifter på köttproduktion
          </head>
          <p xml:id="i-5mCpcZghoQCTZGqZSGExzZ">
            Vissa inslag av djurhållning för köttproduktion i Sverige är
            problematiska från övergödningsperspektiv. Djurhållning för köttproduktion
            har också konsekvenser för utsläppen av växthusgaser, speciellt
            från idisslande djur. Miljöpartiet anser att produktionen och
            konsumtionen av kött bör minska, vilket vi utvecklat i annat sammanhang.
            Samtidigt är delar av den svenska djurhållningen för köttproduktion
            av stor betydelse för den biologiska mångfalden. I detta fall
            är idisslarna viktiga. Något förenklat kan man säga att produktion
            av kött där det finns en god kväve- och fosforbalans på gårdsnivån
            är att föredra. I den certifierade ekologiska produktionen finns
            som nämnts normalt en bättre balans mellan foderproduktion och
            -konsumtion. Miljöpartiet anser att regeringen bör undersöka möjligheterna
            att med ekonomiska styrmedel begränsa och styra om den svenska
            köttproduktionen i en riktning som är bättre ur miljösynpunkt.
            Det kan t.ex. handla om avgifter på produktion av kött och/eller
            kväve- och fosforinnehållet i inköpt kraftfoder, som återförs
            till jordbruket på ett sätt som är gynnsamt ur miljösynpunkt,
            bl.a. genom ett utökat betesstöd.
          </p>
          <head xml:id="i-9na3QWoPwzM26kepPBrAnp" type="h3">
            Jordbruksverkets rekommendationer om gödsling
          </head>
          <p xml:id="i-CoQ4E9a1t87cXVTUeK1CJD">
            Jordbruksverkets rekommendationer om användning av konstgödsel
            är i alltför stor utsträckning baserad på beräkningar av vad som
            är ekonomiskt lönsamt. Gödslingen får konsekvenser för utsläppen
            av växthusgaser, för övergödningen och för den biologiska mångfalden.
            Miljöpartiet anser att miljöhänsynen bör prioriteras ytterligare
            i Jordbruksverkets rådgivning.
          </p>
          <head xml:id="i-LnAUCS6oZvib2bqrpuEauk" type="h2">
            Giftfri havsmiljö
          </head>
          <head xml:id="i-CUiCEe6B9Gy9JWbBvByg7n" type="h3">
            Cocktaileffekten och diffus spridning
          </head>
          <p xml:id="i-CTSHZZ3p3AtXXgWGXL8LcC">
            Havsmiljön speglar det som händer på land och hav. I havet finns
            många av de kemikalier vi använder i samhället. Vi har åtgärdat
            många av de stora punktutsläppen. Men kemiska ämnen som lämnar
            fabriken i varorna fortsätter att spridas i miljön. För att komma
            åt den diffusa spridningen är det viktigt att minska kemikalieanvändningen
            över lag i samhället och att städa upp bland de problem som redan
            skapats. Det behövs ett samlat grepp på kemikalieområdet. Därför
            är det dåligt för havsmiljön att regeringen inte gått vidare med
            de förslag som Miljömålsrådet lade fram i sin senaste fördjupade
            utvärdering Nu är det bråttom. Andra länder både inom och utanför
            EU förväntar sig att Sverige förvaltar den trovärdighet vi byggt
            upp på kemikalieområdet och fortsätter att driva frågorna där.
            Ett starkt internationellt arbete förutsätter ett starkt nationellt
            arbete.
          </p>
          <p xml:id="i-Q5rPzE6MmKGkxbRNs3ZsoZ">
            Färsk forskning belyser problemen med att kemiska ämnen utvärderas
            vart och ett för sig. För lite hänsyn tas till effekter av flera
            ämnen tillsammans och under lång tid, s.k. cocktaileffekter. Regeringen
            bör i det egna arbetet ta större hänsyn till cocktaileffekter.
            Regeringen bör också i EU driva att riskvärderingarna revideras
            så att de tar större hänsyn till cocktaileffekter. Ett resultat
            är att större hänsyn tas till ämnenas inneboende egenskaper.
          </p>
          <p xml:id="i-82W8f71fjJiUkZ2Ln8fN2i">
            Det är viktigt att komma på mer verkningsfulla sätt att ta tag
            i problemet med den diffusa spridningen av miljögifter. Det behövs
            t.ex. en mer aktiv produktpolitik. Det blir desto mer angeläget
            då det fortfarande kommer ut substanser och ämnen på marknaden
            vars egenskaper är farliga eller dåligt utredda (t.ex. triklosan,
            silverjonsemitterande produkter).
          </p>
          <head xml:id="i-RXsbBrgodGd3GVsmiLENYy" type="h3">
            Miljöbakslag bromerade flamskyddsmedel
          </head>
          <p xml:id="i-TSBfeBG9T3ETT4oNsQc8ED">
            Dessvärre har regeringen inte enbart varit passiv. Regeringen
            har t.ex. upphävt det nationella förbudet mot användning av det
            bromerade flamskyddsmedlet deka-BDE i bl.a. textilier och möbler,
            som infördes av den förra regeringen. Bromerade flamskyddsmedel
            tillhör, i likhet med perfluorerade ämnen och det hormonliknande
            ämnet nonylfenol, de nya ämnen som upptäcks i Östersjöns miljö
            i allt större mängder. Bromerade flamskyddsmedel har också påträffats
            i modersmjölk. Regeringens motiv för att upphäva det nationella
            förbudet är inte helt tydliga. Regeringen noterar att det kan
            påstås hindra det fria varuflödet. Och så vill man i stället ha
            ett förbud på EU-nivå. KemI har därför fått i uppdrag att verka
            för ett förbud på EU-nivå. KemI rapporterar dock att förutsättningarna
            för att få ett sådant förbud inom en överskådlig framtid är mycket
            små.
          </p>
          <head xml:id="i-8ZgEPCf1xtN7Rd5ebJoxkn" type="h3">
            Miljöavgifter för bl.a. silverjonsemitterande tvättmaskiner
          </head>
          <p xml:id="i-5isgdqiy4K4ANtjt4YtCXu">
            Ett instrument som bör användas mer aktivt är miljöavgifter.
            Eftersom utsläpp av nya ämnen, som silver från sportkläder och
            hushållsmaskiner, ökar kostnaderna på reningsverken bör miljöavgifter
            övervägas för sådana produkter. MJU-rapporten belyser misslyckandet
            med att hindra införandet av silverjonsemitterande tvättmaskiner
            på den svenska marknaden 2005. Den svenska kemikalielagstiftningen
            har ansetts så svag att produkten inte kunde förbjudas, utan enbart
            förenas med en informationsplikt. Miljöpartiet anser att om inte
            produkten kan förbjudas bör en miljöavgift införas på försäljning
            av silverjonsemitterande hushållsmaskiner och maskiner för storkök.
            Regeringen bör utreda möjligheten att införa liknande miljöavgifter
            på andra varuområden. Kemikalieinspektionen bör få ett uppdrag
            att utreda förutsättningarna för att använda ekonomiska styrmedel
            mer aktivt inom kemikaliepolitiken.
          </p>
          <head xml:id="i-PkuoZ52Pr685N2uzdwTXH" type="h3">
            Etablering av båtbottentvättar
          </head>
          <p xml:id="i-8ofLh6wGeVEX1WkB9WZaAY">
            Sveriges oförmåga att stoppa användningen av båtbottenfärger
            med giftiga ämnen i Östersjön är ett miljöpolitiskt misslyckande.
            Det är också oklart varför EU skulle förbjuda sådana bottenfärger
            i hela EU när vi inte lyckats bättre i Sverige.
          </p>
          <p xml:id="i-5SG4qnK2kVn1bm3Ujga99p">
            Regeringen föreslår att skattepengar i praktiken ska subventionera
            enskildas konsumtion av fritidsbåtar, genom ekonomiskt stöd till
            utbyggnaden av båtbottentvättar. Ett sådant stöd kan behövas i
            ett inledningsskede för att etablera en verksamhet på marknaden
            eller få fram pilotanläggningar. Miljöpartiet anser att det på
            sikt skulle vara bättre att finansiera utbyggnaden genom en avgift
            som läggs på större marinor som inte har vare sig egna båtbottentvättar
            eller kontrakt med näraliggande anläggningar med båtbottentvättar.
          </p>
          <p xml:id="i-SQWTRRvDBi4Xh2swJUZXYW">
            I arbetet med revideringen av EU:s biociddirektiv är det viktigt
            att Sverige driver linjen att ett land ska kunna förbjuda användningen
            av biocidprodukter på basis av lokala, nationella eller regionala
            (t.ex. Östersjön) särförhållanden. Regeringen bör för övrigt försöka
            få genomslag för en sådan hållning mer generellt att regionala
            särförhållanden kan vara ett tillräckligt skäl för nationella
            åtgärder till skydd för miljön. I praktiken likställer regeringen
            miljöskydd med det fria varuflödet (dess betoning av ömsesidigt
            erkännande), vilket är ohållbart.
          </p>
          <head xml:id="i-Hv8zZ8AxxQheQB6WmZSXJg" type="h3">
            Båtregister och restriktioner mot försäljning av giftiga bottenfärger
          </head>
          <p xml:id="i-36xpUaMaLwE9UasKqymy1d">
            MJU-rapporten konstaterar att det har varit svårt att få genomslag
            för de strängare reglerna för bottenfärg på ostkusten. Båtägare
            fuskar, och kommuner avsätter inte resurser till det tillsynsansvar
            de har. Det har också kommit uppgifter om att säljare börjat tulla
            på reglerna.
          </p>
          <p xml:id="i-13w78B9kEbuPQCw8jFgit3">
            Det har länge konstaterats att det behövs ett båtregister i Sverige.
            Det visar inte minst den stora ökningen av motorstarka fritidsbåtar.
          </p>
          <p xml:id="i-R2UVgquePdZpaZQepPRwdp">
            Det är anmärkningsvärt att regeringen inte ens nämner frågan
            om båtregister i en proposition som gör anspråk på att ta ett
            helhetsgrepp på havspolitiken.
          </p>
          <p xml:id="i-Hr2zTNj887rA93da7ATf1v">
            Miljöpartiet anser att det behövs ett båtregister. I registret
            ska bl.a. finnas uppgift om ägaren, ägarens hemvist och hemmamarina
            eller motsvarande. Ett krav för att köpa bottenfärger som inte
            är godkända för bruk i Östersjön bör då vara att köparen har en
            båt som är registrerad på västkusten. Återförsäljare av bottenfärger
            kan bli skyldiga att genom registret kontrollera att köparen har
            en båt registrerad på västkusten samt att föra register över försäljningen,
            bl.a. för att förhindra langning av västkustfärg. En avgift på
            försäljning av de starkare bottenfärgerna bör i första hand ha
            en miljöstyrande effekt men kan även användas för en del av finansieringen
            av båtregistret.
          </p>
          <head xml:id="i-Q3JAQdp4ji1Ppeho2MPcFv" type="h3">
            Ägarlösa vrak och sanering av förorenade områden på land
          </head>
          <p xml:id="i-CcSZXY9wojLBcpYrgfZvHU">
            Sanering av förorenade områden på land är viktig också för havsmiljön.
            Ämnen som lakas ut från marken hamnar så småningom i våra vattendrag
            och våra hav. Därför är regeringens neddragningar av marksaneringsarbetet
            olyckligt för havsmiljön. När väl kartläggningen är genomförd
            bör inte saneringstakten minska.
          </p>
          <p xml:id="i-6aLLtYjA1i61f8Z78hmBMe">
            Skeppsvrak som förorenar eller riskerar att förorena områden
            i hav och sjö behöver också saneras. Regeringens förslag om ytterligare
            utredning och kunskapsinhämtning om ägarlösa vrak är bra men helt
            otillräckliga. Båda tekniska och administrativa hinder har hämmat
            en angelägen sanering. Vidare kunskapsinsamling, kartläggning
            av var problemen finns och diskussioner om myndighetsansvar och
            betalningsansvar ska inte hindra utvecklingen av saneringsmetoder
            och påbörjad sanering av redan kända, farliga vrak. Saneringsarbetet
            måste komma i gång. Miljöpartiet vill utvidga anslaget för sanering
            av förorenade områden till att uttryckligen också omfatta havs-
            och sjöområden. För att vidareutveckla och påskynda detta arbete
            vill vi öka anslaget för sanering och återställande av förorenade
            områden med 50 miljoner kronor.
          </p>
          <head xml:id="i-B7LPLy7zPxqGugE22uFmqa" type="h3">
            Kvicksilver och kadmium
          </head>
          <p xml:id="i-XeqHBHq7fLqjFXKhToNGdk">
            Kvicksilver och kadmium är de giftigaste tungmetallerna i Östersjön.
            Kraftigt förhöjda kadmiumkoncentrationer har påträffats i levern
            hos fisk i delar av Östersjön. Det är därför bra att regeringen
            verkar för att förbjuda användningen av kadmium i batterier i
            sladdlösa handverktyg. Men det är otillräckligt. Gränsvärden för
            kadmium i fosforgödselmedel och fodermedel behöver sänkas. Gränser
            för tillförsel av kadmium med avloppsslam behöver också sänkas.
            Det är bra att regeringen vill verka för sänkta gränser för kadmium
            i konstgödsel i EU. Regeringen bör vidare verka för ett förbud
            mot kadmium i konstnärsfärger i Sverige och i hela EU samt en
            snabb utfasning av användningen av amalgam i tandvården.
          </p>
          <head xml:id="i-VgXnxcG6bffWBgbsnwEzqX" type="h3">
            Slam
          </head>
          <p xml:id="i-3uHx6A8p4qqRdH2Uuux5Wj">
            Regeringen föreslår att fosforföreningar i avloppsfraktioner
            bör återföras till åkermark och annan produktiv mark där växtnäringen
            behövs, utan risk för hälsa och miljö. Skrivningen är onödigt
            tvetydig. Den skulle bli tydligare om man lägger till där så kan
            ske utan risk för hälsa och miljö.
          </p>
          <p xml:id="i-6M8xVPZTBiYgf1R1vrDMHz">
            Havsmiljökommissionen konstaterade 2003 att flertalet av de problematiska
            organiska ämnen och metaller som definierats i miljövårdsarbetet
            återfinns i utgående avloppsvatten och rötslam från många kommunala
            reningsverk. Naturvårdsverket föreslog 2002 att gränsvärdena för
            metallhalter i avloppsfraktioner och kraven om tillförd mängd
            metaller till åkermark skärps. Förslaget har aldrig genomförts.
            Regeringen säger nu att det behövs skärpta gränsvärden men att
            Naturvårdsverkets förslag måste göras om och uppdateras. På så
            sätt förloras ytterligare tid i havsmiljöarbetet. Frågan är om
            det inte är bättre att skärpa kraven nu i enlighet med Naturvårdsverkets
            tidigare förslag, så att skärpningen gäller under tiden ett nytt
            förslag utarbetas och bereds. Det brådskar ett mindre lyckat certifieringssystem
            kan befaras öka spridningen av undermåligt slam. Det är viktigt
            att Naturvårdsverket ges resurser och uppdrag att uppdatera kraven
            snarast, och att regeringen faktiskt genomför kraven. När man
            ändå ser över kraven är det bra att se även på andra ämnen som
            nya gifter och läkemedelsrester. På sikt kan metoder som urinseparering
            och kristallisering av urin komma att minska problemen påtagligt.
            Det är viktigt att ett pilotprojekt i Skåne följs upp och, om
            det visar sig vara framgångsrikt, sprids.
          </p>
          <head xml:id="i-AvrQ94Qkt77QPhEjDBgAEu" type="h3">
            Bekämpningsmedelsrester
          </head>
          <p xml:id="i-TzxbMsQvNHYUDPwXZgpkNJ">
            Enligt uppgifter i riksdagens uppföljning av regeringens havsmiljöarbete
            har avgiften på bekämpningsmedel en begränsad påverkan när det
            gäller att hålla nere användningen. I ett utredningsbetänkande
            föreslogs 2003 att avgiften på sikt bör differentieras för att
            ge incitament att använda mindre farliga bekämpningsmedel. Samtidigt
            konstaterar Jordbruksverket att det blir svårt att nå målet om
            halter av bekämpningsmedel i yt- och grundvatten. Vidare är det
            svårt att utvärdera och mäta effekterna av rådgivning och information,
            även om det finns enstaka lyckade exempel.
          </p>
          <p xml:id="i-7TuKHuQfJFFNbQbXEaaPX4">
            Miljöpartiet anser att det behövs ett paket av olika åtgärder
            för att minska användningen och spridningen av bekämpningsmedel
            i jordbruket. Det behövs en miljökvalitetsnorm för bekämpningsmedel
            i dricksvatten. Detta skulle bidra till mer tryck på åtgärder
            för mindre användning av bekämpningsmedel i jordbruket och bidra
            till mindre läckage till våra vattendrag och i slutändan våra
            hav. Avgifterna på bekämpningsmedel bör höjas och differentieras.
            Framför allt behövs åtgärder för att öka certifierad ekologisk
            produktion. Vi utvecklar detta närmare i andra sammanhang.
          </p>
          <head xml:id="i-PakcojT8XyY4GKJPDwiRjm" type="h3">
            Skrotningspremie för gamla motorer
          </head>
          <p xml:id="i-PrkWQSauQLqQ7qy6ZfYqK8">
            Som vi motionerat om tidigare vill vi införa en särskild skrotningspremie
            för tvåtaktsmotorer. Bakgrunden är att mer än en fjärdedel av
            Sveriges ca 720 000 fritidsbåtar bedöms ha motorer med låg verkningsgrad
            och dålig förbränning. De enkla tvåtaktsmotorer som hittills dominerat
            bland fritidsbåtarnas utombordsmotorer kan via avgaserna släppa
            ut uppåt en tredjedel av bränslet i oförbränt skick, och ungefär
            hälften av detta hamnar direkt i vattnet där det orsakar stora
            skador på vattenlivet. Villkoret för att få premien på 500 kr
            per motor blir att det är en fungerande tvåtaktsmotor som byts
            in vid köp av en ny miljöanpassad motor och att säljaren på ett
            bra sätt kan skrota de gamla motorerna.
          </p>
          <head xml:id="i-FmGjvBTiBNRpiNcASsA1u8" type="h3">
            Nya gifter
          </head>
          <p xml:id="i-3MU4egVeycKtEvEaJ2zYHD">
            Miljöpartiet har i annat sammanhang föreslagit åtgärder för att
            minska spridningen av nya gifter. Ett exempel är läkemedelsklassificering
            av antibakteriella ämnen som triklosan. I textilier kan finnas
            en rad olika substanser som kan ställa till problem för hälsan
            eller Östersjöns miljö, som silver, azofärgämnen, flamskyddsmedel,
            formaldehyd, ftalater, nickel, nonylfenol och perfluorerade ämnen.
            Miljöpartiet föreslår därför att regeringen verkar för ett EU-direktiv
            om användningen av gifter i textilier motsvarande RoHS-direktivet
            för elektronik. I avvaktan på ett sådant direktiv bör regeringen
            arbeta med andra sätt att påverka, exempelvis stränga krav i offentlig
            upphandling eller ekonomiska styrmedel. Detta skulle vara av betydelse
            för havsmiljön.
          </p>
          <head xml:id="i-SjJgACtiHXXbGWUHiv31g1" type="h1">
            Sveriges arbete för en god havsmiljö i andra delar av världen
          </head>
          <head xml:id="i-RnNR7YprxEx9ooCfKLoY9p" type="h2">
            EU:s fiskeriavtal med utvecklingsländer
          </head>
          <p xml:id="i-9LR8RM39yY7cfSvdEwD9Sa">
            EU spenderar stora belopp på att teckna avtal med länder i syd
            om fiskerätter. Trots ansatser till reform har systemet utsatts
            för omfattande kritik. Förväntade utvecklingseffekter har i stort
            sett uteblivit. Subventionerade EU-fiskare konkurrerar ut lokala
            fiskare. Resurserna plundras. Miljöpartiet anser att regeringen
            ska verka för att EU:s fiskeriavtal med utvecklingsländer avvecklas
            och ersätts med biståndssamarbete, gärna med inslag av utveckling
            av det lokala fisket och den nationella fiskerikontrollen.
          </p>
          <head xml:id="i-VXmdgrGkB7iQq2R3Dh14mB" type="h3">
            Djuphavsfiske
          </head>
          <p xml:id="i-fyTd2pfQ3gpsfrNF1aYsF">
            Allteftersom kommersiellt attraktiva fiskebestånd krymper, samtidigt
            som efterfrågan är stark, inriktas det kommersiella fisket på
            nya arter. Kunskapen om djuplevande arter är dålig. Ofta handlar
            det dock om arter med långsam tillväxt och långsam reproduktion.
            Fortsatt kommersiellt fiske under sådana omständigheter är alltför
            riskabelt för den biologiska mångfalden. Miljöpartiet anser att
            det kommersiella fisket ska avstå ifrån att fiska djuphavsarter
            där inte tillräckligt med kunskap finns för att kunna göra rimliga
            bedömningar av hur mycket fisketryck bestånden tål.
          </p>
          <head xml:id="i-LTY57boVj7sZwzGjNU6HD8" type="h3">
            Oljeexploatering i känsliga naturområden
          </head>
          <p xml:id="i-EnJL32rxdUW69yDcpCBhCP">
            Redan kända fyndigheter av olja och gas överstiger den mängd
            som kan eldas upp om vi fortfarande ska klara målet att den globala
            temperaturen inte ska öka mer än två grader jämfört med förindustriella
            förhållanden. Mot den bakgrunden finns ingen anledning att tillåta
            ny exploatering av fossila fält i känsliga naturområden som Arktis
            eller Östersjön.
          </p>
        </div>
        <div xml:id="i-PYN8MPdJRXbfBLETUip5gz" type="motSignatures">
          <list xml:id="i-BDJvwfzd3JMjUHwrkcjC6p">
            <item xml:id="i-MxLcXctqGqiHiip69WvNgw" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-QrSVTjC2KqapHZvnqHYo1W" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-5NU3nTsL6YHcCffDi2Dnsh" who="i-5QNmudGpnjjRJCTYzakn9H">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
