<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__13/mot_1969__ak__13-001.pdf"/>
      <fw xml:id="i-G1bGUaGegRyowAZi8U2sWk">
        Nr 13—22 Motion i Andra kammaren, nr 13 år 1969 1
      </fw>
      <div type="motHeader" xml:id="i-FAN61XZCSYXTJk8mvBzTiJ">
        <div type="motTitle" xml:id="i-FZiAapFPBcfJgfriz94MmR"/>
        <div type="motSubmissionInfo" xml:id="i-StJvCDPtweBBVhiKeggR9X"/>
      </div>
      <div type="motBody" xml:id="i-PhWTP8HeeG8BhGZmHP5L43">
        <div xml:id="i-tSnAfapuW91QguqLu5qmC">
          <p xml:id="i-3qifxgkbnPSfeSyEZrpqno">
            Nr 13
          </p>
          <p xml:id="i-QyAAotkLVXBm8HGfVN8QAk">
            Av herr Sjöholm m. fl., om vidgad straffbarhet vid rattonyk-
            terhet.
          </p>
          <p xml:id="i-Y16QDXKmM5pHfZvPPqYmDL">
            (Lika lydande med motion nr 12 i Första kammaren)
          </p>
          <p xml:id="i-XwYijLpyn7xBfhLtCZZP3y">
            Trafikdöden slår allt våldsammare. Tragedierna med dödade och
            lem- lästade människor blir allt talrikare. Det får inte bli så
            att vi avtrubbas inför mångfalden och mer eller mindre slentrianmässigt
            accepterar så eller så många dödsolyckor per viss tids- period.
            Inget medel och ingen metod som kan bringa ned olycksfrekvensen
            får lämnas oprövade. Alkoholens skuldbörda i samband med trafikolyckor
            har visat sig vara markant större än man tidigare haft anledning
            antaga. Mot bakgrunden härav torde det vara starkt påkallat att
            samhällets reaktionsformer mot rattfylleri och rattonykterhet
            göres till föremål för översyn i skärpande syfte. Envar ansvarsmedveten
            person torde kunna instämma i uppfattningen att alkoholförtäring
            och förande av motorfordon är två företeelser som borde vara helt
            oförenliga. Den logiska slutsatsen av en sådan uppfattning är
            givetvis att all alkoholförtäring i samband med förande av motorfordon
            bör kriminaliseras och bannlysas. Det synes vara välbetänkt och
            t. o. m. nöd- vändigt att nu slå in på denna väg. En lagstiftning
            som förbjuder all alkoholförtäring i samband med föran- de av
            motorfordon utan hänsyn till mängden alkohol skulle ha sitt största
            värde icke-i att ett antal fler fordonsförare skulle komma att
            ställas till ansvar utan att därigenom skulle slås fast oförenligheten
            av det ansvar som i allt högre grad krävs av motorfordonsföraren
            och den nedsättning av reaktionsförmågan som alkoholförtäring
            utlöser. Samhällets allvarliga syn på trafikolyckorna skulle inskärpas
            och sannolikt ha en välgörande och uppstramande effekt. Den nu
            gällande lagstiftningen innebär ett huttlande med promillegränser
            som kan ge intryck av att samhället inte direkt tar avstånd från
            alkoholförtäring i samband med förande av motorfordon, att här
            finns ett sanktionerat alkoholdrickande, att endast överdrifterna
            be- straffas. Lagstiftningen är så utformad men speglar — må man
            hoppas — icke på ett adekvat sätt samhällets verkliga syn på detta
            problem. Laborerandet med promillegränser mellan tillåten och
            otillåten alkohol- förtäring är otillfredsställande också av det
            skälet att vederbörande kon-
          </p>
          <p xml:id="i-2KzmvR3wY2sDMxDo9V9NG6">
            0100319 Bihang till riksdagens protokoll 1969. 4 saml. Nr 13—22
          </p>
          <pb facs="riksdagen-motions-pdf/data/1969/mot_1969__ak__13/mot_1969__ak__13-002.pdf"/>
          <fw xml:id="i-LGjotmCGRU5L5wi4kyPBoK">
            2 Motion i Andra kammaren, nr 13 år 1969
          </fw>
          <p xml:id="i-WFhR28qAAegQfqPxo3HLbd">
            sument icke själv kan avgöra när hon eller han överskrider gränsen
            och plötsligt blir en brottsling så snart körningen påbörjas.
            Kriteriet på en god lagstiftning bör bl.a. vara att medborgarna
            skall kunna veta om den handling de företar sig är fullt lagenlig
            eller belagd med påföljd enligt brottsbalken. Det radikala — och
            förmodligen enda — sättet att uppfylla detta kriterium är att
            sätta gränsen vid i princip ingen alkoholförtäring alls. Det är
            en lättbegriplig regel som inte kan bli föremål för suddiga spekula-
            tioner om när gränsen uppnås. Invändningen kan resas att en så
            drastisk rattfyllerilagstiftning skulle innebära ett kraftigt
            ingrepp i den personliga friheten. Häremot kan gen- mälas att
            friheten att dricka sig full eller dricka sig till att bli en
            döds- bringande olycksrisk på våra vägar utan alltför svåra våndor
            och hög- ljudda jämmerskrin borde kunna avvaras. Invändningen
            får en anstryk- ning av cynism om den ställes i relation till
            vad det här gäller att skydda och värna om: människoliv. Trafiksäkerheten
            fordrar krafttag. Samhället måste markera en inten- sifiering
            av kampen mot död och lemlästning på gator och vägar. En helt
            spritfri trafik är ett led i en sådan kamp på liv och död.
          </p>
          <p xml:id="i-UeMmj87cmRV3iXrVQVGgE9">
            Med åberopande av vad ovan anförts hemställer vi,
          </p>
          <p xml:id="i-HxyADHmPibhgN1g2ejf8gK">
            att riksdagen måtte besluta att hos Kungl. Maj:t begära förslag
            till sådan ändring i lagen den 28 september 1951 om straff för
            vissa trafikbrott att varje mätbar alkohol- koncentration i blodet
            hos förare av motorfordon skall för- anleda brottspåföljd.
          </p>
          <p xml:id="i-NpazesSbWPVAbr5LgfTU1" type="date">
            Stockholm den 13 januari 1969 Sten Sjöholm (fp) Sven Antby (fp)
            Sven Vigelsbo (cp) Tore Nilsson (m)
          </p>
          <p xml:id="i-Jsog2jXCptA7tWrxzZLiRF">
            i Agnäs
          </p>
        </div>
      </div>
    </body>
  </text>
</TEI>
