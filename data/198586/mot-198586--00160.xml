<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00160">
  <teiHeader>
    <fileDesc>
      <titleStmt>
        <title>Förslag om tilläggsbudget I till statsbudgeten för budgetåret</title>
        <author corresp="i-RM6v9N7kihqrGSRBsWe7g3">Ivar Franzén m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag om tilläggsbudget I till statsbudgeten för budgetåret</title>
          <idno type="rdwebb">G902160</idno>
          <rs type="number">160</rs>
          <ref type="dokument_url_text">http://data.riksdagen.se/dokument/G902160/text</ref>
          <ref type="dokument_url_html">http://data.riksdagen.se/dokument/G902160</ref>
          <ref type="dokumentstatus_url_xml">http://data.riksdagen.se/dokumentstatus/G902160</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RM6v9N7kihqrGSRBsWe7g3</idno>
            <name>Ivar Franzén</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-GyYMjkDFkNwtQ7GJKMBnVE</idno>
            <name>P.-O. Eriksson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>Olof Johansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XazZeCYyyq3u8LSAmNahPt</idno>
            <name>Elving Andersson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sb2PsuVkhyumFWw5wDChM1" type="signed"/>
        <correspContext corresp="i-Sb2PsuVkhyumFWw5wDChM1">
          <note type="signatory" corresp="i-RM6v9N7kihqrGSRBsWe7g3"/>
          <note type="signatory" corresp="i-GyYMjkDFkNwtQ7GJKMBnVE"/>
          <note type="signatory" corresp="r-0"/>
          <note type="signatory" corresp="i-XazZeCYyyq3u8LSAmNahPt"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__160/mot_198586__160-001.pdf"/>
      <fw xml:id="i-3Lk5p3Wj9MXWhNtnsMcvGe">
        Mot. 1985/86:160
      </fw>
      <div type="motHeader" xml:id="i-KMoLAATL3JDLyz5pGCmHJ7">
        <div type="motTitle" xml:id="i-SctzUEHYZnMqqqkKNTNRrf"/>
        <div type="motSubmissionInfo" xml:id="i-8zUhfJNde2f4hhoSDPg2oC"/>
      </div>
      <div type="motBody" xml:id="i-WQwwmcuhBxYY8DdMt4dXjG">
        <div xml:id="i-AB4RnB2qmJRJnQEkzhxMRd">
          <p xml:id="i-KzWKP2xSNrhRrSZ6V3CL2H">
            Motion till riksdagen 1985/86:160
          </p>
          <p xml:id="i-2pqvdDD15DTHcPbgy9gvf2">
            Ivar Franzén m. fl.
          </p>
          <p xml:id="i-XdxruKuZeHznkZj8UiNkpg">
            Förslag om tilläggsbudget I till statsbudgeten för budgetåret
            1985/86 (prop. 1985/86:25)
          </p>
          <p xml:id="i-JjskLMg3BFVcsQYTCpvAnJ">
            I förslaget till tilläggsstat för innevarande budgetår behandlas
            bl.a. vissa gasfrågor. Från centerpartiets sida har vi vid flera
            tillfällen understrukit att naturgas med hänsyn till de miljöfördelar
            detta energislag har i jämförelse med kol, olja och kärnkraft
            bör utnyttjas i det svenska energiförsörjningssys- temet. Vi har
            även framhållit att i den händelse inhemsk gas påträffas bör den
            självklart utnyttjas före importerade energislag.
          </p>
          <p xml:id="i-67Bq3Psu9P1qbb5NPyjYvM">
            Djupgasprojektet i Siljansringen
          </p>
          <p xml:id="i-QfjpGh7us41q55d764erVE">
            Från centerpartiets sida har vi därför inget att erinra mot att
            statens vattenfallsverk träffar avtal med svenska finansiärer
            om samverkan i gemensamma bolag för undersökning av förekomsten
            av abiogen djupgas i Siljansområdet samt förvärvar andelar resp.
            aktier i bolagen. Det förefaller dock inte rimligt att staten
            genom Vattenfall skall ha 92,5 926 av rösterna i Dala Djupgas
            Produktions AB. En sådan röstfördelning torde bl. a. verka hämmande
            på möjligheterna att få andra finansiärer att teckna aktier i
            bolaget. Bolagsordningen bör därför ändras så att A- och B-aktier
            får samma röstvärde. Detta bör ges regeringen till känna. Det
            totala finansieringsbehovet för Siljansprojektet, inkl. kostnader
            för hittills utfört förundersökningsarbete, bedöms av Vattenfall
            uppgå till 150 milj. kr. Enligt propositionens förslag skall Vattenfall
            medges att svara för 52 milj. kr. av dessa kostnader, varav 22
            milj. kr. tillskjuts av det amerikanska forskningsinstitutet Gas
            Research Institute. Vi anser att genomförandet av projektet är
            angeläget, och finansieringen underlättas om Vattenfall får svara
            för en större andel av kostnaderna. En rimlig fördelning är att
            Vattenfall får bidra med högst 75 milj. kr., inkl. redan satsade
            medel. Detta är också skäligt med hänsyn till att Vattenfall kommer
            att vara den dominerande delägaren i bolaget. Detta bör ges regeringen
            till känna. Vi vill vidare i detta sammanhang understryka att
            det ej heller finns något att erinra mot att 1975 års garantiram
            för utvinning av olja, naturgas eller kol utnyttjas för att finansiera
            statens del av resultatunderskottet i Sydgaspro- jektet.
          </p>
          <pb facs="riksdagen-motions-pdf/data/198586/mot_198586__160/mot_198586__160-002.pdf"/>
          <p xml:id="i-PKLFzhCfWFHAS2STP87vnW">
            Beskattning av naturgas
          </p>
          <p xml:id="i-SjEe1prtHA5LRH2MJn48hJ">
            Vi har tidigare i annat sammanhang visat på betydelsen av att
            de ekonomiska möjligheterna för de planerade naturgasprojekten
            förbättras om skatten på naturgas sänks från 308 kr. per 1 000
            m? till 205 kr. per 1 000 m?. En sådan sänkning skulle förbättra
            projektens totalekonomi och bör därför snarast genomföras.
          </p>
          <p xml:id="i-GFqH52pEureTsHNjCe9Uh9">
            Beredskapslagring av gas
          </p>
          <p xml:id="i-QAmHBSxE1fm8YJfJVTsuQ6">
            I tilläggsbudgeten tas vidare beredskapsfrågan för naturgas upp.
            Den nuvarande lösningen som föreligger är av provisorisk karaktär
            och föredra- ganden kan nu med hänvisning till pågående utredning
            inte ge någon redovisning av det pågående arbetet. Den bästa vägen
            är självklart att förbättra försörjningsberedskapen genom inhemsk
            gasproduktion. Utöver de undersökningar som pågår i syfte att
            finna abiogen gas bör därför insatser göras för att exempelvis
            utvinna gas ur torvmossar genom t. ex. den s. k. vyrmetanmetoden.
            En bättre försörjnings- beredskap skulle även kunna fås om jordbrukets
            och industrins möjligheter till gasproduktion tillvaratogs bättre
            än för närvarande. Metanjäsning ur organiskt material/avfall kan
            på sikt ge ett icke oväsentligt bidrag till vår energiförsörjning.
            Detta är exempel på möjligheter som finns för att öka vår försörjningsbe-
            redskap genom en inhemsk produktion av gas. Enligt vår mening
            bör därför satsningar göras i syfte att få till stånd en mer omfattande
            gasproduktion samtidigt som arbetet för att utveckla metoder för
            lagring av naturgas måste fortsätta med målsättningen att finna
            ekonomiskt rimliga lösningar i beredskapsfrågan för importerad
            gas. En ökad inhemsk produktion av gas kan minska behovet av de
            volymer som behöver lagras. Detta bör ges regeringen till känna.
          </p>
          <p xml:id="i-TMS65bpUVprurJjrzx9up7">
            Beskattning av gasol
          </p>
          <p xml:id="i-MmS77XQ153biEhmy2spH7a">
            Frågan om en höjd beskattning av gasol aktualiseras i proposition
            1985/ 86:53. I propositionen föreslås att skatten på gasol, som
            används för annat än motordrift och stadsgasframställning, skall
            höjas från 70 kr./ton till 220 kr./ton fr. o. m. den 1 januari
            1986 och till 370 kr./ton fr. o. m. den 1 januari 1987. Den föreslagna
            förändringen beräknas medföra en inkomstförstärk- ning på statsbudgeten
            om ca 20 milj. kr. för 1986 och ca 40 milj. kr. under 1987. I
            samband med att vissa ändringar i energibeskattningen genomfördes
            hösten 1984 konstaterades att beskattningen av gasol bör kopplas
            till skatten på naturgas och därmed utgå med tre fjärdedelar av
            skatten per energienhet för olja. Gasol är en högvärdig produkt
            med stora miljöfördelar. Avgaserna vid förbränning innehåller
            praktiskt taget ingen koloxid och är dessutom fria från svavel
            och tungmetaller. Totalt uppgick användningen av gasol under 1984
            till 210 000 ton, varav huvuddelen (ca 150 000 ton) används inom
            industrin,
          </p>
          <pb facs="riksdagen-motions-pdf/data/198586/mot_198586__160/mot_198586__160-003.pdf"/>
          <p xml:id="i-hYpJhofN3zAHvdcgAHGhJ">
            där de största förbrukarna finns inom stål- och verkstadsindustrin.
            Det finns även användningsområden där gasol är mycket svår att
            ersätta, exempelvis olika värmebehandlingsprocesser. Användningen
            av gasol inom sådana områden bedöms uppgå till minst 30 000 ton/år.
            För övrigt torde gasolen till viss del kunna ersättas med olja,
            vilket innebär risk för sämre kvalitet på slutprodukten, minskad
            produktionseffektivitet och större belastning på miljön. Den föreslagna
            skattehöjningen på gasol avser således främst gasol som används
            för industriella ändamål. Gasol som saluförs i butiker omfattas
            av mervärdeskattesystemet och är undantagna från energiskatt.
            Gasol för motordrift och stadsgasframställning berörs inte av
            föreliggande förslag. Detta innebär att kopplingen till skatten
            på naturgas kan ifrågasättas eftersom gasolen inte utnyttjas för
            energiändamål. En höjd skatt på gasol riskerar i stället att innebära
            en ökad import av olja, beroende på att gasolen blir dyrare att
            utnyttja än olja med bl. a. en större belastning på miljön som
            följd. En stor del av den nuvarande användningen av gasol kan
            dessutom produceras inom landet. Någon skattehöjning på gasol
            bör därför inte komma i fråga, varför proposition 1985/86:53 därmed
            avslås.
          </p>
          <p xml:id="i-Xo8wswU4HJeN6mdKSafxoL">
            Råne älv
          </p>
          <p xml:id="i-86B6bWf3Wzg9CKM9sNM9D8">
            Regeringen begär riksdagens bemyndigande att godkänna det mellan
            statens vattenfallsverk och BÅKAB träffade avtalet om byte av
            krafttillgångar. I detta avtal ingår bl. a. att vattenfallsverket
            blir den dominerande fallhöjdsin- nehavaren i Råne älv. Enligt
            propositionen får därmed vattenfallsverket ett avgörande inflytande
            på älvens utbyggnad. Frågan om Råneälvens utbyggnad möter kraftig
            reaktion i Råne älvdal eftersom en utbyggnad av älven innebär
            konflikt med motstående intressen såsom rennäringen. Energiministern
            betonar i propositionen att en utbyggnad av Råne älv skulle innebära
            en direkt sysselsättning om 950 manår. Detta står i bjärt kontrast
            till det uttalande som statsministern gjorde den 5 september 1985
            vid ett besök i Norrbotten. I en intervju i Norrbottens-Kuriren
            sade statsminis- tern: ”Jag kan inte tänka mig att någon enda
            människa skulle vilja bygga ut någon av de orörda älvarna enbart
            av sysselsättningsskäl. En utbyggnad görs för att framställa energi.”
            Emellertid betonas nu sysselsättningsskälen av energiministern.
            Vi finner regeringens handlande ologiskt eftersom frågan om en
            utbyggnad av Råne älv ännu inte prövats enligt vattenlagen. Vi
            anser regeringens hemställan att riksdagen skall bemyndiga regeringen
            att godkänna avtalet mellan vattenfallsverket och BÅKAB är ett
            sätt att förbigå den rättsliga prövningen av Råne älv. Ett bemyndigande
            från riksdagen att godkänna avtalet kan uppfattas som ett ställningstagande
            för utbyggnad innan ärendet prövats av vattendomstolen m. fl.
            Vi yrkar därför avslag på propositionen i denna del.
          </p>
          <fw xml:id="i-47Jsno8zgNJXVSEVg8f71e">
            Mot. 1985/86:160
          </fw>
          <pb facs="riksdagen-motions-pdf/data/198586/mot_198586__160/mot_198586__160-004.pdf"/>
          <p xml:id="i-GXWqGWFfD4zn2hiXcU6XJ8">
            Hemställan
          </p>
          <p xml:id="i-FUVagWjb7X4WXLnh7xL5gf">
            Med hänvisning till vad som ovan anförts hemställer vi 1. att
            riksdagen beslutar att som sin mening uttala vad som i motionen
            anförts angående statens vattenfallsverks medverkan vid bildande
            av bolag för prospektering och utvinning av djupgas i Siljansringen,
            2. att riksdagen beslutar att som sin mening ge regeringen till
            känna vad som i motionen anförts om försörjningsberedskapen för
            gas, 3. att riksdagen beslutar avslå proposition 1985/86:25 i
            den del som rör avtal om byte av krafttillgångar mellan statens
            vattenfallsverk och Bålforsens kraftaktiebolag.
          </p>
          <p xml:id="i-LssR92Vz3wMfufu3UEDf1m" type="date">
            Stockholm den 20 november 1985
          </p>
          <p xml:id="i-7bo3Qva9ARjKxJbSKwrinv">
            Ivar Franzén (c) P.-O. Eriksson (c) Olof Johansson (c) Elving
            Andersson (c)
          </p>
          <fw xml:id="i-S94Yaz3YjTJkpYePKM4YdX">
            Mot. 1985/86:160
          </fw>
        </div>
      </div>
    </body>
  </text>
</TEI>
