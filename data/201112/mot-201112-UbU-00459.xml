<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00459">
  <teiHeader>
    <fileDesc>
      <titleStmt>
        <title>Politik för vuxenutbildningen</title>
        <author corresp="i-Spsbo7A5zikEeUY3JEYcNV">av Mikael Damberg m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för vuxenutbildningen</title>
          <idno type="rdwebb">GZ02Ub459</idno>
          <rs type="number">Ub459</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub459/text</ref>
          <ref type="dokument_url_html">http://data.riksdagen.se/dokument/GZ02Ub459</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub459</ref>
          <ref type="doc">http://data.riksdagen.se/fil/73F419DF-692D-4DF3-BC95-F4FACC48036A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S1ELHA17Xb45NRGLPzWisY" type="signed"/>
        <correspContext corresp="i-S1ELHA17Xb45NRGLPzWisY">
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-WjFt6fTSYNFkhwrZDFYPM4"/>
        </correspContext>
        <correspAction xml:id="i-TuW5hvb6eeKQnBKBboFo5R" type="numbering">
          <date when="2011-10-10"/>
        </correspAction>
        <correspAction xml:id="i-JtZJNUCj17g6sqYo9XPhUM" type="submission">
          <date when="2011-10-05"/>
        </correspAction>
        <correspAction xml:id="i-NJkcqR38NoztQmm1E6fGVH" type="transfer">
          <date when="2011-10-05"/>
        </correspAction>
        <correspAction xml:id="i-VW9utXTqBehr9ChWZphu6A" type="assigned"/>
        <correspContext corresp="i-VW9utXTqBehr9ChWZphu6A">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-YUoTvGRpCHpGwqjKYKHKXC">
            Förslag till riksdagsbeslut
          </head>
          <list style="ol">
            <item xml:id="i-BDTq2DYwaTJyw9ASBcdjZu">
              Riksdagen tillkännager för regeringen som sin mening vad som
              anförs i motionen om att återinföra en hög ambition att erbjuda
              en flexibel och lättillgänglig vuxenutbildning där alla som har
              behov av det kan delta.
            </item>
            <item xml:id="i-tTBDEVbUBYG6x2A12UyG7">
              Riksdagen tillkännager för regeringen som sin mening vad som
              anförs i motionen om behovet av ett nytt kunskapslyft.
            </item>
            <item xml:id="i-M9afeyJFE3Xj9E99PczhJN">
              Riksdagen tillkännager för regeringen som sin mening vad som
              anförs i motionen om riktade insatser för att underlätta för studieovana
              grupper att studera.
            </item>
            <item xml:id="i-Cw1Yt8ibqa3vkgeEMcEZTk">
              Riksdagen tillkännager för regeringen som sin mening vad som
              anförs i motionen om vikten av att kvalitetssäkra och individualisera
              sfi-undervisningen och möjliggöra intensivkurser i svenska vid
              högskolor och universitet.
            </item>
            <item xml:id="i-Hwk7aVULoWcuST3YwKXLAP">
              Riksdagen tillkännager för regeringen som sin mening vad som
              anförs i motionen om svenskundervisning på modersmålet, kontinuerligt
              intag och flexibla studietider.
            </item>
            <item xml:id="i-8g4rqFFf4RrhXpBQGWNKoM">
              Riksdagen tillkännager för regeringen som sin mening vad som
              anförs i motionen om behovet av fler platser inom vuxenutbildningen.
            </item>
            <item xml:id="i-2L6kKaqH4d5CWmpLTmUaAr">
              Riksdagen tillkännager för regeringen som sin mening vad som
              anförs i motionen om behovet av fler platser inom yrkeshögskolan.
            </item>
            <item xml:id="i-7GrS1BqZQEAcqEHLV6wv1o">
              Riksdagen tillkännager för regeringen som sin mening vad som
              anförs i motionen om möjligheten till samlade betygsdokument.
            </item>
            <item xml:id="i-2NJGWhTuyFAeq7S4tCtEQU">
              Riksdagen tillkännager för regeringen som sin mening vad som
              anförs i motionen om insatser för unga.
            </item>
            <item xml:id="i-9JwSgMSsQpvppwF6BzRBo3">
              Riksdagen tillkännager för regeringen som sin mening vad som
              anförs i motionen om möjligheten att gå en korttidsutbildning
              parallellt med sitt arbete eller en annan branschspecifik utbildning.
            </item>
            <item xml:id="i-RryLLWmvE6Sa7cmnif7erJ">
              Riksdagen tillkännager för regeringen som sin mening vad som
              anförs i motionen om studiemedel direkt efter gymnasiet.
            </item>
          </list>
        </div>
        <div type="motContent">
          <head xml:id="i-8BUJRMsWuhqPuHh4LBnYCo" type="h1">
            Vår syn på vuxenutbildning
          </head>
          <p xml:id="i-7GGs722KeiHvub3Ndphdwf">
            Utbildning är nyckeln till frigörelse och utveckling för individen.
            Sverige är och ska förbli en nation som satsar på kunskap. Däri
            ligger vår konkurrenskraft. Vägen framåt är inte låga löner och
            sämre arbetsmiljö. Ska vi möta utmaningen som ett modernt land
            med en kunskapsbaserad ekonomi måste vi investera i vuxenutbildning.
          </p>
          <p xml:id="i-HoRaYUZMNDqkHXwDTSxrFe">
            Det finns flera skäl till att ha en väl utbyggd vuxenutbildning
            som är flexibel och lättillgänglig för alla. Var och en har rätt
            att utbilda sig, men vi har alla olika förutsättningar att satsa
            på vår utbildning under olika perioder av livet. Det kommer alltid
            att finnas personer som av olika skäl behöver fylla igen kunskapsluckor
            i vuxen ålder. Därför är det för oss socialdemokrater självklart
            att alla ska få mer än en chans att skaffa sig de kunskaper som
            behövs för att leva ett gott liv som aktiva samhällsmedborgare
            och vara efterfrågade på arbetsmarknaden.
          </p>
          <p xml:id="i-6ojYeNLjHKcUquMbX1XWd2">
            Men även för landet Sveriges konkurrenskraft och möjligheter
            till ekonomisk tillväxt är en väl fungerande vuxenutbildning av
            avgörande betydelse. Arbetslösheten i Sverige är nu hög men parallellt
            med den höga arbetslösheten börjar flaskhalsar dyka upp på arbetsmarknaden.
            Allt fler företag rapporterar svårigheter att trots hög arbetslöshet
            hitta rätt arbetskraft. Detta är bland annat resultatet av stora
            nedskärningar inom utbildningsområdet som har bidragit till att
            arbetsmarknadens funktionssätt har försämrats. Sverige hade stått
            starkare idag om fler av de arbetslösa hade fått effektiva utbildningar.
          </p>
          <p xml:id="i-Bek8hhrF8avAT1VjwG89Ct">
            Rekordstora ungdomskullar lämnar nu gymnasieskolan. Arbetslösheten
            bland ungdomar var redan innan dess bland de högsta i Europa enligt
            Eurostat. Många av dessa ungdomar längtade till högre studier
            eller kommer att behöva komplettera och fortbilda sig för att
            bli attraktiva på arbetsmarknaden. Men den moderatstyrda regeringen
            stängde dörr efter dörr för dem. Antalet platser inom vuxenutbildningen
            har under den tidigare och innevarande mandatperioden varit färre
            än under socialdemokratiskt styre 20022006, trots att det då var
            högkonjunktur. Fler nybakade studenter har fått slåss om platserna
            på högskolan och chansen att komma in har minskat. Platserna inom
            kvalificerad yrkesutbildning och yrkesvux täcker inte behoven
            på långa vägar.
          </p>
          <p xml:id="i-JChWm1FrFp1FtxssyaiajK">
            Vi menar att vuxenutbildning i alla dess former bör ses som ett
            smörjmedel i det moderna samhällets maskineri. I lågkonjunktur
            gäller det att ta till vara möjligheterna att bygga på människors
            kunskapsbas så att de står redo när de nya jobben kommer. I högkonjunktur
            gäller det att snabbt förse arbetsmarknaden med det den behöver
            i nära samverkan med olika branschföreträdare. De förändringar
            som konstant pågår på arbetsmarknaden gör dessutom att arbetskraften
            ständigt, oavsett konjunktur, har ett behov av kunskapspåfyllnad.
            Att satsa på vuxenutbildning är ett av de mest effektiva sätten
            att bryta kunskapsklyftor mellan människor och skapa ett inkluderande
            samhälle.
          </p>
          <p xml:id="i-UBK1etVFuWCZQD155UxJwu">
            Det riktade statsbidraget för vuxenutbildning bör återinföras,
            annars riskerar vuxenutbildningen att i hög grad bli ett offer
            för besparingar så länge den inte är lagstadgad. De senaste åren
            har många kommuner, framförallt mindre sådana, dragit ned sin
            verksamhet till ingenting mer än det som de enligt lag är tvungna
            att tillhandahålla (sfi, särvux samt grundläggande vuxenutbildning).
            Dessa besparingar har inneburit att många varit tvungna att avbryta
            pågående studier mot slutbetyg och högskolebehörighet. Det innebär
            också att inga nya elever får möjlighet att komplettera ämnen
            de kan behöva för att få grundläggande eller särskild högskolebehörighet
            samt att människor som vill komplettera sina gymnasiebetyg från
            hemlandet och kunna gå vidare till högre studier blir stoppade.
          </p>
          <head xml:id="i-efLVtmWq7oUQnCUdJ5Uav" type="h1">
            Sverige behöver ett nytt kunskapslyft
          </head>
          <p xml:id="i-QZkseme3C9U16B1Db3DmoP">
            De neddragningar inom vuxenutbildningen som gjordes efter valet
            2006 var omfattande. Regeringen har backat en del de senaste åren
            på grund av konjunkturen, men antalet platser inom vuxenutbildningen
            har långt ifrån motsvarat det behov som finns. Regeringen väljer
            nu att dra ned det statliga stödet till vuxenutbildningen med
            1,1 miljard kronor.
          </p>
          <p xml:id="i-MknKGYrtwuZVji223zX2Yc">
            Sverige behöver ett nytt kunskapslyft med stora investeringar
            för att fler ska få möjlighet till utbildning. Utbildning inom
            kommunal vuxenutbildning och yrkesvux samt inom ramen yrkeshögskolan
            behöver dimensioneras för att motsvara det behov som finns. I
            en tid av finansiell kris med mycket hög arbetslöshet som biter
            sig fast och ökar är det helt rätt läge att satsa på en mer kompetent
            befolkning som kan ta morgondagens jobb.
          </p>
          <head xml:id="i-9xXEzNQwCLWuHH9cZvz1Nw" type="h1">
            Historik
          </head>
          <p xml:id="i-E1f2WVYc2h2B4LXneVCtzP">
            Tidigare socialdemokratiska regeringar har under lång tid byggt
            ut vuxenutbildningen på olika vis, trots en motvillig opposition.
            Under den speciella vuxenutbildningssatsning som kallades Kunskapslyftet
            deltog närmare en miljon vuxna. Även andra riktade insatser för
            att åstadkomma minskad social snedrekrytering till studier ledde
            till att människor som aldrig skulle ha vågat ta steget annars
            började studera. Exempel på sådana insatser är det riktade statsbidraget
            fördelat utifrån behov, rekryteringsbidraget, korttidsstudiestödet,
            25:4-regeln, inrättandet av Nationellt centrum för flexibelt lärande
            och studerandevillkoret i a-kassan. Det är olyckligt att allt
            detta nu har upphört eller lagts ned. För oss är det självklart
            att fortsätta driva en politik med riktade satsningar för att
            kompensera de vuxna som tidigare fått minst av samhällsresurserna.
            Flera av förändringarna ovan ställer dessutom till det när det
            gäller möjligheterna att ta sig vidare till högre studier, särskilt
            i kombination med de nya antagningsreglerna till högskolan.
          </p>
          <head xml:id="i-P5w3vDpaYv3bEYNtFgdJbs" type="h1">
            Vikten av det livslånga lärandet
          </head>
          <p xml:id="i-TqFbgFzZxwTQGQ9izdPNX8">
            Trots våra tidigare prioriterade satsningar på vuxenutbildning
            finns det fortfarande många vuxna (cirka 800 000) i Sverige som
            saknar en fullgången gymnasieutbildning. De har nästan uteslutande
            betydande svårigheter att få nya jobb. Många vuxna har dessutom
            utbildningar som behöver uppdateras och kompletteras för att de
            ska fortsätta att vara efterfrågade på arbetsmarknaden. Med tanke
            på hur många gånger den som går ut gymnasiet i dag måste räkna
            med att byta jobb och bransch vore det oklokt att inte ha ett
            utbildningssystem som är anpassat för ett livslångt lärande. Målet
            är en generös och flexibel vuxenutbildning där en mångfald av
            utbildningsanordnare har ett så pass brett utbud att alla kan
            hitta en form som passar dem när de vill studera i vuxen ålder.
            Här har inte minst folkbildningen med sin breda verksamhet en
            mycket viktig funktion att fylla. Även validering är ett viktigt
            instrument i det framtida livslånga lärandet, och metoderna för
            validering behöver utvecklas och kvalitetssäkras. För nationen
            är det viktigt att hela arbetskraften har en god generell grund
            att stå på och snabbt och flexibelt kan inhämta nya kunskaper
            anpassade till arbetslivets behov.
          </p>
          <p xml:id="i-4aSCfdCe8oQgj7k5A3SNzA">
            Antagningsreglerna till högskolan missgynnar de elever som upptäcker
            att de efter avslutat gymnasium saknar den särskilda behörighet
            de behöver och läser in denna i efterhand samt de som av olika
            skäl inte klarat av att få godkänt i alla ämnen under sin gymnasietid.
            De utbildningsval som görs tidigt i livet bör naturligtvis inte
            få sådana livsavgörande konsekvenser.
          </p>
          <head xml:id="i-9WzgagDJ6uniXLCQ7zVYJ" type="h1">
            Den nya gymnasieskolans krav på mer vuxenutbildning
          </head>
          <p xml:id="i-WLQZkeC7gT6vCzTPwsFNSJ">
            Med den gymnasieskola som regeringen föreslagit kommer ambitionerna
            på yrkesprogrammen att sänkas genom att kunskapskraven i svenska
            och engelska blir lägre. Vi anser att det är helt fel väg att
            gå. Fler, inte färre, måste få de kunskaper som är så viktiga
            för både individens och landets framtid. En välutbildad befolkning
            är en av tillväxtens drivkrafter. Utan en fullständig gymnasieutbildning
            är det svårt att få och behålla ett arbete. Eftersom inte alla
            gymnasieutbildningar enligt förslaget ger högskolebehörighet skapas
            också återvändsgränder i utbildningssystemet.
          </p>
          <p xml:id="i-6GTar19E7sbEmG252wtiNa">
            De elever som väljer att läsa en yrkesutbildning är tvungna att
            välja till ytterligare kurser för att uppnå behörighet till högskolan.
            I praktiken innebär det att dessa elever tvingas läsa ett utökat
            program och får en tyngre studiebörda för att uppnå den grundläggande
            behörigheten till högskolan än de kamrater som läser ett studieförberedande
            program.
          </p>
          <p xml:id="i-LMgUjexbCCwJMM1kAAFoLj">
            När regeringen monterat ned vuxenutbildningen blir det svårare
            för den som gör ett specifikt val i ungdomsåren att byta bana
            senare i livet. Inte ens om man är mycket studiemotiverad, mogen
            och strategisk är det säkert att den utbildning man skaffar sig
            står sig över åren. För oss är det en självklarhet att alla har
            rätt till fler chanser i livet.
          </p>
          <head xml:id="i-5MBUzH9dEZqaYvkAVrtX4j" type="h1">
            Utbildning i svenska för invandrare
          </head>
          <p xml:id="i-MxVzr2S3G3ouu1YwsnSwUE">
            Dagens utbildning i svenska för invandrare behöver utvärderas,
            och dess konsekvenser för dem som deltar bör följas upp för att
            förbättra kvaliteten och effektiviteten. Kunskapsmålen behöver
            förtydligas, och det garanterade antalet undervisningstimmar per
            vecka bör öka. I dag är inte utbildningen tillräckligt anpassad
            till olika människors förkunskaper. Vi vill att sfi-undervisningen
            tydligare kopplas till varje individs förkunskaper och att undervisningen
            inriktas på att underlätta en snabb övergång till studier eller
            arbetslivet. Modern teknik behöver också användas i större utsträckning
            i verksamheten. Vi vill därför avsätta medel för utvecklings-
            och försöksverksamhet.
          </p>
          <p xml:id="i-QCZ61qUeb5hPibgTQWMReV">
            Vi avvisar tanken om ett begränsat antal terminer inom sfi. Det
            skulle innebära att de som har en längre väg att gå, exempelvis
            analfabeter, slussas ut i komvuxgrupper där det blir ännu svårare
            att anpassa undervisningen individuellt. Vi tar också bestämt
            avstånd från uppfattningar som att invandrades bristande kunskaper
            i svenska handlar om en ovilja hos enskilda individer att lära
            sig svenska. Omotiverade studerande inom utbildningen i svenska
            för invandrare är inte vanligare än inom andra skolformer. I stället
            beror det alltför ofta på otillräcklig eller undermålig språkutbildning.
          </p>
          <p xml:id="i-7PYmdPvwQB1u7YX8QEe6va">
            Det är nödvändigt att investera i sfi-lärarnas kompetensutveckling
            då en mycket stor andel av lärarna saknar ämneskompetens i ämnet
            svenska som andraspråk. Detta trots att det bara krävs 30 högskolepoäng
            i ämnet svenska som andraspråk för att vara behörig att undervisa.
            Detta behörighetskrav är alltför lågt satt och bör höjas.
          </p>
          <p xml:id="i-6LWx2YQDiyrZ5ZZYsBVaZA">
            Regeringen försöker öka resultaten och genomströmningen i utbildningen
            i svenska för invandrare med hjälp av en sfi-bonus för de studerande
            som snabbt når målen. Vi anser att sfi-bonusen bör avskaffas och
            resurser istället läggas på att komma åt de kraftiga bristerna
            i de grundläggande förutsättningarna för att uppnå god utbildningskvalitet.
            Utbildningen måste ge alla elever möjlighet att nå målen på kort
            tid.
          </p>
          <p xml:id="i-7MyqfZDSyVGMNN8pR2RxPG">
            Undervisningen måste integreras med det omgivande samhället på
            ett tydligare vis och kombineras med praktik, arbetslivsorientering,
            validering av betyg och kompetens samt annan utbildning och förvärvsarbete.
            Men för att det ska fungera krävs både fortbildning av dagens
            sfi-lärare och ett större engagemang från det omgivande samhället.
            Framgångsrik sfi-undervisning kräver många aktiva och ansvarstagande
            aktörer, och det finns goda exempel på kommuner i landet där man
            uppnått mycket bra resultat. Lärare som undervisar i sfi ska naturligtvis
            uppfylla behörighetskraven på samma sätt som inom övriga delar
            av utbildningsväsendet, och landets lärarutbildningar bör ha särskilda
            inriktningar mot sfi-undervisning inom inriktningar mot vuxenutbildning
            och folkhögskola.
          </p>
          <p xml:id="i-LF9RJ1D67NYY9csvCz5r5G">
            Förutsättningarna för att erbjuda fler studerande svenskundervisning
            på sitt modersmål bör öka, och skrivningarna om modersmålets betydelse
            i kursplanen bör stärkas. Kommunerna bör uppmuntras att erbjuda
            ett kontinuerligt intag av studerande samt erbjuda flexibla studietider.
            Många som kommer till Sverige talar flera språk och är vana vid
            akademiska studier. Vi vill införa intensivkurser i svenska på
            högskola eller universitet för dem som önskar.
          </p>
          <head xml:id="i-B6mmHp1pbdYNAmj5rQksyu" type="h1">
            Insatser för unga
          </head>
          <p xml:id="i-2krZVraXV7KkTY7Fob5cDd">
            Många unga som saknar arbete har inte en fullständig gymnasieexamen.
            Arbetsförmedlingen beräknar att 120 000 unga kommer ut på arbetsmarknaden
            mellan 2009 och 2012 utan slutbetyg från gymnasiet. Behovet av
            extraordinära insatser är därför stort för unga arbetslösa som
            vill komplettera sin utbildning så att de får grundläggande behörighet.
          </p>
          <p xml:id="i-2yPxKPQpJYSxoGe71xzRNZ">
            Många unga som har gått utan arbete en längre tid behöver uppdatera
            sin kompetens. En del saknar dock studievana och behöver en nära
            kontakt med arbetslivet för att kunna göra det.
          </p>
          <head xml:id="i-MCcJXVQV9DFUQs1SpHZHDG" type="h1">
            Kompetensutveckling för yrkesverksamma
          </head>
          <p xml:id="i-T8gTwsfsLGiE8F4L7zNWUj">
            Många människor behöver en möjlighet att kombinera arbete med
            studier för att höja sin kompetens och ha beredskap för den typ
            av omställning som arbetslivet ofta kräver, inte minst under lågkonjunkturer.
            Vi vill göra det möjligt att studera vid komvux eller på folkhögskola
            på deltid parallellt med att man arbetar. Studierna kan bedrivas
            på grundskole- eller gymnasienivå för att uppnå en gymnasieexamen
            med grundläggande behörighet till högskolan. Det ska vara möjligt
            och man ska uppmuntras till att kombinera detta med annan branschspecifik
            utbildning som arbetsgivaren står för. Vi anser att ett tillfälligt
            kompetensstöd för dem som vill studera vid komvux eller folkhögskolor
            på deltid, parallellt med sitt arbete, behövs.
          </p>
          <head xml:id="i-BzYAAe6uKu3j9o9KuD7Fgv" type="h1">
            Yrkeshögskolan
          </head>
          <p xml:id="i-Esic2LkRpxnsXM54A1MguR">
            Utbildningarna inom yrkeshögskolan leder i mycket hög utsträckning
            till arbete. Erfarenheterna från hittills genomförda kvalificerade
            yrkesutbildningar är en god utgångspunkt när det gäller att fortsätta
            utveckla såväl dessa utbildningar som andra vuxenutbildningar
            med yrkesinriktning. I kommuner med känslig arbetsmarknad är yrkeshögskoleutbildningen
            dessutom en viktig förutsättning för att kunna tillgodose behovet
            av lämplig arbetskraft och för att kunna underlätta företagsetableringar
            inom specifika områden.
          </p>
          <p xml:id="i-5uaaT33eQhwnYD52isKGMe">
            Behovet av och efterfrågan på yrkeshögskoleutbildningar ökar
            och därmed bör också antalet platser öka. Det finns även fler
            intresserade utbildningsanordnare som har bedömts ha god kvalitet
            på sina utbildningar än som regeringen tilldelat anslag. Vi anser
            att det bör ges medel för ytterligare heltidsplatser. En översyn
            av var i landet det tilldelas platser bör göras för att ingen
            del av landet förfördelas.
          </p>
          <p xml:id="i-4vTrWfGhEadctifFoDvoWy">
            Vi vill prova att satsa på särskilda utbildningar inom yrkeshögskolan
            i socialt utsatta områden riktade mot studenter med utländsk bakgrund
            syftande till att bygga ihop språklig och kulturell kompetens
            med företagande och handel.
          </p>
          <p xml:id="i-JNm2vHmQepThEi17oFdVS4">
            Även om akademiska utbildningar och utbildningarna inom yrkeshögskolan
            har olika struktur och innehåll är det mycket viktigt att undvika
            vattentäta skott mellan utbildningsformerna. Studenterna och deras
            fortsatta utvecklingsmöjligheter måste stå i fokus. Studenter
            på yrkeshögskolan måste kunna gå vidare till högskolan, och högskolestudenter
            kan ha god nytta av att komplettera sin akademiska utbildning
            med kurser inom yrkeshögskolan. För största möjliga flexibilitet
            bör också möjligheterna för sökande att läsa en yrkeshögskoleutbildning
            på distans utvecklas. Distansutbildning är en form som efterfrågas
            alltmer av de grupper som attraheras av yrkeshögskoleutbildningar.
            Många önskar också utbildning på halvfart för att kombinera sin
            utbildning med arbete.
          </p>
          <head xml:id="i-TYfgwWQdWefug9S26sP48E" type="h1">
            Studiemedel direkt efter gymnasiet
          </head>
          <p xml:id="i-GQQjehTWu83MPPqBmMDG3S">
            Den som är 18 eller 19 år och som gått ut gymnasiet och vill
            studera på komvux eller folkhögskola har inte rätt till studiemedel
            förrän till höstterminen det år hon fyller 20 år. 18- eller 19-åringen
            har bara rätt till studiehjälp, vilket är ett mycket lägre belopp.
            Det bör ses över om det är fortsatt rimligt att 18- och 19-åringar
            som studerar på komvux eller folkhögskola inte har rätt till studiemedel.
          </p>
        </div>
        <div type="motSignatures">
          <list>
            <item xml:id="i-5AP7xsPKQ1RNmLz6NY7HxC" who="i-Spsbo7A5zikEeUY3JEYcNV">
              Mikael Damberg (S)
            </item>
            <item xml:id="i-SK1seCRppAsN91BvzW9cFc" who="i-7AB63eqvrGXGCT1mpkEM3J">
              Louise Malmström (S)
            </item>
            <item xml:id="i-RtSgkVt2xuzYPJhMoTMZkg" who="i-N5iuULmv8oTkuJcr1C9SFD">
              Håkan Bergman (S)
            </item>
            <item xml:id="i-L8tchzMJ5AizNKgdQK9M4c" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-3A925SDxtrz1FzN561NVp6" who="i-8AtQfc4p9Hm5yajEXEHtE5">
              Thomas Strand (S)
            </item>
            <item xml:id="i-R52vHugDAizjr4F7LdTuyv" who="i-6Y7QyEzZ7gFrVaMjjyMzXk">
              Gunilla Svantorp (S)
            </item>
            <item xml:id="i-FaSFLz8SdcFn44V7rgvz2V" who="i-WjFt6fTSYNFkhwrZDFYPM4">
              Adnan Dibrani (S)
            </item>
          </list>
        </div>
      </div>
    </body>
  </text>
</TEI>
