<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01852">
  <teiHeader>
    <fileDesc>
      <titleStmt>
        <title>Jord- och skogsbrukets utvecklingsmöjligheter  Inledning</title>
        <author>Einar Larsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jord- och skogsbrukets utvecklingsmöjligheter  Inledning</title>
          <idno type="rdwebb">G7021852</idno>
          <rs type="number">1852</rs>
          <ref type="dokument_url_text">http://data.riksdagen.se/dokument/G7021852/text</ref>
          <ref type="dokument_url_html">http://data.riksdagen.se/dokument/G7021852</ref>
          <ref type="dokumentstatus_url_xml">http://data.riksdagen.se/dokumentstatus/G7021852</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SU3GVVoAF9WBfUSn5nRE5m</idno>
            <name>EINAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>KERSTIN ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>ANDERS DAHLGREN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-GoPG5SYP7B72kfnF4EmN5b</idno>
            <name>LENNART BRUNANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4eorhZytQ2pfPJP6g2of43" type="signed"/>
        <correspContext corresp="i-4eorhZytQ2pfPJP6g2of43">
          <note type="signatory" corresp="i-SU3GVVoAF9WBfUSn5nRE5m"/>
          <note type="signatory" corresp="r-0"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="i-GoPG5SYP7B72kfnF4EmN5b"/>
          <note type="signatory" corresp="i-DuMmQVGSnykDcj8ZwohCuA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1852/mot_198384__1852-001.pdf"/>
      <div type="motHeader" xml:id="i-9Dfret1jCaR4FTKu7XUx9M">
        <div type="motTitle" xml:id="i-RfJLWGNPJGi2ciHnPWpMEE"/>
        <div type="motSubmissionInfo" xml:id="i-BqjvPHjAg2nJNRDxM8aRGo"/>
      </div>
      <div type="motBody" xml:id="i-GK6sMRCHAxAhnRbPiKvMDv">
        <div xml:id="i-Ji96nimw9KEZxerdbFSkvH">
          <p xml:id="i-DVJjk39HfdmFL9wTWGraQk">
            Motion 1983/84:1852
          </p>
          <p xml:id="i-YLz2ArALR2MdcZWYNwE8DS">
            Einar Larsson m. fl. Jord- och skogsbrukets utvecklingsmöjligheter
          </p>
          <p xml:id="i-GmXCXTX8q3RNp7gCGKBtBP">
            Inledning
          </p>
          <p xml:id="i-JjsecGpwmGfr5kXsyKTkC1">
            Jordbruket har uppvisat en snabb produktivitetsökning under ett
            par decennier. Dagens högproduktiva jordbruk har vuxit fram under
            en period av snabb ekonomisk tillväxt. Jordbruket har mekaniserats
            i hög grad. En ökad användning av handelsgödsel och bekämpningsmedel,
            bättre dränering, huvudsakligen i form av täckdikning, och bättre
            arrondering har bidragit till en ökning av produktiviteten. I
            nuvarande läge är det naturligt att nya aspekter kommer in i bilden.
            Bland möjliga problem av betydelse för den långsiktiga produktionsförmå-
            gan hör bevarandet av humus och växtnäringsbalans, återinförandet
            och tillförandet av skörderester och växtnäring till den odlade
            jorden för att kompensera den för de förluster som sker genom
            skörden, markens omsättning och vattnets borttransport. Ett annat
            problem gäller effekter på omgivningen av själva produktionen,
            alltså miljöeffekter i en mera egentlig mening. Läckage av växtnäring
            från åkrarna hör hit liksom sidoeffekter i naturen orsakade av
            pesticider i jordbruket. De förändringar av landskapets utseende
            och tillgänglighet som produktionstekniken medför kan också räknas
            till denna kategori av jordbrukets påverkan på omgivningen. Jordbruket
            utnyttjar i dag ändliga resurser i form av energi till drivmedel
            och kvävegödselmedel, kalium och fosfor från begränsade avlagringar.
            Energi kan också hämtas från växtproduktionen eftersom skörden
            innehåller mer energi än vad som tillförs som gödsel och som olja
            i traktorerna. Produktionskapaciteten i det svenska jordbruket
            leder till överskott. Det finns goda skäl att utnyttja denna produktionskapacitet
            på ett sätt som gör att belastningen på andra naturresurser kan
            lindras. Vi vill därvid peka på möjligheterna att utnyttja jordbruksmark
            för s.k. fytokemisk produktion. Regeringen har tillsatt en utredning,
            livsmedelskommittén, som utreder jordbruket från en negativ utgångspunkt.
            Vi anser att de areella näringarna i stället har de kanske bästa
            utvecklingsmöjligheterna. Det finns inom det konventionella jord-
            och skogsbruket goda förutsättningar för råvarupro- duktion för
            en fytokemisk industri, produktion av energigrödor, ökad proteinodling
            för export m.fl. områden. Jord- och skogsbrukets utvecklingsmöjligheter
            måste därför också vara utgångspunkter för bedömningarna. En särskild
            utredning bör få i uppgift att studera följande områden.
          </p>
          <pb facs="riksdagen-motions-pdf/data/198384/mot_198384__1852/mot_198384__1852-002-001.pdf"/>
          <p xml:id="i-PvJnohPKVEhzYm2rtrKAgV">
            bl a Organisk natur- produktskemi Träkemi Biokemi
          </p>
          <p xml:id="i-XptUdNijy9LT5zz71N4TLQ">
            bl a Mikrobiologi Molekylärbiologi Botanik Genetik
          </p>
          <p xml:id="i-2RG7Psbxjbk6AGpzLTkCk6">
            Kemiska produkter Produktionssystem
          </p>
          <pb facs="riksdagen-motions-pdf/data/198384/mot_198384__1852/mot_198384__1852-002.pdf"/>
          <p xml:id="i-G8oQPRSw1wRkuyum795uPA">
            Mot. 1983/84:1852 8
          </p>
          <p xml:id="i-2z8k33BufxZwKtuoPBtGZu">
            Producent för industrin
          </p>
          <p xml:id="i-RH7VVcNcPMMgPzwAcUw65p">
            Med fytokemi menas kemisk teknologi som utnyttjar råvaror från
            växtvärlden. Växter bygger via solenergin upp olika växtmaterial,
            som socker, stärkelse och cellulosa. F.n. kan i Sverige t. ex.
            nära 10 ton torrsubstans vete, kärna, produceras per hektar vid
            intensiv odling. Om man också räknar in strået blir avkastningen
            nära 20 ton torrsubstans/ha. Detta motsvarar 95 MWh energi. Allteftersom
            det blivit nödvändigare att försöka minska oljeberoendet har intresset
            ökat för energiråvaror ur förnyelsebara växtmaterial, s.k. biomassa.
            Nu ökar också insatserna på detta område i industriländerna och
            i Sverige. Produktionen kan ske med biologiska metoder. Av ved,
            vegetabiliska jordbruksprodukter, alger m.m. kan olika kemikalier
            framställas. Kemikalierna kan därefter utnyttjas för att framställa
            sådana slutprodukter som tvättmedel, lim, läkemedel, lösningsmedel,
            aromämnen och liknande. Tekniken anses lämpa sig väl för energisnåla
            och decentraliserade system som dessutom ger små föroreningar.
            Vissa delar av fytokemin har redan förts fram till det kommersiella
            stadiet. En satsning på fytokemisk produktion bör förutom dessa
            positiva effekter också kunna ge ett bättre utnyttjande av naturresurserna,
            ett jämfört med skogsplantering bättre bevarande av jordbruksmarkens
            produktionsförmåga samt ge ett bättre skydd mot läckage av växtnärsalter
            i jordbruket, i den mån fleråriga växter används för biomassaproduktionen.
            Vidare kan odling av biomassa för energiframställning förenas
            med uppsamling av tungmetaller ur
          </p>
          <p xml:id="i-5SqM564ijRzoTkj7k9jtxb">
            bl a Bioteknik inkl
          </p>
          <p xml:id="i-V3zvmnVqL475LeSKVtcZM6">
            genteknologi biokemisk teknologi
          </p>
          <pb facs="riksdagen-motions-pdf/data/198384/mot_198384__1852/mot_198384__1852-003.pdf"/>
          <p xml:id="i-FeHZzEXBF8QFrHiiGcW4DQ">
            Mot. 1983/84:1852 9
          </p>
          <p xml:id="i-8Qiqs3CuYhKJtqJDyqt2V8">
            jordbruksmark eftersom tungmetaller återfinns i askan efter biomassans
            förbränning. Förutom bättre naturresurshushållning kan en sådan
            ordning skapa ökad sysselsättning i glesbygden, förbättrade utvecklingsförutsättningar
            för jordbruket och ett positivt tillskott till balansen i utlandsbetalningarna.
            På ytterligare sikt kan en ökad inhemsk förädling i fytokemisk
            industri ge sysselsättning, vilket inte minst kan vara fördelaktigt
            ur regionalekonomiska aspekter, då fytokemin lämpar sig för småskaliga
            anläggningar.
          </p>
          <p xml:id="i-AmVw9Q6xaZU5FSdUhwRHnq">
            Mer unika än olja
          </p>
          <p xml:id="i-VSae9yWbcuDr8hJJSvamt4">
            Att framställa etanol och metanol som drivmedelskomponenter ur
            biomassa eller torv är redan aktuellt i Sverige. Dessa produkter,
            i synnerhet etanol, kan emellertid också ha en rad olika användningar
            som råvara inom den kemiska industrin. Teknologin för framställning
            av etanol ur socker- och stärkelserika växter är redan väl utvecklad,
            men det finns problem att lösa beträffande andra typer av växtråvara.
            Det är på den punkten forskningsinsatserna främst behövs, eftersom
            det sannolikt är där de största möjligheterna ligger att även
            utveckla nya högvärdiga kemikalier och industriprodukter av ekonomisk
            betydelse. Vad det gäller är att kartlägga de olika kemiska komponenterna
            i olika växtmaterial, varvid jordbruksgrödorna, inkl. energiskog,
            är speciellt intressanta att studera, dels därför att de i det
            här avseendet är betydligt sämre utforskade än våra viktigaste
            skogsträd, dels därför att de har en högre produktivitet per hektar.
            Även vissa mindre delar från en växt, vars huvuddel kanske används
            till foder, livsmedel eller energiråvara eller biprodukter från
            en livsmedelstek- nisk process, kan i princip vara möjliga att
            förädla till olika kemikalier för en speciell funktion och andra
            högvärdiga produkter. Detta skulle naturligtvis kunna innebära
            ett starkt ekonomiskt bidrag till odlingen av den aktuella grödan.
          </p>
          <p xml:id="i-BUvyraHxhpyD1LdE4nVjvM">
            Ett bra exempel på en sådan mångsidig användning av ett växtmaterial
            är förädlingen av terpentin- och talloljefraktionerna från sulfatindustrin.
            Man utnyttjar här terpener och syror, trots att de bara utgör
            en mycket liten del av vedråvaran, till framställning av exempelvis
            lösningsmedel och papperskemi- kalier men även specialkemikalier
            som luktämnen och insekticider. Över huvud taget föreligger här
            stora möjligheter —i motsats till vad som är fallet med fossila
            råvaror — att utnyttja den unika kemiska strukturen hos naturprodukter
            som terpener, steroider, alkaloider, fettsyror och kolhydra- ter
            för framställning av biologiskt viktiga ämnen. En annan utvecklingslinje
            är att med utgångspunkt från biomassa framställa nya ämnen, som
            fyller sin funktion bättre än petrokemikalierna. Exempel på detta
            är att utveckla nya smörj- och skärvätskor baserade på vegetabiliska
            fetter i stället för de nuvarande mineraloljorna.
          </p>
          <pb facs="riksdagen-motions-pdf/data/198384/mot_198384__1852/mot_198384__1852-004.pdf"/>
          <p xml:id="i-FYgTd9e93PYNzGbaBf12xu">
            Mot. 1983/84:1852 10
          </p>
          <p xml:id="i-354AwGY8tUBoHZcFMNo4s7">
            Man kan även förvänta ett ökat behov av produkter av fytokemiskt,
            dvs. växtkemiskt, ursprung för andra sofistikerade användningsområden.
            BI. a. inom livsmedelsindustrin (aromämnen, vitaminer, antioxidantia
            m.m.), läkemedelsindustrin (hormoner, mediciner för hjärt- och
            kärlsjukdomar, smärtstillande medel, vitaminer m. m.) och den
            kemiska industrin (ämnen för kontroll och bekämpning av skadegörare).
          </p>
          <p xml:id="i-LqF9PtDDiVPPcFjh46RRDT">
            Energisnål teknik
          </p>
          <p xml:id="i-NZfJsDhtgnUEZM5QvMVDcw">
            Den snabba utvecklingen av bioteknologiska metoder, i synnerhet
            genteknologin, betyder mycket för förutsättningarna att bygga
            upp en fytokemisk industri. Utnyttjandet av mikroorganismer erbjuder
            nya möjligheter till enkel, effektiv och ”skräddarsydd” framställning
            av önskade ämnen. På det hela taget innebär bioteknologiska metoder
            minskat beroende av import och att man tär mindre på fossila bränslen.
          </p>
          <p xml:id="i-PxizRroQXzA9iPjhfJhjLS">
            Hela produktionssystem
          </p>
          <p xml:id="i-QWKweycGzuNHEwGmprTdjw">
            Framtidens kemiska industri kommer inte bara att sälja kemikalier.
            Den kommer också att saluföra kunnande om hur kemikalierna skall
            framställas. Det blir då fråga om hela produktionssystem. Här
            erbjuder fytokemin i motsats till petrokemin också stora fördelar.
            De småskaliga metoderna och de jämförelsevis små kapitalinsatserna
            samt möjligheten att få fram lokala basråvaror ställer fytokemin
            i en särställning när det gäller försäljning av kunnande. Här
            torde u-länderna kunna bli den stora marknaden. Men en industri
            som skall sälja hela fytokemiska produktionssystem måste bli mer
            tvärsektoriell än industri i allmänhet.
          </p>
          <p xml:id="i-Yc4FtG6GHMVFCayuNmkmXD">
            Skogen
          </p>
          <p xml:id="i-Cg7MLTj9Hm9Ut5URMDEW6p">
            Sveriges största råvarubas är och kommer att vara skogen. Hittills
            har vi därifrån tillvaratagit timmer och fiberråvaror. Biprodukterna
            har betraktats som avfall som bränts upp eller sålts som sekunda
            råvaror. Det gäller exempelvis terpentin och talloljeprodukter,
            som emellertid i utlandet bearbetats till högvärdiga kemiska produkter,
            som vi sedan köpt tillbaka. Fytokemin kan öppna nya framtidsutsikter
            för skogsindustrin. Att man hittills ändå varit obenägen att satsa
            på nya områden har sannolikt en viktig förklaring: Krafterna har
            gått åt till att värna om och rädda de stora investeringarna för
            konventionell industriproduktion. Vi vet att ett träd inte bara
            producerar cellulosa utan också en stor mängd andra ämnen. Vi
            börjar nu också få kunskaper som visar att detta spektrum av kemiska
            ämnen ändras med trädets ålder samt att det finns stora olikheter
            mellan träd av samma art. Välkänt är redan att den kemiska
          </p>
          <pb facs="riksdagen-motions-pdf/data/198384/mot_198384__1852/mot_198384__1852-005.pdf"/>
          <p xml:id="i-9GCYyqnTar52UGnf6Qusyq">
            Mot. 1983/84:1852 11
          </p>
          <p xml:id="i-Pvp8ExXKvq56pJBBogDNX4">
            sammansättningen är mycket olika hos olika arter. Således behövs
            en ordentlig inventering av de kemiska ämnen som våra skilda trädslag
            kan producera under olika förhållanden. Detsamma gäller våra jordbruks-
            grödor. Men det räcker inte med inventeringen. Det viktigaste
            är att analysera vilka tekniska utvecklingsmöjligheter ämnena
            kan erbjuda.
          </p>
          <p xml:id="i-L4b9YkDz14bNf3XrEf95P7">
            Strategi för framgång
          </p>
          <p xml:id="i-R5yPTNVyfK33mEtr223JUx">
            För att bygga upp en svensk fytokemisk industri krävs insatser
            av ett stort antal specialister och forskare inom skilda kunskapsområden.
            Det behövs kemister med särskild inriktning på naturprodukter.
            Biologer, jordbruks- och skogsbruksexperter måste dessutom engageras.
            Ärftlighetsforskare på alla plan måste sättas in på olika punkter
            i produktionsprocessen. Speciellt nödvändiga är mikrobiologer
            och molekylärbiologer som behärskar den nya genteknologin. För
            att hålla det hela samman behövs givetvis också systemanalytiker,
            processtekniker och ekonomer. Det tar dock lång tid innan användbara
            forskningsresultat kommer fram. Det dröjer också innan vi har
            en tillräcklig kader av kompetent folk som kan stödja en industriell
            utveckling i den riktning som här skisserats. Det gäller således
            att börja satsa så snart som möjligt, annars kommer Sverige på
            efterkälken. Produktionen av växtmaterial som råvara till en fytokemisk
            industri ställer andra krav på växtförädlingen, på val av växtarter
            och sorter, odlingsteknik och odlingsintensitet än produktion
            av livsmedels- och skogsråvaror. Inom dessa områden krävs specialinriktad
            forskning och utveckling. Regeringen bör lämna förslag om detta
            i den aviserade forskningspolitiska propositionen.
          </p>
          <p xml:id="i-ouAPSNgdAZixCx5xUys9u">
            Ökad proteinodling
          </p>
          <p xml:id="i-JvbsE1romh4rt9FUJpsHoU">
            Sverige har utmärkta produktionsbetingelser för jordbruk. Vi
            har också ett av världens effektivaste lantbruk med mycket höga
            och jämna produktionsnivåer, både vad gäller växtodling och djurproduktion.
            Vårt klimat medför också att vi får en hög kvalitet på produkterna
            och en — jämfört med varmare länder — avsevärt lägre användning
            av kemiska bekämpnings- medel. Mot bakgrund av detta borde det
            vara en självklarhet att Sverige — av hänsyn till sig själv och
            världen — slår vakt om all sin åkerareal. Därför slås det också
            i 1977 års framsynta jordbrukspolitiska beslut fast att all åker
            skall brukas och att överskottsproduktionen skall exporteras som
            spannmål. Kostnaderna för detta — vid låga världsmarknadspriser
            — bör ses som en billig riskpremie för samhället ur bl.a. beredskaps-,
            bistånds-, energi- och miljösynpunkt. Vissa möjligheter finns
            att genom en ändrad inriktning av produktionen minska denna riskpremie.
            Detta kan göras främst genom en
          </p>
          <pb facs="riksdagen-motions-pdf/data/198384/mot_198384__1852/mot_198384__1852-006.pdf"/>
          <p xml:id="i-4j4eyE5a1uupJ3ek7onuzm">
            Mot. 1983/84:1852 12
          </p>
          <p xml:id="i-BEGA2eL5ctGsa9SMLQanxX">
            ökad satsning på energi- och proteingrödor. Dessa möjligheter
            bör till fullo tas till vara. I denna motion föreslås åtgärder
            vad avser ökad odling av proteingrödor och åtgärder för att öka
            jordbrukets totala produktion av protein. Samtidigt som Sverige
            exporterar omkring en miljon ton spannmål importerar vi betydande
            mängder proteinfodermedel, främst då soja. Detta proteinfoder
            kan till stor del ersättas av svenska proteingrödor. De viktigaste
            är vall, ärtor, bönor och vi får heller inte glömma spannmålens
            betydelse. Baljväxterna är därtill kvävefixerande grödor — av
            stor positiv betydelse för växtföljden. På detta område pågår
            en utveckling, bl. a. inom växtförädling och odlingsteknik. Åtgärder
            har också vidtagits från samhället för att öka den inhemska produktionen
            av protein. Detta har skett bl. a. genom forskning och stimulansåtgärder.
            Mer måste dock göras för att skapa de förutsättningar som behövs
            för att vi i ännu högre utsträckning skall kunna bli självförsörjande
            på detta område. Både för den enskilde brukaren och för samhället
            i sin helhet är detta en mycket viktig fråga. Vi anser att åtgärder
            snarast bör vidtas för att få till stånd en ökad odling av proteinåtgärder
            och ett ökat intresse att använda spannmål med hög proteinhalt.
            På det senare området krävs ett fortsatt arbete inom växtförädlingen.
            Den här påtalade utredningen bör få i uppdrag att lägga fram ett
            konkret och samlat åtgärdspaket på detta område.
          </p>
          <p xml:id="i-NZTYRs5KRMfexBYCDjyVjh">
            Energi från jordbruket
          </p>
          <p xml:id="i-31R1q9xVuufp2kwB8qaxNs">
            Jordbruket kan på flera sätt bidra till att förbättra Sveriges
            energiförsörjning: Ökad odling av kvävebindande grödor kan minska
            behovet av energikrävande handelsgödsel. Samma effekter erhålls
            genom ett än noggrannare tillvaratagande av naturgödsel och organiskt
            avfall som växtnäring. Såväl naturgödsel som organiskt avfall
            kan utnyttjas för aktiv energiproduktion via metanjäsning utan
            att därför några värdefulla växtnäringsämnen går förlorade. Metanjäsningen
            innebär också miljömässi- ga fördelar genom den sanering som sker
            av materialet i rötningsprocessen. Lukt- och förgiftningsproblemen
            är mycket mindre med ”rötad” naturgödsel än med vanlig ”flytgödsel”.
            Det är viktigt att vid bedömningen av metanjäsningens ekonomi
            ta med de totala fördelarna: energiproduktionen, ett effektivt
            tillvaratagande av växtnäringsämnen och minskade miljöproblem.
            Till detta skall läggas att energiproduktionen till större delar
            sker under stallperioden då vi har det större behovet av energi
            och på sikt kan bidra med ett värdefullt effekttillskott under
            den kalla årstiden. Det mest påtagliga bidraget till Sveriges
            energiförsörjning på kort sikt kan jordbruket ge genom en omfattande
            odling av energigrödor. I första hand
          </p>
          <pb facs="riksdagen-motions-pdf/data/198384/mot_198384__1852/mot_198384__1852-007.pdf"/>
          <p xml:id="i-Lr45rEy4FsQHhS1qYQy95y">
            Mot. 1983/84:1852 13
          </p>
          <p xml:id="i-77m9aWc9Wnse8FVynKKMfe">
            gäller det spannmål och sockerbetor för etanoltillverkning och
            raps för tillverkning av rapsolja som motorbränsle. Odlingstekniken
            för dessa grödor är mycket välkänd. Grödorna kan inrymmas i en
            normal växtföljd och i många fall förbättra den. Både etanol och
            rapsolja kan användas i betydande kvantiteter utan nämnvärda förändringar
            av motorer och distributionssystem. Detta innebär att vi inte
            blir låsta av några omfattande investeringar, utan har en rimlig
            handlingsfrihet att utnyttja energiråvaran för human kost om behov
            och avsättningsmöjligheter föreligger. Det är sannolikt att investeringen
            i etanoltillverkning är klart lönsam om de positiva effekterna
            på bytesbalans och vår beredskap beaktades fullt ut. Till detta
            bör också läggas de möjligheter detta ger att ”bättre bruka” den
            omistliga tillgång som god åkermark utgör. Ur denna synpunkt är
            det förvånansvärt och beklagligt att regeringen har höjt skatten
            på etanol. Etanol producerad på inhemsk råvara bör göras helt
            skattefri. En medveten politik som stöder jordbrukets möjligheter
            att aktivt medverka till att minska energibehovet i jordbruket
            och samtidigt bidra med en betydande energiproduktion skulle redan
            efter några år kunna lämna ett bidrag till Sveriges energiförsörjning
            på åtskilliga TWh och skulle förbättra jordbrukets lönsamhet genom
            minskade livsmedelsöverskott och efter hand ge jordbruket möjligheter
            att än effektivare tillgodose konsumenternas behov av bra och
            billiga livsmedel. Förslag om detta föreläggs i en annan motion.
          </p>
          <p xml:id="i-JxojjXxRZunhYUJ1qGJJgv">
            Energiskogsbruket
          </p>
          <p xml:id="i-26tVHpBqfH1wXjyy7fKmuU">
            Skogen har avgörande betydelse för Sveriges klimat, miljö, ekonomi
            och sysselsättning. Liksom grödorna på våra åkrar utnyttjar skogen
            solenergin på ett effektivt sätt och gör den lätt lagringsbar
            och ökar dess användningsområ- de. Skogen är en naturtillgång
            som rätt skött ständigt förnyas. Utnyttjande av skogsenergi kan
            ske utan att rubba den ekologiska balansen, öka CO&gt;-halten i luften
            och minska försörjningsmöjligheterna för kommande generationer.
            Hittills har uttaget av skogsenergi genom s.k. ”träddelsmetoden”
            i första hand skett inom storskogsbruket. Det är väsentligt att
            metoder som bättre passar familjeskogsbruket utvecklas. Familjeskogsbruket
            har med lämpliga metoder speciellt goda förutsättningar att på
            ett varsamt sätt utnyttja skogens hela kapacitet. Detta ”bättre
            brukande” medför också en bättre skogsvård, som minskar problemen
            med insektsangrepp och ökar skogens tillgänglighet för rekreation.
            Det är viktigt att redan nu satsa på en effektiv distribution
            och förädling av skogsenergin. Speciellt viktigt är att den utformas
            så att även familjeskogsbrukets hela kapacitet som skogsenergiproducent
            till fullo utnyttjas.
          </p>
          <pb facs="riksdagen-motions-pdf/data/198384/mot_198384__1852/mot_198384__1852-008.pdf"/>
          <p xml:id="i-RGd9zuT9ZJJYhRzmhcaE3d">
            Mot. 1983/84:1852 14
          </p>
          <p xml:id="i-CDxE367yJpamysDGYDcB2F">
            Export av högförädlade livsmedel
          </p>
          <p xml:id="i-U8P8TukNKQPp6t1DjBMUe8">
            Den svenska exporten av högförädlade livsmedel är förhållandevis
            liten. Export av svenska jordbruksprodukter i högförädlad form
            förekommer i alltför liten omfattning. Enligt vår mening finns
            det goda skäl att söka öka exporten av förädlade livsmedel. Det
            borde finnas goda förutsättningar för en sådan utveckling. — Vi
            har tillgång till svenska råvaror av mycket hög kvalitet från
            både jordbruk och fiske. - Vi har en välutvecklad industri med
            hög teknologi och stränga hygieniska krav. — Vi har ett nettoöverskott
            av jordbruksprodukter och behöver under alla förhållanden exportera
            livsmedel. - Vi har överkapacitet inom stora delar av livsmedelsindustrin;
            sysselsättningen är hotad. — Vi är angelägna att så långt möjligt
            upprätthålla fri handel och därför sker en stor import av högförädlade
            livsmedel; för att balansera denna import behöver vi exportera.
            — Om den svenska livsmedelsindustrin skall kunna klara konkurrensen
            på den svenska marknaden behöver den kunna producera i långa serier;
            den svenska marknaden är liten och behöver kompletteras med export
            för att konkurrensen skall klaras. — Högförädlade livsmedel, baserade
            på svenska råvaror, ger ett stort nettotillskott till vår handelsbalans.
            — Det finns många svenska, högförädlade livsmedel, som förtjänar
            att spridas utanför våra gränser. Listan på argument skulle kunna
            göras mycket längre, men de som anförts visar att ett främjande
            av denna export inte är något ensidigt intresse för någon part.
            Vi har bl.a. noterat ett starkt positivt engagemang från de anställda
            inom livsmedelsindustrin. Det är också naturligt. Om vi vill erbjuda
            de svenska konsumenterna ett brett sortiment av högförädlade livsmedel
            så behövs en blandning av importerade och svensktillverkade varor.
            Då är det samtidigt angeläget att de svenska företagen kan upprätthålla
            produktionen genom export. För råvaruproducenterna, jordbrukare,
            trädgårdsodlare och fiskare är det ett starkt intresse att få
            avsättning för produkterna, i första hand inom landet. Men eftersom
            även denna avsättning främjas genom ökad export uppstår inga motsättningar.
            Vi vill betona att en ökning av vår export av högförädlade livsmedel
            inte är någon lösning på de akuta produktionsbalans- problemen,
            som nu finns inom jordbruket. En sådan ökad export kan dock bidra
            till att lösa problemen. Staten kan på olika sätt främja exporten
            av förädlade livsmedel. Enligt vår mening bör det arbetet inte
            vara snävt inriktat på högförädlade varor utan där bör också ingå
            andra förädlade produkter. Därmed kan man få ett
          </p>
          <pb facs="riksdagen-motions-pdf/data/198384/mot_198384__1852/mot_198384__1852-009.pdf"/>
          <p xml:id="i-WdmVz3h93KBgsFwnDQWdab">
            Mot. 1983/84:1852 15
          </p>
          <p xml:id="i-PqbpmBdsEpXYb54pH8Z1eG">
            bredare och intressantare sortiment där också råvaruandelen är
            högre. En viktig uppgift för staten är att som ett led i handelspolitiken
            bl. a. verka för att de olika länderna inte inför tekniska handelshinder,
            som i praktiken omöjliggör export. Särskilda problem uppstår genom
            att varje land ofta har egna, speciella regler. Strävan bör vara
            att nå likformighet. Detta är inte problemfritt eftersom vi själva
            har en ambitiös livsmedelslagstiftning och måste upprätthålla
            samma krav på importerade varor som på hemmatillver- kade. Eljest
            diskrimineras svenska producenter och tillverkare. Genom ett särskilt
            utjämningssystem för råvarukostnaderna i förädlade livsmedel har
            vi åstadkommit konkurrensneutralitet i dessa avseenden. Det är
            viktigt att anpassningar efter hand sker så att detta syfte upprätthålls.
            Exportbidragssystemet måste också vara upplagt så att det möjliggör
            export, men får inte i sig ge vinster för exportören. Bidragen
            bör alltså fortlöpande anpassas till de faktiska exportkostnaderna.
            Ett ytterligare sätt för staten att främja exporten av förädlade
            livsmedel är att tillföra mera resurser till livsmedelssekretariatet
            och att genom sina ambassader och konsulat, handelskontor och
            handelskamrar göra en ordentlig drive för svenska livsmedel. Vi
            har en känsla av att svensk livsmedelsindustri och vad den kan
            prestera är ganska okänt inom den svenska utrikesrepresentationen.
            Den debatt som fördes till för några år sedan om att det svenska
            jordbruket, liksom fiske och trädgårdsodling, var krympande näringar
            har satt spår som är svåra att radera ut. Vår representation i
            länder som kan vara intressanta marknader för svenska livsmedel
            bör därför ges särskild information om våra möjligheter att exportera
            och om hur intresset för svenska livsmedel kan ökas. I vissa fall
            kan det vara motiverat att förstärka utrikesrepresentationen med
            exporter på livsmedelsområdet, vid sidan av nuvarande lantbruksråd.
            Vi tror att ett ökat samarbete mellan svenska industriföretag
            ofta är nödvändigt för att exportsatsningar skall lyckas. Våra
            myndigheter och ambassader bör kunna göra en insats för att förmedla
            sådant samarbete.
          </p>
          <p xml:id="i-UBThzKQbdQhZDxjpqzqwuS">
            Alternativ odling
          </p>
          <p xml:id="i-fvA87EacjPywezL5onMz7">
            Den alternativa odlingen har en ganska liten utbredning i Sverige;
            knappt 0,1 20 av den svenska åkerjorden sköts på detta sätt. Till
            alternativ odling räknas då biodynamisk, organisk-biologisk och
            naturenlig odling. Dessa odlingsformer har sinsemellan olika idéer
            om hur jorden bäst skall brukas. Den alternativa odlingen har
            vuxit fram utan något egentligt stöd från samhällets sida. På
            initiativ av centern i regeringen har en omfattande forskning
            nu satts i gång. Det är viktigt att denna satsning fortsätter
            och att intresset bland forskarna för detta forskningsområde stimuleras.
            En viktig förutsättning för att kunna bedriva jordbruk med mindre
            insatser av kemikalier är att det skapas förutsättningar för omväxlande
            växtföljder. Eftersom djurhållning och då framför allt nötboskap
            hittills varit det
          </p>
          <pb facs="riksdagen-motions-pdf/data/198384/mot_198384__1852/mot_198384__1852-010.pdf"/>
          <p xml:id="i-DoXn26ro4rjwfA2NX7b3C4">
            Mot. 1983/84:1852 16
          </p>
          <p xml:id="i-CArpC7JTs6DSDr73PLwB5n">
            naturliga sättet att få till stånd dessa omväxlande växtföljder
            och då ökad djurhållning inte är något realistiskt alternativ
            måste nya möjligheter skapas.
          </p>
          <p xml:id="i-4S8DvPAf45nku7YydPkSGV">
            Hemställan
          </p>
          <p xml:id="i-4si5cUWEb7SBEPpUjxiEiB">
            Mot denna bakgrund hemställer vi 1.att riksdagen begär att regeringen
            tillsätter en utredning med uppgift att belysa jord- och skogsbrukets
            utvecklingsmöjligheter, i enlighet med vad som i motionen anförts,
            2. att riksdagen begär att regeringen beaktar vad i motionen anförts
            om behov av ökade forskningsinsatser inom ovan beskrivna områden.
          </p>
          <p xml:id="i-XNxoTHDY2kyjPkbi7dCVQA">
            Stockholm den 25 januari 1984
          </p>
          <p xml:id="i-Sd4eSvTPusdQo4wphmrPVL">
            EINAR LARSSON (c) KERSTIN ANDERSSON (c) LENNART BRUNANDER (c)
            ANDERS DAHLGREN (c) BERTIL JONASSON (c)
          </p>
        </div>
      </div>
    </body>
  </text>
</TEI>
