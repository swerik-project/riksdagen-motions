<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UU-00339">
  <teiHeader>
    <fileDesc>
      <titleStmt>
        <title>EU:s nya medlemsländer och grannar</title>
        <author corresp="i-5jLvgtZLz4tn3NhaKToY29">av Holger Gustafsson m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU:s nya medlemsländer och grannar</title>
          <idno type="rdwebb">GR02U339</idno>
          <rs type="number">U339</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GR02U339/text</ref>
          <ref type="dokument_url_html">http://data.riksdagen.se/dokument/GR02U339</ref>
          <ref type="dokumentstatus_url_xml">http://data.riksdagen.se/dokumentstatus/GR02U339</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5jLvgtZLz4tn3NhaKToY29</idno>
            <name>Holger Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-MerwJjA5PYKs4QYtgsoxJE</idno>
            <name>Erling Wälivaara</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-4pfVnS8LNwychZJ7RaUufZ</idno>
            <name>Else-Marie Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Ha5uZXGHudhTidCuW8UjXN</idno>
            <name>Ragnwi Marcelind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <name>Mats Odell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CvmaDbz8ueGm8meSVWj6vr</idno>
            <name>Ingvar Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WTQ4hUFhH8uYFRLqua748q" type="signed"/>
        <correspContext corresp="i-WTQ4hUFhH8uYFRLqua748q">
          <note type="signatory" corresp="i-5jLvgtZLz4tn3NhaKToY29"/>
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-MerwJjA5PYKs4QYtgsoxJE"/>
          <note type="signatory" corresp="i-4pfVnS8LNwychZJ7RaUufZ"/>
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-Ha5uZXGHudhTidCuW8UjXN"/>
          <note type="signatory" corresp="i-QrnhMBZLsGdbeBasmoTLpZ"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-CvmaDbz8ueGm8meSVWj6vr"/>
        </correspContext>
        <correspAction type="referral" xml:id="i-37jRoPxwzGNPm788ZNjYVX">
          <date when="2003-10-15"/>
        </correspAction>
        <correspAction type="dismissal" xml:id="i-ECeVBKYuRZdUWfaJYgfxnT">
          <date when="2003-10-15"/>
        </correspAction>
        <correspAction type="submission" xml:id="i-XRRmfZxNPUau8XTTRnbnny">
          <date when="2003-10-07"/>
        </correspAction>
        <correspAction type="assigned" xml:id="i-66jC8rL3T8pbKUfskBXDBn"/>
        <correspContext corresp="i-66jC8rL3T8pbKUfskBXDBn">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_U_0339/mot_200304_U_0339-0001.pdf"/>
      <div type="motHeader" xml:id="i-UwfshK2rN9bXXkG2t9qMvv">
        <div type="motTitle" xml:id="i-WfJGYCEZTUoT2Mgmc7BnbP"/>
        <div type="motSubmissionInfo" xml:id="i-SrAj2heF6L77MtdFkCadij"/>
      </div>
      <div type="motBody" xml:id="i-WGy17kgLBfa7UoFYca1ZTf">
        <div xml:id="i-SVTyQuYZDxZrVTwhpHLFnp">
          <p xml:id="i-4ogKuzuWHqDBZ85e9qeA9D">
            2003/04 mnr: U339 pnr: kd394
          </p>
          <p xml:id="i-4H2zMKcHaRsGBDFiZkEPZn">
            Motion till riksdagen 2003/04:U339
          </p>
          <p xml:id="i-aSSpJ9yZUUpLC7Er8NMDt">
            av Holger Gustafsson m.fl. (kd)
          </p>
          <p xml:id="i-S4ehg7L2Mw8riXH287ejS6">
            EU:s nya medlemsländer och grannar
          </p>
          <p xml:id="i-dwgDTaEnFeX62ZRHYy6Hn">
            1 Sammanfattning
          </p>
          <p xml:id="i-GtMesMbbREoBJCednxrcH2">
            Utvidgningen är EU:s utan jämförelse viktigaste uppgift de kommande
            åren. Kampen mot gränsöverskridande brottslighet och korruption
            måste intensifieras utmed EU:s nya gränser. Det är också av största
            betydelse att EU genom ett institutionaliserat politiskt och ekonomiskt
            samarbete närmar sig länderna öster om nuvarande anslutnings-
            och kandidatländer till unionen. Situationen på Balkan är fortfarande
            mycket bräcklig. Det är viktigt att EU inte minskar sitt engagemang
            i regionen, utan tvärtom ger betydligt högre prioritet än hittills
            åt att bistå Jugoslaviens efterföljarstater i att bygga upp en
            fungerande statlig förvaltningsapparat, demokratiska strukturer
            och ett fungerande näringsliv, samt knyta länderna närmare EU-gemenskapen.
          </p>
          <pb facs="riksdagen-motions-pdf/data/200304/mot_200304_U_0339/mot_200304_U_0339-0002.pdf"/>
          <p xml:id="i-QkDxduntyUZrqDT95KWSnJ">
            2003/04:U339
          </p>
          <p xml:id="i-MpVeXF3wZiDsEPAAgex33d">
            2 Innehållsförteckning
          </p>
          <p xml:id="i-HhbvWbiVZbAF4vtoiQR2Gw">
            Sammanfattning... Innehållsförteckning... Förslag till riksdagsbeslut.
            En framgångsrik utvidgning. 4.1 Säkra gränser mot brottslighet.
            4.2 Utveckla samarbetet mot människosmugglin; 4.3 — Institutionaliserat
            samarbete med länderna öster om det framtida EU. 4.4 Utvecklingssamarbete
            med östra Europa.
          </p>
          <p xml:id="i-MrW8Z1d3jF8ooh1utoyQVd">
            BWNH
          </p>
          <p xml:id="i-XXbXQAQwsesc4F2yB8LDKt">
            5 Satsningar på 5.1 Prioritera rättsstat och kulturell förståelse
            5.2 Stöd tvärvetenskapliga Balkanstudier......... 5.3 Inrätta
            ett EU-finansierat program för utbildning av poliser.....8 5.4
            Internationell samling mot den organiserade brottsligheten.....9
          </p>
          <p xml:id="i-PzDbmaZu5TtUCrMaPo8PfL">
            Förslag till riksdagsbeslut
          </p>
          <p xml:id="i-LhqdXe6jyXNhutFRfh3erh">
            1. Riksdagen tillkännager för regeringen som sin mening vad i
            motionen anförs om att EU i sitt samarbete med de nya medlemsländerna
            skall prioritera ett fungerande yttre gränsskydd och korruptionsbekämpning.
            2. Riksdagen tillkännager för regeringen som sin mening vad i
            motionen anförs om EU-satsningar för att stoppa människosmuggling
            via de nya medlemsländerna. 3. Riksdagen tillkännager för regeringen
            som sin mening vad i motionen anförs om att verka för att EU genom
            sitt utvecklingssamarbete på Balkan stöder en omfattande kompletteringsutbildning
            av poliser och andra myndigheter för utveckling av fungerande
            rättssamhällen. 4. Riksdagen tillkännager för regeringen som sin
            mening vad i motionen anförs om att EU bör genomföra en uppföljningskonferens
            om transnationell organiserad brottslighet i EU:s närområde.
          </p>
          <p xml:id="i-SFDUrkQAqZAhHsQJx8hA1p">
            3 En framgångsrik utvidgning
          </p>
          <p xml:id="i-Jji135ejxsWcX6CU1wX3gs">
            Utvidgningen är en historisk uppgift för EU: att återförena en
            splittrad kontinent och säkerställa en fredlig och demokratisk
            utveckling i hela Europa. Kristdemokraterna menar att återföreningen
            av Europa först och främst är en moralisk angelägenhet — en nödvändig
            uppgift oavsett beräkningar av kostnader eller vinster. Med detta
            sagt är det ändå viktigt att betona de stora ekonomiska vinster
            som utvidgningen på sikt faktiskt medför. En dynamisk inre marknad
            för hela Europa är något positivt för både företag och
          </p>
          <pb facs="riksdagen-motions-pdf/data/200304/mot_200304_U_0339/mot_200304_U_0339-0003.pdf"/>
          <p xml:id="i-4Xa7QEYf2UrxtBXfqitBVn">
            konsumenter. Utvidgningen innebär också betydligt bättre möjligheter
            att lösa gemensamma europeiska problem; exempelvis miljöproblem,
            som ju är gemensamma oavsett hur EU:s gränser ser ut. Vid toppmötet
            i Göteborg satte EU:s regeringschefer upp 2004 som måldatum för
            de första anslutningarna av kandidatländer till unionen. Det var
            en viktig signal inte minst till kandidatländernas medborgare,
            som visar allt större tecken på otålighet — inte helt oberättigad.
            Detta mål måste ligga fast. Den största utmaningen under hösten
            ligger i att EU-länderna ska hitta gemensamma positioner på svåra
            områden som t.ex. nyss nämnda jordbruks- och regionalstöd. Sveriges
            inriktning måste vara att sätta utvidgningsmålet främst, och inte
            låta målet om budgetrestriktivitet sätta käppar i hjulet för förhandlingarna.
            För nya, blivande och potentiella medlemsstater handlar framtiden
            om att, med hjälp från befintliga medlemsstater och EU i sig,
            ta tag i en mångfald av grundläggande problem. Det kanske viktigaste
            är att skapa stabila rättsstater. Kristdemokraterna vill i sammanhanget
            betona vikten av att redan befintliga EU-medlemsstater driver
            arbetet för säkra gränser i ödmjukhet och förvissning om att problemen
            som präglar nya, blivande och potentiella stater också präglat
            våra jämförelsevis stabila rättsstater. Befintliga EU- medlemsstater
            måste också ha i minne att nya, blivande och potentiella medlemsstater
            i många fall levt en stor del av 1900-talet under kommunistiskt
            förtryck. Såren efter dessa år tar lång tid att läka. Bristen
            på demokrati, ekonomisk utveckling och politiska och andra fri-
            och rättigheter har åsamkat oerhörda problem för dessa länder
            som kommer att ta lång tid att lösa. Ett medlemskap i EU är ett
            viktigt steg på vägen.
          </p>
          <p xml:id="i-VBs3yd5y7HBd6BRn29LNfx">
            3.1 — Säkra gränser mot brottslighet
          </p>
          <p xml:id="i-YMRi5si9rh9jJsimmYEg6w">
            Redan från början av medlemskapsförhandlingarna har EU betonat
            vikten av en fungerande rättsstat och polis. EU ska vara ett område
            av frihet, säkerhet och rättvisa. Blivande medlemsstater måste
            uppfylla högt ställda krav på dessa områden. Genom EU:s samarbetsprogram,
            bl.a. PHARE, har kandidatländerna höjt kvaliteten på polis och
            rättsliga myndigheter. Stora framsteg har gjorts av kandidatländerna
            de senaste åren, vilket även bekräftas av kommissionens strategidokument
            för utvidgningen som presenterades den 9 oktober 2002. Sverige
            har bidragit bl.a. genom nära samarbete mellan svenska polis-
            och tullmyndigheter och motsvarande i länderna kring Östersjön.
            Ändå kvarstår faktum; de allvarligaste kvarstående bristerna inför
            medlemskapet är i många fall just inom det rättsliga och inrikes
            området. Det handlar dels om fungerande rättsväsende och kamp
            mot omfattande korruption, dels om ett fungerande gränsskydd.
            Med tanke på de varningar som framförts från bl.a. Amnesty International
            när det gäller korruption och brott mot mänskliga rättigheter,
            samt med tanke på den ökande organiserade brottsligheten i många
            östeuropeiska länder, är sådana satsningar av största betydelse.
            Korruptionsbekämpning har en nyckelroll i sammanhanget. Där
          </p>
          <p xml:id="i-Wh2C7Lk9nJbDSWPbcnZFzT">
            2003/04:U339
          </p>
          <pb facs="riksdagen-motions-pdf/data/200304/mot_200304_U_0339/mot_200304_U_0339-0004.pdf"/>
          <p xml:id="i-DhL182Mszy1jX8vLDyn8k">
            2003/04:U339
          </p>
          <p xml:id="i-6gTSittb6p4MXb27DvcZnA">
            korruption förekommer omöjliggörs förtroendefulla samhällsrelationer,
            tillit till stat och myndigheter, och där undergrävs det fria
            samhällsskicket. Vi anser alltså att EU under de närmaste åren
            måste ge högsta prioritet åt att säkerställa kandidatländernas
            gränsskydd och korruptionsbekämpning när det gäller polis och
            tull. Kandidatländernas gränsskydd måste fungera effektivt; i
            synnerhet som de kommer att utgöra unionens skyddande gräns mot
            omvärlden. I dagsläget återstår fortfarande mycket att göra på
            detta område, vilket konstateras i kommissionens strategirapport.
            Brister beträffande personal och kompetens är uppenbara, liksom
            utrustning och byggnader. Det saknas också en tillräcklig förmåga
            att samarbeta med utländska myndigheter på det sätt som EU-länderna
            gör inom ett flertal program. Vidare kräver införandet av Schengendatabasen
            ansenliga satsningar för att fungera väl. Till detta krävs större
            resurser inom unionens samarbetsprogram PHARE, liksom s.k. twinning
            med EU:s medlemsländer. Det måste säkerställas att andidatländerna
            till fullo uppfyller unionens krav på gränsövervakning och amp
            mot organiserad brottslighet. Sverige bör verka för att stödprogram
            på de aktuella områdena fortsätter även efter inträdet i EU. Alla
            brister upphör ju inte automatiskt i och med medlemskapet. Sverige
            bör undersöka möjligheterna att starta ett särskilt EU-program
            för samarbete kring orruptionsbekämpning. Att säkerställa en effektiv
            brottsbekämpning och gränskontroll är avgörande för att medlemsländernas
            medborgare ska kunna känna trygghet inför utvidgningen. Risken
            är annars stor att det politiska stödet för utvidgningen urholkas
            ytterligare.
          </p>
          <p xml:id="i-WSFLwri85pgHBHR81LGTyT">
            3.2 Utveckla samarbetet mot människosmuggling
          </p>
          <p xml:id="i-GmGTGZzsy3vFMf1Rd2QE1V">
            EU har inlett ett samarbete med kandidatländerna kring människosmuggling,
            bland annat i form av en dialog med kandidatländernas regeringar
            samt en möjlighet till deltagande i EU:s särskilda arbetsgrupp
            mot människohandel. Det har nämligen konstaterats att den tragiskt
            ökande människosmugglingen mycket ofta härrör från kandidatländerna
            till EU, antingen som ursprungs- eller transitländer. De befintliga
            medlemsstaterna måste vidta kraftiga åtgärder för att bekämpa
            den efterfrågan som exempelvis sexhandeln för med sig och som
            finns i våra egna länder. Kristdemokraterna anser att det är helt
            oacceptabelt att människor i rikare EU-länder på detta och andra
            sätt utnyttjar människor i ekonomiskt eller annat trångmål. Här
            återstår mycket att göra. Därför anser Kristdemokraterna att samarbetet
            mot människohandel måste intensifieras. Det kan handla om stärkande
            av lagstiftning eller polismyndigheternas kompetens, liksom samarbete
            med det civila samhället och frivilligorganisationer. Det handlar
            inte minst om en förbättrad jämställdhet och respekt för människovärdet,
            vilket naturligtvis inte kan förändras över en natt. Det kräver
            långsiktigt opinionsarbete. Samarbetsprogrammen TACIS och PHARE
            bör användas för detta ändamål. Det s.k. STOP-programmet, som
            betytt mycket för att stärka EU-
          </p>
          <pb facs="riksdagen-motions-pdf/data/200304/mot_200304_U_0339/mot_200304_U_0339-0005.pdf"/>
          <p xml:id="i-8gvkMCuHXpeCKF3cbzkMJ1">
            ländernas egen kapacitet att bekämpa trafficking, bör kunna tjäna
            som ett gott exempel för arbetet i kandidatländerna. Regeringen
            bör undersöka möjligheterna att göra ett liknande STOP-program
            för kandidatländerna.
          </p>
          <p xml:id="i-R9KnhiTpVSFkVdXSVibe8j">
            3.3 — Institutionaliserat samarbete med länderna öster om det
            framtida EU
          </p>
          <p xml:id="i-SdzN1FoRgwWjmDC3HY277W">
            I maj 2004 blir tio forna öststater nya medlemmar av EU. Men
            Europa tar naturligtvis inte slut där de kommande nya medlemsstaternas
            yttre gränser tar slut. Det är helt nödvändigt att det utvidgade
            EU tänker igenom sin relation till länderna öster om den utvidgade
            unionen. Kristdemokraterna menar att EU måste visa en öppen attityd
            mot sin omvärld. Alltför ofta upplever denna omvärd att unionen
            vänder sig inåt. Att man sviker sitt ansvar att hjälpa människor
            på flykt eller skapa stabilitet i närområdet. Även unionens handelsmurar
            väcker befogad vrede i fattigare länder. Vi menar att EU i framtiden
            måste förändra denna bild, som till stor del är berättigad. EU-ländernas
            flyktingpolitik måste bli mer human. Det utrikespolitiska ansvarstagandet
            måste bli starkare och mer gemensamt. Handelsmurarna måste rivas
            snarast möjligt. När det gäller länderna österut, exempelvis Ryssland,
            Vitryssland och Ukraina, kännetecknas utvecklingen av betydligt
            mindre stabilitet, ekonomiskt och politiskt, än i kandidatländerna.
            Problem inom dessa länder kan snabbt bli EU:s egna. Organiserad
            brottslighet är bara ett exempel. När det gäller politisk utveckling,
            säger det sig självt att dessa länders identitet till stor del
            beror på hur man blir bemött från EU:s och västvärldens sida.
            EU måste därför se till att skapa bästa möjliga samarbetsklimat
            gentemot de östra grannländerna. Vi menar att EU:s hittillsvarande
            gemensamma strategier för exempelvis Ryssland inte varit tillräckligt
            konkreta eller handlingskraftiga. I framtiden bör EU erbjuda institutionaliserat
            ekonomiskt och politiskt samarbete till stater som inte vill eller
            kan bli EU-medlemmar, kanske i stil med kandidatländernas Europaavtal.
            Regeringen bör undersöka denna möjlighet.
          </p>
          <p xml:id="i-4ATLDCbcQJLDDDe7zQAr5G">
            3.4 Utvecklingssamarbete med östra Europa
          </p>
          <p xml:id="i-BvhjAfdcTMjixEHJR5yY7W">
            Regeringen bör ge högsta prioritet åt vissa allvarliga MR-brott,
            inte minst människosmuggling och sexuell exploatering. Här kan
            Sverige bl.a. bedriva opinionsarbete som tar sin utgångspunkt
            i jämställdhet och uppvärdering av kvinnors situation. Även gränsbevakning
            och kamp mot den organiserade brottsligheten bör få status som
            eget huvudområde i samarbetet. Här är situationen så oroande att
            regeringens formulering ”förutsättningarna för ett utökat samarbete
            med Ryssland och Ukraina skall undersökas” kan tyckas försiktig
            i överkant. Ett utökat samarbete torde vara synnerligen angeläget.
          </p>
          <p xml:id="i-CmWx93ByWTQb376oDeTDHx">
            2003/04:U339
          </p>
          <pb facs="riksdagen-motions-pdf/data/200304/mot_200304_U_0339/mot_200304_U_0339-0006.pdf"/>
          <p xml:id="i-FktRDPuHjk6hiX7GyRfBGZ">
            2003/04:U339
          </p>
          <p xml:id="i-RbGYsNhiex1eLu7G4TCSZY">
            I samarbetet med särskilt Vitryssland, är det viktigt att Sverige
            använder sig av frivilliga biståndsorganisationers kompetens och
            kontaktnät, med tanke på den vitryska statsförvaltningens svåra
            och bekymmersamma situation.
          </p>
          <p xml:id="i-2XGNYks927jGVEveDmPAgr">
            4 Satsningar på Balkan
          </p>
          <p xml:id="i-MMFmWMwCHE1SVUEHWMULt1">
            I Kosovo råder särskilda problem, framkallade av osäkerheten
            kring enhetens framtida status och grad av självständighet. Denna
            osäkerhet hämmar investeringar och omöjliggör lån från Världsbanken.
            Rent psykologiskt riskerar detta också att leda till handlingsförlamning
            så länge inte medborgarna känner tillförsikt inför framtiden.
            Därför måste EU driva på för en lösning av statusfrågan. För människorna
            som lever på Balkan är det viktigt att få signaler från övriga
            världen som visar engagemang för deras situation och intresse
            för att bistå dem till en dräglig livssituation. Balkan är i högsta
            grad EU:s problem och det minsta som kan göras är att ge hjälp
            och stöd till de krafter på Balkan som eftersträvar försoning,
            verklig demokrati och respekt för de mänskliga rättigheterna.
          </p>
          <p xml:id="i-9Bzjfoztwip2Jmjdm4ZY1Q">
            4.1 — Prioritera rättsstat och kulturell förståelse
          </p>
          <p xml:id="i-9EHhxTvWTyqJ9WyML61J2k">
            Omvärldens bistånd till Balkanländerna koncentreras till stor
            del på återuppbyggnad av infrastruktur, hus och vägar. Kristdemokraterna
            anser att ett helt avgörande led i återuppbyggnaden av det konfliktförödda
            Balkan är satsningar på immateriella frågor som institutionsuppbyggnad,
            mänskliga rättigheter och demokrati. Det handlar inte minst om
            utbildningssatsningar på viktiga områden, som samhällsadministration
            och rättsväsende, men också polis och skola. För att skapa förståelse
            och kanske till och med försoning, krävs att all utbildningsverksamhet
            präglas av respekten för de mänskliga rättigheterna och för rättsstatens
            principer. På Balkan är det minnena från krigen som utgör de ungas
            ”normalbild”. De känner i många fall inte till någon verklighet
            där man umgicks och arbetade oberoende av etnisk eller religiös
            tillhörighet. För många unga är det uppdelningen i ”vi” och ”dom”
            som är normalbilden. Här är det istället de över 25 år som har
            viktiga erfarenheter av samhällen där etnicitet och religiösa
            skillnader spelar en underordnad roll. Förslagen i det följande
            bygger därför på premissen om en väl avvägd balans mellan kvinnor
            och män, ungdomar och medelålders (med yrkeserfarenhet inom de
            prioriterade områdena) utan hänsynstagande till etnisk eller religiös
            tillhörighet. Det är naturligtvis viktigt att Sverige och EU fortsätter
            med sina viktiga satsningar även inom förvaltningsuppbyggnad,
            -rådgivning och ”twinning”, det vill säga utbytesprogram mellan
            förvaltningar i två länder.
          </p>
          <pb facs="riksdagen-motions-pdf/data/200304/mot_200304_U_0339/mot_200304_U_0339-0007.pdf"/>
          <p xml:id="i-9jB6frb6JJR7WkEXBCg4tB">
            4.2 Stöd tvärvetenskapliga Balkanstudier
          </p>
          <p xml:id="i-9Tsb2PDkf41aTwEtRnP4p7">
            Inför och under 1990-talets konflikter på Balkan använde de politiska
            ledarna bland annat olika etniska markörer, historien, språken,
            religionerna, som beståndsdelar i en mobilisering för det egna
            folkets eller den egna gruppens rätt gentemot andra grupper. Detta
            har bland annat inneburit en mytifiering av vissa historiska händelser
            för politiska syften. Det tydligaste exemplet erbjuder Slobodan
            Milosevic, som med stor skicklighet har utnyttjat serbernas nederlag
            mot det osmanska väldet vid Trastfälten, Kosovo Polje, år 1389
            i sin mobilisering mot befolkningen i Kosovo. Ett annat exempel
            är motsättningarna mellan Grekland och Makedonien dels om den
            makedonska statens namn i internationella sammanhang, dels om
            den makedonska statens rätt att använda den sextonuddiga så kallade
            Verginastjärnan. Såväl Vergina — stjärnan som namnet Makedonien
            kan återknytas till 300-talet f Kr och Filip II och hans son Alexander
            samt den riksbildning som då omfattade nuvarande Makedonien, men
            också delar av Grekland. Till följd av detta är Makedonien inte
            erkänt som Republiken Makedonien, utan som Former Yugoslav Republic
            of Macedonia (FYROM). En viktig del i återuppbyggnadsarbetet på
            Balkan är att avmytifiera historien, språken och religionerna.
            Det är mycket positivt att EU genom det så kallade Tempus-programmet
            stöder den högre utbildningens återuppbyggnad. Med tanke på frågans
            betydelse bör dock Sverige verka för att biståndsprogrammet CARDS
            satsar betydande resurser på möjligheten till tvärvetenskapliga
            Balkanstudier och -forskning. Ett sådant tvärvetenskapligt program
            bör rikta sig framför allt till forskare verksamma på Balkan,
            men även till forskare med intresse av förhållandena på Balkan,
            verksamma vid akademiska institutioner i EU:s medlemsländer. Vidare
            bör det inom ett sådant program ges en tvärvetenskaplig grundutbildning,
            öppen för studenter från länderna i det forna Jugoslavien och
            Kosovo samt för studenter från EU:s medlemsländer. Ett sådant
            program bör ha en tydlig tvärvetenskaplig prägel och vända sig
            till humanistiska och samhällsvetenskapliga ämnesföreträdare,
            till exempel historiker, statsvetare, sociologer, språkvetare
            och religionsvetare. Särskilda institutioner för tvärvetenskapliga
            Balkanstudier i EU:s regi bör inrättas på de större lärosätena
            i samtliga länder i det forna Jugoslavien samt i Kosovo. Inom
            ramen för programmet bör internationellt erkända Balkankännare
            ges möjlighet att undervisa och forska. En bärande tanke är att
            programmet skall leda till förståelse mellan de olika folken på
            Balkan. En möjlighet är att erbjuda ”växeltjänstgöring”. Studenter,
            doktorander och forskare från Balkan skulle kunna få möjlighet
            att genomföra en del av sin verksamhet vid något av programmets
            enheter i ett annat land på Balkan. Att bygga gränsöverskridande
            nätverk är således en viktig ingrediens i förslaget.
          </p>
          <p xml:id="i-PjiSwcuA962nauCbCEMwbA">
            2003/04:U339
          </p>
          <pb facs="riksdagen-motions-pdf/data/200304/mot_200304_U_0339/mot_200304_U_0339-0008.pdf"/>
          <p xml:id="i-NbbcSByLDC7WWLZp6tuS7p">
            2003/04:U339
          </p>
          <p xml:id="i-HVxeNfHTYYLjsUSWuqDqAr">
            4.3 — Inrätta ett EU-finansierat program för utbildning av poliser
          </p>
          <p xml:id="i-7ATR1saUTKUTdX385vna8u">
            Respekten för lag och ordning är ett bärande element i ett fungerande
            samhälle. Medborgarna måste kunna lita på polisen. Korruption,
            gynnandet av den egna etniska gruppen eller släkten urholkar snabbt
            medborgarnas tilltro till poliskåren och rättsväsendet. Sverige
            och EU bör därför undersöka möjligheten till ett tidsbegränsat
            projekt, ett till två år, som syftar till att ge redan utbildade
            och yrkesverksamma poliser nödvändig kompletteringsutbildning
            för att kunna verka under de nya förutsättningar som råder efter
            det centralplanerade, kommunistiska Jugoslaviens sammanbrott.
            Vidare bör man finansiera och driva ett tidsbegränsat projekt,
            tre till fem år, som syftar till att nyrekrytera och utbilda nya
            poliser. Rekryteringen till utbildningen bör tillgodose kraven
            på åldersspridning, rimlig fördelning mellan kvinnor och män samt
            etnisk och religiös tillhörighet. Rekryteringen i respektive land
            bör ske i nära samverkan med den EU-partner som givits utbildningsansvar.
            I utbildningen bör särskild tyngdpunkt läggas vid respekten för
            de mänskliga rättigheterna, likhet inför lagen samt betydelsen
            av en rättvis och korruptionsfri handläggning av den enskildes
            ärende.
          </p>
          <p xml:id="i-Nhz8TEs6yGz156NhEyk6s5">
            4.4 — Internationell samling mot den organiserade brottsligheten
          </p>
          <p xml:id="i-UH2DZMR6eVSz9U3SRW4aSF">
            Nepotism, korruption och organiserad brottslighet är företeelser
            som är väl etablerade på Balkan, och som har fått ytterligare
            näring under det senaste decenniet. På Balkan bedrivs en omfattande
            prostitution och med jämna mellanrum rapporteras via tidningar,
            radio och tv om hur soldater, även svenska, som deltar i krishanteringsoperationerna
            på Balkan har utnyttjat prostituerade. Det finns uppgifter som
            talar om Balkan som ett nav för stora delar av prostitutionen
            i Västeuropa. Häromåret rapporterade tidskriften The Economist
            att närmare 70 procent av Londons prostituerade kommer från Centraleuropa
            och Balkan och att verksamheten i stora delar kontrolleras av
            albaner eller Kosovoalbaner. Det finns åtskilliga andra exempel.
            Balkan är också ett nav i narkotikasmugglingen och smugglingen
            av cigaretter till Västeuropa. I en tv-dokumentär som visades
            för något år sedan pekades till exempel den förre serbiske ledare
            Slobodan Milosevic och hans familj ut som direkt ansvariga för
            den här trafiken. Prostitution, människohandel och smuggling som
            bedrivs inom ramen för en transnationell organiserad brottslighet
            utgör ett allvarligt säkerhetshot mot öppna, demokratiska samhällen.
            Det utgör också, som i fallet Balkan, ett allvarligt hot mot de
            insatser som görs för att bygga upp fungerande samhällen. Exemplen
            ovan är inte ägnade att ringakta vare sig albaner, kosovoalbaner
            eller serber som kollektiv, men det är viktigt att peka på att
            det i hela det forna Jugoslavien, inklusive Kosovo, finns grupper
            och enskilda
          </p>
          <pb facs="riksdagen-motions-pdf/data/200304/mot_200304_U_0339/mot_200304_U_0339-0009.pdf"/>
          <p xml:id="i-B5XQ5LbEHp2bREGT9vtEkZ">
            individer som för egen vinning hänsynslöst utnyttjar andra människor,
            samtidigt som de äventyrar den regionala stabiliteten. Det råder
            idag stor samstämmighet om att ekonomiska intressen av den typ
            som angivits ovan har varit en mycket viktig drivkraft i de senaste
            årens många konflikter på Balkan. En viktig del i återuppbyggnadsarbetet
            på Balkan måste därför vara att, så långt det bara låter sig göras,
            vidta åtgärder mot de individer och grupper som äventyrar regionens
            säkerhet. Om så inte sker kan de kriminella nätverken, som redan
            har förgreningar i hela Europa, växa sig starka och på sikt hota
            vårt öppna och demokratiska samhälle. Vid sidan av de åtgärder
            som föreslagits ovan för att skapa öppna och demokratiska samhällen
            på Balkan, måste en medvetenhet om nepotism, korruption och transnationell
            organiserad brottslighet på Balkan skapas utanför de respektive
            europeiska polis- och åklagarmyndigheternas begränsade krets.
            Sverige borde utröna vilka möjligheter som finns för en internationell
            konferens kring transnationell brottslighet kopplad till Balkan,
            till vilken företrädare för polisväsende, åklagar- och domstolsväsende,
            underrättelse- och säkerhetsorganisationer, företrädare för den
            akademiska världen samt journalister bjuds in. Ett viktigt syfte
            med en sådan konferens bör vara att, med utgångspunkt i en toppmötesdeklaration,
            utarbeta konkreta riktlinjer för hur det praktiska arbetet skall
            genomföras och samordnas. Den internationella konferensen bör
            föregås av en brett upplagd studie som syftar till att kartlägga
            den organiserade brottsligheten på Balkan och dess förgreningar
            i Europa och i världen samt komma med förslag till konkreta åtgärder
            för brottsbekämpning och samordning av denna. En sådan studie
            kan till exempel genomföras under huvudmannaskap av någon av de
            svenska underrättelse- och säkerhetsorganisationerna, men med
            deltagande av motsvarande organisationer från övriga EU-länder.
          </p>
          <p xml:id="i-1311b98qYDAsbUgf4zaWar">
            Stockholm den 5 oktober 2003 Holger Gustafsson (kd)
          </p>
          <p xml:id="i-EWrSRCnc2Z9Pj8dDiK7KBa">
            Rosita Runegrund (kd) Erling Wälivaara (kd) Else-Marie Lindgren
            (kd) Annelie Enochson (kd) Ragnwi Marcelind (kd) Mats Odell (kd)
            Tuve Skånberg (kd) Ingvar Svensson (kd)
          </p>
          <p xml:id="i-5aqRQvyxriKrhkuExhsAwn">
            2003/04:U339
          </p>
        </div>
      </div>
    </body>
  </text>
</TEI>
