<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--fk--00159">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__159/mot_1949__fk__159-001.pdf"/>
      <fw xml:id="i-AMFnJQ54J7sM4Mnsdb4KKU">
        Motioner i Första kammaren, nr 159. 11
      </fw>
      <div xml:id="i-5w7GkWEttYEQ9yH2TWmyDs" type="motHeader">
        <div xml:id="i-96EpxJV1esBMBruTTZn4r4" type="motTitle"/>
        <div xml:id="i-VUAckVNmeLTH54Gs8xegjy" type="motSubmissionInfo"/>
      </div>
      <div xml:id="i-V1t95QSVN34YVQok9gJnWk" type="motBody">
        <div xml:id="i-KpqY8WY72dQmnpqtHNA774">
          <p xml:id="i-Lz3nvGp34xUWJfMU8TnMxg">
            Nr 1359.
          </p>
          <p xml:id="i-AMoPSWsWpemsEw6RQrRWHV">
            Av herr Herlitz, angående former för sakkunnig gransk- ning av
            lagar och författningar.
          </p>
          <p xml:id="i-NyRsDaWFeCmZGSUUe3sS5t">
            Det torde vara allmänt erkänt, att vår lagrådsinstitution är
            av utomor- dentlig betydelse. Den utgör en viktig garanti för
            sammanhang och följd- riktighet i vår lagstiftning och särskilt
            för att icke väsentliga rättsprinciper bliva åsidosatta. I första
            hand verkar lagrådet direkt genom den granskning det utför, men
            det är också av stor betydelse, att vetskapen om kommande lagrådsgranskning
            påverkar lagstiftningsarbetet: de som deltaga däri föran- ledas
            att nedlägga särskild omsorg till förebyggande av kritik. Oftast
            är kanske denna tanke på reaktion icke medveten; det är snarare
            en i lagråds- institutionens hägn framvuxen tradition, att synnerlig
            omsorg skall ägnas åt lagstiftningsarbetet, än fruktan för kritik
            som gör sig gällande. Vad lag- rådet sålunda betyder för den svenska
            lagstiftningens standard, har vid många tillfällen trätt i dagen
            i det nordiska lagstiftningsarbetet; i de övriga nordiska länderna,
            där motsvarigheter till det svenska lagrådet saknas, har dettas
            in- satser ofta blivit av betydelse. Förslag hava också varit
            å bane att efterbilda den svenska institutionen. Men det är endast
            vid en begränsad del av vår lagstiftning som lagrådet medverkar.
            Dess egentliga område utgöres av civil-, straff- och processrätten.
            I vilken utsträckning det i övrigt skall anlitas, är i hög grad
            oklart. För att säga det rent ut: det beror faktiskt ofta på en
            skönsmässig bedömning av lagstiftningens vikt eller — oavsett
            om den är viktig eller oviktig — på dess likhet med annan lagstiftning,
            som varit prövad av lagrådet. I varje fall finnes det vidsträckta
            områden, där det enligt gällande rätt är uppenbart att lag- rådsgranskning
            ej erfordras. Grundlagarna — t. ex. tryckfrihetsförordningen —
            höra ej till dess område, skattelagstiftningen ej heller. Vid
            författningar, som Kungl. Maj:t ensam utfärdar, ifrågakommer ej
            lagrådsgranskning. Härav har i många fall ingen skada vållats;
            det är påtagligt att det ofta nedlägges lika mycken omsikt och
            omsorg, fastän lagrådet ej är med i spelet. Men det lärer icke
            kunna bestridas, att lagstiftningen på dessa områden i stort sett
            får en sämre karaktär. Den blir icke lika genomtänkt och genom-
            arbetad. Dess verkningar bli icke lika noggrant övervägda. Den
            ses icke i vederbörligt sammanhang med annan lagstiftning och
            mot bakgrunden av all- männa rättsprinciper. Detta säges med allt
            erkännande åt det värdefulla arbete som utföres av kommittéer
            och av departementens lagavdelningar. Det är dock ofrånkomligt,
            särskilt med hänsyn till den brådska under vilken lagstiftningen
            nu för tiden fortgår, att resultaten icke alltid bliva tillfreds-
          </p>
          <pb facs="riksdagen-motions-pdf/data/1949/mot_1949__fk__159/mot_1949__fk__159-002.pdf"/>
          <fw xml:id="i-Srkoz6HG5yRQvDWiDd1Nwe">
            12 Motioner i Första kammaren, nr 159.
          </fw>
          <p xml:id="i-X1gegEHed6QEpryGb6DLzw">
            ställande. Vi hava stora grupper av lagar och författningar av
            lägre kvalitet än dem som passera lagrådet. Vad som särskilt äventyras
            är sammanhanget. Vid den lagstiftning, som förberedes i ett departement,
            blir ingalunda alltid i tillräcklig mån sambandet med lagstiftning
            inom andra departements verk- samhetsområden beaktat. Och ofta
            kan man iakttaga, att då enahanda pro- blem yppa sig inom olika
            departement, de lösas på helt olika sätt. En föga uppmärksammad
            förändring i vårt statsskick, som ägt rum under senare tid — i
            huvudsak kanske under det senaste decenniet — har 1 detta sammanhang
            varit av stor betydelse. Av ålder ha de konsultativa statsråden
            haft en betydande uppgift inom lagstiftningen. De ha över huvud
            taget haft att tillgodose rättsliga synpunkter i regeringsarbetet,
            och särskilt har det an- kommit på dem att vaka över enhetlighet
            och följdriktighet i lagstiftningen. En utomstående kan icke helt
            bedöma, i vad mån de alltjämt kunna fylla en sådan funktion. Men
            otvivelaktigt är att det härutinnan skett en stor för- ändring:
            vi ha ett ojämförligt mycket mera utpräglat departementschefsstyre
            än för 10 år sedan. Det är också naturligt, att så skett. Ärendenas
            mängd har vuxit. De konsultativa statsråden — jag avser här endast
            dem som äro jurister, de övriga ha ur de synpunkter, om vilka
            nu är fråga, ingen betydelse — ha i hög grad upptagits av andra
            uppgifter än de traditionella. Av de nu- varande är en tillika
            chef för ett »kyrkodepartement», den andre ordförande i en betydelsefull
            kommitté. Vid en internationell administrativ kongress sommaren
            1947 diskuterades frågan om former för koordination av olika departements
            arbete. Frågan var tydligen brännande i många länder, där man
            haft bekymmersamma erfaren- heter av bristande sammanhang mellan
            verksamheten i olika departement. Jag var i tillfälle att framhålla,
            hur de konsultativa statsråden hos oss just haft till uppgift
            att övervinna sådana svårigheter. Men jag gjorde det i med- vetande
            om att vi äro på väg att förlora vad vi ägt i dem. För att fullt
            uppfatta vad de här anmärkta bristerna i vår lagstiftnings- teknik
            betyda, bör man göra klart för sig, att de områden, där lagrådet
            icke, indirekt eller direkt, påverkar lagstiftningens utveckling,
            äro av en utomordent- lig betydelse. Den tid är förbi, då de väsentligaste
            begränsningarna i med- borgarnas rätt och frihet skedde blott
            genom »allmän civil- och kriminallag». Av minst lika stor — ofta
            mycket större — betydelse är nu för tiden annan lagstiftning,
            särskilt inom finansrättens område (framför allt skattelagstift-
            ningen) och förvaltningsrätten (till vilken bland annat den omfattande
            kris- tidslagstiftningen hör). Den medborgerliga rättssäkerheten
            kan i allra högsta grad sättas på spel genom en lagstiftning,
            som på dessa områden icke är följdriktig och konsekvent, som äger
            rum utan att dess verkningar i olika riktningar tillräckligt övervägas
            och som icke tager behörig hänsyn till all- männa rättsprinciper.
            Behovet av större omsorg i lagstiftningsarbetet har, närmast med
            hänsyn till förvaltningsförfarandet, betonats i en av mig verk-
            ställd utredning (SOU 1946: 69, se särskilt s. 19 ff.), och i
            yttranden, som av- givits över denna utredning, har detta behov
            från skilda håll blivit mycket starkt understruket.
          </p>
          <pb facs="riksdagen-motions-pdf/data/1949/mot_1949__fk__159/mot_1949__fk__159-003.pdf"/>
          <p xml:id="i-DSSoedCmANJkhVX6nvigpf">
            2
          </p>
          <fw xml:id="i-8JMAJbxoJWiW9x3cUUbk3P">
            Motioner i Första kammaren, nr 159. 13
          </fw>
          <p xml:id="i-Bivc6xMHSvWXxrvS3d5qp3">
            I fråga om vad som bör göras för att övervinna olägenheterna
            kunna olika meningar hysas. Närmast inställer sig frågan om en
            utvidgning av lagrådets verksamhetsområde. Det synes också uppenbart,
            att t. ex. vissa centrala delar av vår skattelagstiftning förtjäna
            samma omsorg som civil-, straff- och process- rätten. I första
            hand böra sålunda lagrådets uppgifter vidgas, men hela pro- blemet
            kan icke lösas på denna väg. Lagrådets uppgifter bleve i så fall
            över- väldigande; särskilt kan det icke tänkas taga befattning
            med alla de många författningar som stiftas utan riksdagens medverkan.
            Lagrådet kan icke hel- ler tillfredsställa de anspråk på mycket
            snabb behandling som lagstiftningen ofta måste ställa. Tanken
            går då till enklare anordningar. Man kan t. ex. tänka sig åtgärder
            till effektivisering av de konsultativa statsrådens verksam- het
            på detta område. Särskild personal borde också kunna avdelas med
            speciell uppgift att bevaka rättsliga synpunkter och sörja för
            följdriktighet och sammanhang i lagstiftningen (jfr SOU 1946:
            69 s. 26 f.). I möjligaste mån synes böra eftersträvas, att såsom
            fallet är med lagrådsgranskningen, gransk- ningen utföres av personer
            i självständig ställning och dess resultat framläg- gas inför
            offentligheten. På grund av vad som anförts får jag hemställa,
          </p>
          <p xml:id="i-4aSqPKa43MkLw5fqHeL7Ep">
            att riksdagen ville hos Kungl. Maj:t anhålla om utredning angående
            former för sakkunnig granskning, i större omfattning än nu sker,
            av lagar och författningar och för riksdagen fram- lägga det förslag
            vartill utredningen kan föranleda.
          </p>
          <p xml:id="i-DQQSKrUMrpwyEaopeHyjNi" type="date">
            Stockholm den 22 januari 1949.
          </p>
          <div xml:id="i-H7Egjzok3PSM9Lq5xbzgXk" type="signatureBlock">
            <list xml:id="i-W4RrEBynj9ww91Jg3SMw7q">
              <item xml:id="i-MXg4ksQMnuh8hRWe3ZoEKt" who="i-4VusjuC8NvwGAqJKWikvPG" type="signature">
                Nils Herlitz
              </item>
            </list>
          </div>
        </div>
      </div>
    </body>
  </text>
</TEI>
