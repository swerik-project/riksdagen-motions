<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-AU-03322">
  <teiHeader>
    <fileDesc>
      <titleStmt>
        <title>Arbetsmiljö</title>
        <author corresp="i-TigPaPfe7eBTgfMXr1phgo">av Mats Green m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3322 av Mats Green m.fl. (M)</title>
          <idno type="rdwebb">H9023322</idno>
          <rs type="number">3322</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H9023322/text</ref>
          <ref type="dokument_url_html">http://data.riksdagen.se/dokument/H9023322</ref>
          <ref type="dokumentstatus_url_xml">http://data.riksdagen.se/dokumentstatus/H9023322</ref>
          <ref type="docx">http://data.riksdagen.se/fil/64DD525C-D112-4F78-B221-AA38FBD83871</ref>
          <ref type="pdf">http://data.riksdagen.se/fil/151B8482-C3AB-4F7B-B095-821A30CC27A6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XScHuZhUG7vGfDLenjxRiL</idno>
            <name>Saila Quicklund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JQCU38kBabAgvaTVEnxBqL</idno>
            <name>Ann-Sofie Lifvenhage</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RjBqDMchMy4Xx5ToNhMUfo" type="signed"/>
        <correspContext corresp="i-RjBqDMchMy4Xx5ToNhMUfo">
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-XScHuZhUG7vGfDLenjxRiL"/>
          <note type="signatory" corresp="i-Ss5eCCiVtUjuS9PnEw3PRH"/>
          <note type="signatory" corresp="i-JQCU38kBabAgvaTVEnxBqL"/>
        </correspContext>
        <correspAction xml:id="i-MEakF8T7f2mqe15rGXUPQV" type="submitted">
          <date when="2021-10-04"/>
          <time when="17:09:03"/>
        </correspAction>
        <correspAction xml:id="i-QuBVRsqXL51V9uRCKGsesT" type="reviewed">
          <date when="2021-10-04"/>
          <time when="19:27:54"/>
        </correspAction>
        <correspAction xml:id="i-5AnQS3wZt2afjvgVqXxvjT" type="referred">
          <date when="2021-10-14"/>
        </correspAction>
        <correspAction xml:id="i-XAb2dBWNnoTcCvvM1ct6bF" type="assigned">
          <date when="2022-10-14"/>
          <time when="12:29:55"/>
        </correspAction>
        <correspContext corresp="i-XAb2dBWNnoTcCvvM1ct6bF">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-AcMGDKGzuSLvuamEkqcafg" type="behandlas_i"/>
        <correspContext corresp="i-AcMGDKGzuSLvuamEkqcafg">
          <ref type="uppgift">2021/22:AU2</ref>
          <ref type="ref_dok_id">H901AU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AD8vJWjdqvasYj1FNd4FQU" type="behandlas_i"/>
        <correspContext corresp="i-AD8vJWjdqvasYj1FNd4FQU">
          <ref type="uppgift">2021/22:AU10</ref>
          <ref type="ref_dok_id">H901AU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU10</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3322 av Mats Green m.fl. (M) Arbetsmiljö
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-DEbu75Z1FkDCJtcTdNgsFf">
            Förslag till riksdagsbeslut
          </head>
          <list style="ol">
            <item xml:id="i-Y2s46HUPDmiR6oduTZojBK">
              Riksdagen ställer sig bakom det som anförs i motionen om att
              ge Arbetsmiljöverket i uppdrag att utöka antalet inspektioner
              och handledningstillfällen generellt, till särskilt utsatta branscher
              i synnerhet, och tillkännager detta för regeringen.
            </item>
            <item xml:id="i-NPfAwkcmCLBdQ1jcHQ57YG">
              Riksdagen ställer sig bakom det som anförs i motionen om att
              ge i uppdrag till Arbetsmiljöverket att genomföra årliga uppföljningar
              av det systematiska arbetsmiljöarbetet, både vad gäller psykosocial
              och fysisk arbetsmiljö, där vård- och omsorgssektorer belyses
              i särskild ordning, och tillkännager detta för regeringen.
            </item>
            <item xml:id="i-6SFMbgpptMK98BNpniS9hg">
              Riksdagen ställer sig bakom det som anförs i motionen om att
              ge Arbetsmiljöverket i uppdrag att stärka tillsynen av och sanktioner
              för arbetsgivare inom yrkesgrupper med särskilt hög sjukfrånvaro
              och tillkännager detta för regeringen.
            </item>
            <item xml:id="i-ENFzSPdTb16QhVYVDVVSye">
              Riksdagen ställer sig bakom det som anförs i motionen om att
              ge i uppdrag till Arbetsmiljöverket att förstärka utbildningsinsatser
              kring arbetsmiljöarbetet och tillkännager detta för regeringen.
            </item>
            <item xml:id="i-F2uhMrD6pWH6HgXZWidnxg">
              Riksdagen ställer sig bakom det som anförs i motionen om en översyn
              av Arbetsmiljöverket och dess verksamhet och tillkännager detta
              för regeringen.
            </item>
            <item xml:id="i-FwA6MA2AACjg4WaFoY7qLe">
              Riksdagen ställer sig bakom det som anförs i motionen om att
              avveckla Myndigheten för arbetsmiljökunskap och tillkännager detta
              för regeringen.
            </item>
            <item xml:id="i-Wte77GTpoBEbW2SPaZV6fp">
              Riksdagen ställer sig bakom det som anförs i motionen om att
              förstärka det förebyggande arbetet mot psykisk ohälsa inom ramen
              för företagshälsovården och tillkännager detta för regeringen.
            </item>
            <item xml:id="i-HpPLz6SiaHHNVdDHw7uEqG">
              Riksdagen ställer sig bakom det som anförs i motionen om att
              förlänga preskriptionstiden för arbetsmiljöbrott av normalgraden
              från två till fyra år, preskriptionstiden för grova arbetsmiljöbrott
              förlängs från fem till tio år, och tillkännager detta för regeringen.
            </item>
            <item xml:id="i-RQFkZaVhiB7EUiYz4iAtTw">
              Riksdagen ställer sig bakom det som anförs i motionen om att
              utreda och utvärdera organisationen med regionala skyddsombud,
              deras verksamhet, roll och effektivitet, och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-8CicSYi1ZksyZrssAHZRTj" type="h1">
            Motivering
          </head>
          <p xml:id="i-QzdkkbUbH7R5snCT6adD99">
            En bra arbetsmiljö är grundläggande för att fler människor ska
            få möjlighet att kunna arbeta längre och utan risker för ohälsa.
            Vi ställer oss positiva till att regeringen har tagit till sig
            den kritik som Moderaterna under flera år har riktat mot den förda
            arbetsmiljö­politiken. Det gäller särskilt arbetsmiljöproblemen
            inom offentlig sektor, där höga sjuktal bland personal i kvinnodominerade
            verksamheter som sjukvård, skola och omsorg visar på stora brister
            i arbetsmiljön och det förebyggande arbetsmiljöarbetet.
          </p>
          <p xml:id="i-3MF5kRLP5yRB4UdNa9aHJB">
            Även om arbetsmiljön har förbättrats på många plan, är det oroväckande
            att anmäl­ningarna av arbetssjukdomar bland kvinnor som orsakats
            av organisatoriska och sociala problem nu åter ökar enligt den
            senaste arbetsskadestatistiken. Dessa problem orsakar hälften
            av alla anmälda arbetssjukdomar bland kvinnor. En viktig orsak
            är utvecklingen inom kvinnodominerade branscher som vård och omsorg.
          </p>
          <p xml:id="i-8Jbs1JqRbdaRf4ijb1m2im">
            Arbetsmiljöverkets tidigare utförda inspektioner visar till exempel
            att hela 90 procent av de särskilda boendena fick anmärkningar
            gällande arbetsmiljön. De brister som Arbetsmiljöverket upptäckt
            handlar bland annat om förebyggande arbetsmiljö­arbete, till exempel
            att arbetsgivaren inte har undersökt och åtgärdat risker på jobbet.
            De fysiska riskerna såsom tunga lyft, stress och dylikt är en
            viktig del som uppmärk­sammats tidigare, men det handlar även
            om hur arbetsgivare hanterat personalens höga arbetsbelastning.
          </p>
          <p xml:id="i-WJ9ixTeHWMBLcbBcoPtLn8">
            Coronakrisen har självklart förvärrat situationen för personal
            inom offentlig sektor ytterligare. Vissa yrkesgrupper har till
            och med riskerat livet på grund av att det saknats adekvat skyddsutrustning
            under deras arbete.
          </p>
          <p xml:id="i-8mpG7GXSLZcxB7azNpaCeK">
            Det är viktigt att fortsätta förbättra arbetsmiljön, förebygga
            ohälsa och olycksfall och motverka att människor utestängs från
            arbetslivet, inte minst för att möjliggöra ett längre arbetsliv.
          </p>
          <p xml:id="i-Tpb1roeUs99M7hzgKLizG">
            Hösten 2019 rapporterade SR Ekot att 90 % av de inspekterade
            arbetsplatserna inom äldreomsorgen fick anmärkningar gällande
            arbetsmiljön. Detta enligt Arbetsmiljöverket.
          </p>
          <p xml:id="i-YRiw1j18pvXXJBfn7CzGbP">
            De brister som Arbetsmiljöverket upptäckte handlade bland annat
            om det före­byggande arbetsmiljöarbetet, t.ex. att arbetsgivaren
            inte har undersökt och åtgärdat risker på jobbet. De fysiska riskerna
            – som tunga lyft, stress eller dylikt är en viktig som uppmärksammats
            men även hur chefer hanterat personalens höga arbetsbelastning.
          </p>
          <p xml:id="i-GUD5esYRDSVo6RTPyCc1fe">
            Tidspress och bristande rutiner är faktorer som kan leda till
            en icke acceptabel arbetsmiljö. En särskilt oroväckande trend
            är att anmälningarna av arbetssjukdomar bland kvinnor till följd
            av organisatoriska och sociala problem har ökat nio år i rad.
            Det är viktigt att fortsätta förbättra arbetsmiljön för att förebygga
            ohälsa och olycksfall och motverka att människor utestängs från
            arbetslivet. Inte minst för att möjliggöra ett längre arbetsliv.
          </p>
          <p xml:id="i-2RkrqkTHPbHTg7mZ4kWn5o">
            Vi anser att man bör överväga särskild tillsyn av den psykosociala
            arbetsmiljön inom yrkesgrupper med hög frånvaro på grund av sjukdom.
            Det handlar ofta om s.k. kontaktyrken, inte sällan kvinnodominerade
            yrken i offentligfinansierad verksamhet såsom sjuksköterskor,
            vård- och omsorgspersonal eller lärare. Regeringen bör därför
            ge Arbetsmiljöverket i uppdrag att ytterligare stärka tillsynen
            av den psykosociala arbetsmiljön och skärpa sanktionerna mot arbetsgivare
            inom vissa yrkesgrupper.
          </p>
          <p xml:id="i-T8qBtVMvmegWxDm3F6vfTp">
            En stor del av problemen finns inom den offentliga sektorn. Många
            av de yrken som brottas med en sämre arbetsmiljö har problem i
            verksamheten i form av underskott på personal eller brister i
            ledarskapet. En väl fungerande organisation och gott ledarskap
            är faktorer som är avgörande för en god arbetsmiljö. När det gäller
            offentliga verksamheter har politiken ett stort ansvar att skapa
            förutsättningar för detta. Den offentliga sektorn har också ett
            ansvar att föregå med gott exempel – det kommer också krävas om
            man ska lyckas attrahera personal i en situation med kompetensförsörjningsproblem.
          </p>
          <p xml:id="i-Jo1tk8SWpvwsXxsWpT1EBM">
            Moderaterna anser att en särskild tillsyn av den psykosociala
            arbetsmiljön inom yrkesgrupper med hög frånvaro på grund av sjukdom
            bör övervägas. Det handlar ofta om så kallade kontaktyrken, inte
            sällan kvinnodominerade yrken i offentligfinansierad verksamhet
            såsom sjuksköterskor, vård- och omsorgspersonal eller lärare.
          </p>
          <p xml:id="i-CjgbtcAMrrRx79fHzCA6ef">
            Det viktigaste för att säkerställa en bra arbetsmiljö är ett
            välfungerande före­byggande arbetsmiljöarbete ute på arbetsplatserna
            – här har både Arbetsmiljöverket och parterna en viktig roll.
            En undersökning som genomfördes av Arbetsmiljöverket 2008 med
            anledning av ett ökande antal dödsolyckor visade bland annat att
            det var hos de minsta företagen som de största arbetsmiljöriskerna
            fanns. Att arbeta för att nå dessa företag är därför viktigt.
            Insatser för att underlätta för arbetsgivare kan röra allt ifrån
            satsningar på kunskapsspridning till rådgivning och bättre verktyg.
            Många arbetsgivare vill göra rätt, men vet inte hur. En annan
            viktig del i att underlätta för företag, i synnerhet mindre företag,
            är att förenkla regelverket, vilket inte innebär att ambitions­nivån
            i arbetsmiljöarbetet behöver sänkas. Det måste helt enkelt vara
            lätt att göra rätt.
          </p>
          <p xml:id="i-AWMoHguGERKtY51hCR5s1z">
            Vi anser att Arbetsmiljöverket har en central roll för att uppnå
            väl fungerande arbetsmiljöer på den svenska arbetsmarknaden. Vi
            vill därför se en översyn av myndighetens verksamhet för att ytterligare
            effektivisera dess arbete.
          </p>
          <p xml:id="i-61g7fUsddT7Pc7LEQJ7fLV">
            För att lyckas med en god arbetsmiljö på Sveriges arbetsplatser
            krävs tillräckliga resurser, bättre samverkan mellan berörda parter,
            modernisering och effektivitet.
          </p>
          <p xml:id="i-8LZskVwC5NSvSy393bF8VC">
            Ett större ansvar för brister i den psykosociala arbetsmiljön
            måste läggas på de arbetsgivare som har sådana brister i sin arbetsmiljö.
            Vi ser ett tydligt behov av att skapa en bättre incitamentsstruktur
            för arbetsgivare när det gäller det förebyggande arbetet med psykosocial
            arbetsmiljö samt tidiga insatser och bättre rehabilitering. Det
            är också viktigt att jämställdhetsfrågorna lyfts in i bilden på
            ett tydligare sätt. Ett mer jämställt föräldraskap är en viktig
            utgångspunkt inte bara utifrån ett barnperspektiv och av rättviseskäl
            och hälsoskäl, utan det finns även ett tydligt samhällsekonomiskt
            intresse.
          </p>
          <head xml:id="i-QRSfKZT7gs5JZJSUQa5zDe" type="h2">
            Avveckling av Myndigheten för arbetsmiljökunskap
          </head>
          <p xml:id="i-WDDuPXptjrTCWoUtyhuMNP">
            Vi anser att det finns utrymme för att effektivisera delar av
            arbetsmiljöpolitiken. En sådan åtgärd är att lägga ned Myndigheten
            för arbetsmiljökunskap.
          </p>
          <p xml:id="i-K5dHBYXTDaz8ScHvTrKgdp">
            Myndigheten har själv haft stora arbetsmiljöproblem och har även
            fått handledning i hur den själv ska hantera sin arbetsmiljö med
            skattebetalarnas pengar. Kompetens och kunskap om arbetsmiljö
            gör mest nytta om den är samlad på en och samma myndighet. Vi
            menar att det finns goda skäl för att låta Arbetsmiljöverket ta
            över detta fullt ut.
          </p>
          <p xml:id="i-Hqd69q23udUWCtBLdfdJEa">
            Vi anser därför att Myndigheten för arbetsmiljökunskap bör läggas
            ned och att deras ansvarsområden flyttas över till Arbetsmiljöverket.
          </p>
          <head xml:id="i-CLwkgzo2cESZvLMrbqki7w" type="h2">
            Företagshälsovården
          </head>
          <p xml:id="i-7yTTFgJAQfRyHfc73b1zu4">
            Moderaterna vill stärka det förebyggande arbetet mot psykisk
            ohälsa. Det är känt att personer med psykisk ohälsa riskerar att
            utsättas för fördomar och stigmatisering. Detta i sin tur riskerar
            att leda till högre barriärer för drabbade människor att söka
            vård och därtill ökade svårigheter att få ett arbete, vilket i
            sig kan medföra ökade påfrestningar som försämrar den psykiska
            hälsan ytterligare.
          </p>
          <p xml:id="i-66stHP3VTy5v8wwJdadjrg">
            Färre än hälften söker psykiatrisk vård som de skulle behöva
            få tillgång till. Färre än hälften får den psykiatriska vård de
            behöver. Det finns därtill en s.k. genetisk börda när det handlar
            om såväl psykisk ohälsa som psykisk sjukdom. Det handlar om föräldrar
            och barn som har samma symptom, diagnos eller sjukdom men vården
            saknar sam­ordning av dessa fall.
          </p>
          <p xml:id="i-PtWt4YsdR4j6JLFGkhtpYK">
            Vi anser mot bakgrund av det anförda att regeringen bör vidta
            åtgärder för att pröva möjligheterna att stärka det hälsofrämjande
            förebyggande arbetet med behandlingar av psykisk ohälsa inom ramen
            för företagshälsovården.
          </p>
          <head xml:id="i-FuHKd3efyLnXLH5tJoBu3H" type="h2">
            Ökad preskriptionstid
          </head>
          <p xml:id="i-TotdAzQwNnWD6juEZ4rLD4">
            Arbetsmiljöfrågorna behandlas inom flera myndigheter, och tillräckliga
            resurser hos till exempel Polismyndigheten, Åklagarmyndigheten
            och Sveriges domstolar är självklart nödvändigt för att både utredningarnas
            kvalitet och handläggningstiderna ska kunna optimeras.
          </p>
          <p xml:id="i-DzFdcRAox6567cow9TWSXt">
            Vi menar även att preskriptionstiderna för arbetsmiljöbrott är
            för korta. Preskriptions­tiden för arbetsmiljöbrott av normalgraden
            är i dag två år. Vid allvarligt brott som dödsolyckor förlängs
            den till fem år. Erfarenheterna visar dock att detta många gånger
            inte är tillräckligt för att åklagare, polis och domstolar ska
            kunna utföra de adekvata utredningar som behövs. Tekniskt sett
            kan det vara såväl komplicerade orsaksförlopp som komplicerade
            organisatoriska förhållanden. Det är ofta flera aktörer involverade,
            och det är i skarven mellan aktörerna som utredningsläget försvåras.
            Moderaterna vill därför dubbla preskriptionstiderna både för normalgraden
            och för allvarliga arbetsmiljöbrott.
          </p>
          <head xml:id="i-DMbKH9acjsv8n1d97VyRPa" type="h2">
            Regionala skyddsombud
          </head>
          <p xml:id="i-VRFdXQEh5Ufvun8R8ycJGP">
            Våren 2020 avlämnade regeringen en proposition angående utökade
            befogenheter för fackliga regionala skyddsombud där dessa skulle
            ges rätt att även gå in på arbetsplatser där man saknade medlemmar
            och ges rätt att på allmänt hållna grunder stänga ner dessa.
          </p>
          <p xml:id="i-PSg4puqcA15U8DoippHEy3">
            Vi moderater menar att skyddsombuden fyller en viktig funktion
            på svenska arbetsplatser. Det är dock uppenbart att arbetsmarknaden
            ser annorlunda ut idag än på 1970-talet då arbetsmiljölagen skrevs.
            Det har sedan arbetsmiljölagens tillkomst skett stora förändringar
            på svensk arbetsmarknad som har inverkan på skyddsombudens arbete.
            Bland annat har andelen fackligt anslutna minskat, vilket leder
            till att fler arbetsplatser inte har någon lokal facklig organisation
            som kan tillsätta ett skydds­ombud. En annan förändring är att
            företag och arbetsplatser ser annorlunda ut i dag. Det finns inte
            lika många stora företag utan i stället flera småföretag med färre
            än fem anställda. Det är även uppenbart att arbetsmiljöutmaningarna
            på flertalet arbetsplatser ser annorlunda ut i dag. Sveriges arbetsmarknad
            har i dag ett omfattande problem med psykisk ohälsa, trakasserier
            och mobbning. Det är en trend som ökar och där samhället behöver
            tänka om för att möta baksidan av den moderna arbetsplatsen.
          </p>
          <p xml:id="i-Rfc2j2qKj9GvMzaxSVe5JY">
            Vi har inget emot att skyddsombud är fackligt anslutna, men det
            bör inte vara tvingande eller normerande. Om de anställda i stället
            väljer sitt eller sina skyddsombud, som i sitt uppdrag har reguljär
            kontakt med svenska myndigheter, renodlar vi skyddsombudens arbete
            till att fokusera på arbetsmiljöarbetet. Genom att se över möjligheten
            att ge Arbetsmiljöverket en bättre insyn skulle det också vara
            enklare för myndigheten att arbeta med arbetsmiljöproblem som
            är svåra att adressera vid reguljära platsbesök. De personer som
            i dag lider av allra sämst arbetsförhållanden är de som hamnar
            utanför fackförbundens intressesfär, då de oftast inte är fackligt
            anslutna. De som arbetar på arbetsplatser utan lägsta löner och
            kollektivavtal har oftast inget skydds­ombud att vända sig till.
            Vi vill verka för att stärka rättigheterna för anställda på de
            allra mest otrygga arbetsplatserna och därför måste vi öka insatserna
            för anställda vid företag utan kollektivavtal.
          </p>
          <p xml:id="i-ByGA2bznjrWdmrnXcCsWoX">
            Vi anser att det är anmärkningsvärt att den regionala skyddsombudsverksamheten
            aldrig har utvärderats, trots att statliga bidrag går till arbetet.
            Ingen vet således hur effektiv eller framgångsrik verksamheten
            är. Den regionala skyddsombudsverksamheten och dess effekter på
            arbetsmiljöarbetet bör därför utredas.
          </p>
        </div>
        <div type="motSignatures">
          <list>
            <item xml:id="i-7BRfrfJFqnBR9N2LFhH5hS">
              Mats Green (M)
            </item>
            <item xml:id="i-JVcVB9fRu1fwVUy9aV8gNt">
              Saila Quicklund (M)
            </item>
            <item xml:id="i-LuehEw22Xxhi4r9xg4FZFt">
              Josefin Malmqvist (M)
            </item>
            <item xml:id="i-T213Tdg5dXoQ13g4YFp9hU">
              Ann-Sofie Lifvenhage (M)
            </item>
          </list>
        </div>
      </div>
    </body>
  </text>
</TEI>
