<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-00173">
  <teiHeader>
    <fileDesc>
      <titleStmt>
        <title>Gemensamt ansvar för nyanländas boende och etablering</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:173 av Christina Höj Larsen m.fl. (V)</title>
          <idno type="rdwebb">H802173</idno>
          <rs type="number">173</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H802173/text</ref>
          <ref type="dokument_url_html">http://data.riksdagen.se/dokument/H802173</ref>
          <ref type="dokumentstatus_url_xml">http://data.riksdagen.se/dokumentstatus/H802173</ref>
          <ref type="docx">http://data.riksdagen.se/fil/4C41F6C6-FD50-4245-871F-2113C244C9A0</ref>
          <ref type="pdf">http://data.riksdagen.se/fil/A8D72C4E-548D-4DE5-A54F-F03464CF4EB4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-298iuXem2wJ8bsdQJ1cTxo" type="signed"/>
        <correspContext corresp="i-298iuXem2wJ8bsdQJ1cTxo">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-E9FZz5NGRTbNXhxXufdgNx" type="submitted">
          <date when="2020-09-18"/>
          <time when="08:48:08"/>
        </correspAction>
        <correspAction xml:id="i-DFaAHG8ovmCJfs9nGjPGyZ" type="reviewed">
          <date when="2020-09-18"/>
          <time when="11:12:05"/>
        </correspAction>
        <correspAction xml:id="i-KyVpz6G1KeWWiBDaMztk7B" type="referred">
          <date when="2020-10-14"/>
        </correspAction>
        <correspAction xml:id="i-75UognEMC3URfLoyuiUcD1" type="assigned">
          <date when="2021-04-14"/>
          <time when="16:49:30"/>
        </correspAction>
        <correspContext corresp="i-75UognEMC3URfLoyuiUcD1">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-BuPvJ1MSfMYBadNgLnmNpC" type="behandlas_i"/>
        <correspContext corresp="i-BuPvJ1MSfMYBadNgLnmNpC">
          <ref type="uppgift">2020/21:AU9</ref>
          <ref type="ref_dok_id">H801AU9</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU9</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9gaWuAUbsaKfSknxfHB2Jc" type="motHeader">
        <div xml:id="i-REEEwXKMS5siwBNBHWhpXb" type="motTitle">
          Motion till riksdagen 2020/21:173 av Christina Höj Larsen m.fl.
          (V) Gemensamt ansvar för nyanländas boende och etablering
        </div>
      </div>
      <div xml:id="i-NrCRViV9i6KS2xY68iNNnf" type="motBody">
        <div xml:id="i-UM1abg2oXAXHPtSeomo53K" type="TOC">
          <head xml:id="i-MqjZyMwDJv2VXfMH1hUKzf">
            Innehållsförteckning
          </head>
          <list xml:id="i-8XFu58ncZfcDnMJFpnXXhR">
            <item xml:id="i-7PddXccwEGbgCMpC7ty5W9" style="indent-level: 1">
              Förslag till riksdagsbeslut
            </item>
            <item xml:id="i-E3KKoGSr4soCMQzCx6bUTd" style="indent-level: 1">
              1 Inledning
            </item>
            <item xml:id="i-3h2StuWu7WqUjp7q4ocnWj" style="indent-level: 1">
              2 En arbetsmarknad för alla
            </item>
            <item xml:id="i-HrvrPwwHExEhwRHXfyW1MN" style="indent-level: 1">
              3 Etableringsprogrammet
            </item>
            <item xml:id="i-wuexDaN5nnH6wne35Yy5c" style="indent-level: 2">
              3.1 Brister och svagheter i etableringsprogrammet
            </item>
            <item xml:id="i-XEqLEjGSoMTw9gMXRvssmw" style="indent-level: 2">
              3.2 Utred etableringsprogrammet
            </item>
            <item xml:id="i-DAUXt5Q1YrSKd4F8hfpeJz" style="indent-level: 1">
              4 Bosättningslagen
            </item>
            <item xml:id="i-3s1WrRthVSaany1PbCPA4S" style="indent-level: 2">
              4.1 Utvärdera bosättningslagen
            </item>
          </list>
        </div>
        <div xml:id="i-GFGJw23aYCmsdc4bVj1hnZ" type="motProposal" subtype="förslag">
          <head xml:id="i-GM65NLjg1bG2M78zXBDhT6">
            Förslag till riksdagsbeslut
          </head>
          <list xml:id="i-FMPo2HQECNCovfUYpnUpL3" style="ol">
            <item xml:id="i-3Qzp2TH2pHQXkLVwrardyB">
              Riksdagen ställer sig bakom det som anförs i motionen om att
              regeringen ska tillsätta en utredning av etableringsprogrammet
              utifrån beskrivningen i motionen och tillkännager detta för regeringen.
            </item>
            <item xml:id="i-xccgUj7EtbWrPo5pMbmf9">
              Riksdagen ställer sig bakom det som anförs i motionen om att
              regeringen ska tillsätta en utredning som utvärderar bosättningslagen
              utifrån inriktningen som beskrivs i motionen och tillkännager
              detta för regeringen.
            </item>
          </list>
        </div>
        <div xml:id="i-DixjvvRxNortzeUnXYZDea" type="motContent">
          <head xml:id="i-Kn8N3rDEgANbDjoj4828xE" type="h1">
            1 Inledning
          </head>
          <p xml:id="i-LvmFCUf7h8qc5ouJmtorAz">
            Ett solidariskt, välkomnande och värdigt flyktingmottagande är
            ett nationellt åtagande. Det är något vi som land bestämt att
            vi ska göra och som vi tar oss an tillsammans i Sverige. Vänsterpartiet
            vill att staten ska ha det övergripande ansvaret för mottagandet
            av skyddsbehövande i Sverige. Även om det är kommunerna som i
            praktiken genomför en stor del av de insatser som krävs för ett
            bra mottagande och en fungerande etablering i samhället, har staten
            det övergripande ansvaret för att det fungerar. Staten måste därmed
            säkerställa att kommunerna har rätt förutsättningar för att kunna
            genomföra sina uppdrag, både ekonomiskt och praktiskt. Mottagandet
            ska därför ha en tydlig nationell styrning och tillräcklig statlig
            finansiering.
          </p>
          <p xml:id="i-YKsYn6VEM9HWZuKNm9VHka">
            En stor del av de brister i mottagandet som kommunerna påtalat
            de senaste åren är kopplade till svagheter i etableringsprogrammet
            och lagen (2016:38) om mottagande av vissa nyanlända invandrare
            för bosättning (bosättningslagen) samt hur de samverkar med varandra.
            Några av dessa brister adresseras i denna motion.
          </p>
          <p xml:id="i-14r33tE9NLApYadbqhUEAF">
            En del av den kritik som framförts mot mottagandet av nyanlända
            från vissa kommu­ner bottnar dock i andra förhållanden. Högerstyrda
            kommuner har kommit att skylla alla sina problem på de som nyligen
            bosatt sig där. På så vis gör de nyanlända till syndabock­ar för
            kommunernas egna misslyckanden, samtidigt som de spär på rasism
            och motsätt­ningar i samhället. Såväl socialdemokratiskt ledda
            som borgerligt styrda regeringar har monterat ned välfärden till
            förmån för skattesänkning och subventioner för de som har allra
            mest. Det har skapat den ojämlikhet och segregation som präglar
            Sverige i dag. Bristen på bostäder till rimliga kostnader och
            en underdimensionerad välfärd är de verk­liga orsakerna bakom
            utmaningarna kring etablering och inkludering av nyanlända. Men
            det vill varken regeringen eller högerstyrda kommuner se.
          </p>
          <head xml:id="i-PooQjS5zxPvuhHWbUWwW9k" type="h1">
            2 En arbetsmarknad för alla
          </head>
          <p xml:id="i-7pPk53fmMtdzsww8ouWytu">
            Arbete är en viktig del i att komma in i samhället, men inte
            vilket arbete som helst och aldrig till varje pris. Skäliga löner,
            goda arbetsvillkor och fungerande kollektivavtal måste vara centrala
            förutsättningar för alla jobbskapande insatser.
          </p>
          <p xml:id="i-YauaYULbfo3KwPxNsgi4Ff">
            Bilden av nyanländas etablering på arbetsmarknaden är ofta överdrivet
            pessimistisk, vilket delvis beror på orimliga förväntningar och
            en bristande förståelse för utmaning­arna med att komma in i ett
            nytt samhälle efter att ha flytt sitt hemland. Men det beror också
            på att det finns en politisk agenda bakom att överdriva problemen
            och utmaning­arna. Vid jämförelser med andra länder klarar sig
            Sverige bra. Till exempel kommer flyktingkvinnor snabbare in på
            arbetsmarknaden i Sverige än i jämförbara länder, enligt en studie
            från Organisationen för ekonomiskt samarbete och utveckling (OECD).
            OECD:s siffror visar att sysselsättningen bland utrikes födda
            kvinnor 2018 dessutom var högre i Sverige än i exempelvis Finland,
            Danmark, Nederländerna och Tyskland.
          </p>
          <p xml:id="i-KAcVByMLFdoNxPQRFEHGjk">
            Avgörande för nyanländas möjligheter att etablera sig på arbetsmarknaden
            är, utöver att motverka diskrimineringen, att det finns jobb att
            söka samt att de som är nya i landet får goda förutsättningar
            att komplettera sina tidigare kunskaper och erfarenheter med de
            kunskaper som krävs på den svenska arbetsmarknaden. Den handlar
            om individuellt anpassade insatser i form av validering, kompetensutveckling
            och språkstudier. Vänster­partiet föreslår i andra motioner en
            rad åtgärder för att se till att asylsökande ska kunna komma i
            arbete så snabbt som möjligt utan att förstärka ojämlikheten på
            arbetsmarknad­en. Den dramatiska nedskärningen av Arbetsförmedlingens
            resurser och den fortsatt oklara framtiden för myndigheten skapar
            ökad osäkerhet kring förutsättningarna för ny­anländas etablering
            på arbetsmarknaden.
          </p>
          <head xml:id="i-Lk7G5FwjrfzrCsqbiGgnzD" type="h1">
            3 Etableringsprogrammet
          </head>
          <p xml:id="i-NFfL7ctFYhsVVJUtdxQXUb">
            Den 1 januari 2018 trädde lagen (2017:584) om ansvar för etableringsinsatser
            för vissa nyanlända invandrare (etableringslagen) i kraft. Därmed
            började ett nytt regelverk gälla för etableringsuppdraget, med
            syfte att göra Arbetsförmedlingens arbete mer effektivt och öka
            harmoniseringen mellan regelverken för nyanlända och andra arbetssökande.
            Lagändringen innebär bl.a. att etableringsuppdraget styrs mindre
            genom lag och mer genom förordning, att ett nytt arbetsmarknadspolitiskt
            program (etableringsprogrammet) införs, att etableringsplaner
            ersätts av individuella handlingsplaner och att Försäkrings­kassan
            tar över hela hanteringen av etableringsersättningen. Dessutom
            gäller numera samma sanktionsregler för nyanlända som för övriga
            arbetssökande och en utbildnings­plikt för nyanlända införs.
          </p>
          <p xml:id="i-5jodttxPYd8Mh9kiNZ3Vqh">
            Nyanlända invandrare som har fyllt 20 men inte 65 år och som
            har ett uppehållstill­stånd som kan ligga till grund för folkbokföring,
            om det har beviljats enligt 5 kap. 1, 2, 4 eller 6 §, 12 kap.
            18 §, eller 21 eller 22 kap. utlänningslagen omfattas av etableringslagen.
            Även personer med anknytning till ovan nämnda personer som ansökt
            om uppehållstill­stånd inom sex år från det att den person som
            den nyanlände har anknytning till först togs emot i en kommun
            omfattas av etableringslagen.
          </p>
          <p xml:id="i-KDq4khTXuS8sRZEFswQGzc">
            Den som omfattas av etableringslagen och som är anmäld som arbetssökande
            hos Arbetsförmedlingen får anvisas till etableringsprogrammet.
            Bland de insatser som ingår i etableringsprogrammet finns språkutbildning
            (sfi), samhällsorientering, arbetsmark­nadsutbildning, arbetsträning,
            praktik, stöd och matchning, yrkesintroduktionsanställ­ning och
            validering av kompetens och kunskap. Flera typer av subventionerade
            anställ­ningar kan ingå i etableringsprogrammet, bland annat introduktionsjobb,
            nystartsjobb, extratjänster och moderna beredskapsjobb. Snabbspår
            är ytterligare en insats inom pro­grammet som syftar till att
            skapa snabbare vägar in på arbetsmarknaden för nyanlända med relevant
            utbildning eller yrkeserfarenhet inom ett bristyrke. Snabbspåret
            består av tre steg: kartläggning av personens tidigare kompetens,
            bedömning av personens för­måga och komplettering av kunskaper
            genom utbildning och praktik.
          </p>
          <p xml:id="i-5ZRHHfGz4v7vs3qjikbtxN">
            En person som deltar i etableringsprogrammet får etableringsersättning
            med ett bestämt belopp per dag för högst fem dagar i veckan. Den
            som deltar i etablerings­programmet på heltid får 308 kronor per
            dag fem dagar i veckan, men vid kartläggning och upprättande av
            en individuell handlingsplan innan programmet börjar är ersättning­en
            231 kronor per dag. Beloppet per dag minskas vid arbete eller
            annan ersättning från Försäkringskassan. Den som deltar i etableringsprogrammet
            och har barn som den bor tillsammans med kan även få etableringstillägg
            för högst tre barn om vissa villkor är uppfyllda. Etableringstillägget
            är 800 kronor i månaden för barn som är under 11 år och 1 500
            kronor för barn som har fyllt 11 men inte 20 år. Den som deltar
            i etableringspro­grammet och bor ensam i egen bostad kan också
            få bostadsersättning. Om en person som är inskriven i etableringsprogrammet
            inte deltar i de beslutade aktiviteterna kan hen bli varnad och
            sedan få sin etableringsersättning indragen.
          </p>
          <p xml:id="i-4EkhdA35GsAaQiRyK69ZdC">
            De nyanlända som inte har gått i skolan alls, bara har gått grundskolan
            eller inte har studerat motsvarande en svensk gymnasieutbildning
            kan omfattas av utbildningsplikt. Den som omfattas av utbildningsplikt
            ska ansöka om studier på komvux eller till allmän kurs på en folkhögskola.
          </p>
          <p xml:id="i-PRaNjQQLJSi1owhVxpivC7">
            En nyanländ kan delta i etableringsprogrammet i sammanlagt 24
            månader under en period på 36 månader, räknat från den tidpunkt
            då hen fått sitt personnummer. Den som inte har fått ett arbete
            efter tiden i etableringsprogrammet hänvisas vanligtvis till andra
            arbetsmarknadspolitiska program, exempelvis jobb- och utvecklingsgarantin
            eller jobb­garantin för ungdomar.
          </p>
          <head xml:id="i-BHLa72rYJK43VonKNBWv7K" type="h2">
            3.1 Brister och svagheter i etableringsprogrammet
          </head>
          <p xml:id="i-KBtiXxodWAca8Yx7i9fzEN">
            Etableringsprogrammet har utvärderats vid flera tillfällen och
            av olika aktörer. I rapport­en Aktiviteter för flykting- och anhöriginvandrare
            inom etableringsprogrammet, skriven av Pernilla Andersson Joona
            på uppdrag av Institutet för arbetsmarknads- och utbild­ningspolitisk
            utvärdering (IFAU), konstateras att en stor del av de nyanlända
            framför allt deltar i insatser av förberedande karaktär under
            programtiden. En relativt sett liten andel deltar i arbetsmarknadsrelaterade
            insatser såsom arbetsmarknadsutbildningar och subventionerade
            anställningar. Vidare framkommer att det finns stora skillnader
            mellan män och kvinnor, medan skillnader som går att härleda till
            utbildningsbakgrund är små. Kvinnor deltar i förberedande insatser
            under längre tid medan män i högre utsträckning tar del av arbetsmarknadsrelaterade
            insatser. Kvinnor gör också i högre utsträckning uppehåll i programmet
            p.g.a. föräldraledighet. Rapporten visar också att deltagandet
            i mer arbetsmarknadsnära aktiviteter ökar med tiden, framför allt
            mellan det första och andra året.
          </p>
          <p xml:id="i-3peRdVsLSYvBGPwc2XkyYd">
            I rapporten analyseras också sambandet mellan deltagande i olika
            aktiviteter och sannolikheten att vara sysselsatt. Resultatet
            är ganska väntat, utifrån tidigare forskning. Subventionerade
            anställningar och deltagande i vuxenutbildning är positivt korrelerade
            med sysselsättningsgrad. Även deltagande i arbetspraktik och arbetsmarknadsutbildning
            ökar chanserna att komma in på arbetsmarknaden. Deltagande i hälsofrämjande
            och soci­ala aktiviteter är negativt korrelerade med sysselsättning.
            Detta resultat kan förklaras med att personer som deltagit i dessa
            aktiviteter redan stod längre ifrån arbetsmarknaden än andra.
            Sambanden tycks se ut på liknande sätt för män och kvinnor och
            för deltagare med olika utbildningsnivå.
          </p>
          <p xml:id="i-8iMYTK3qnZpVhUk7M3pP6j">
            Efter tiden i etableringsprogrammet går många vidare till jobb-
            och utvecklings­garantin (JOB) och kan inom ramen för detta program
            fortsätta att delta i olika typer av aktiviteter. Men många som
            deltar i JOB har inte kvalificerat sig för arbetslöshetsersätt­ning
            och många erhåller då aktivitetsstöd på garantinivå som ofta behöver
            kompletteras med försörjningsstöd. Eftersom kommunerna, som beslutar
            om försörjningsstöd, har möjlighet att ställa krav på motprestation
            från dem som erhåller försörjningsstöd har det i vissa fall lett
            till att de som mottar försörjningsstöd deltar i kommunala arbetsmark­nadsinsatser.
            Hur väl dessa fungerar är därför en viktig fråga att utreda närmare,
            enligt Andersson Joona.
          </p>
          <p xml:id="i-QBLh7Wrs2oJBSTuWbRrivc">
            I en studie genomförd av Arbetsförmedlingen 2019 analyseras mötet
            mellan arbets­förmedlare och arbetssökande. Av studien framkommer
            att arbetsförmedlarna ofta upp­lever att det är svårt att hitta
            aktiviteter som motsvarar de arbetssökandes behov. Sam­tidigt
            ska arbetsförmedlaren inom ramen för sitt uppdrag se till att
            individer deltar i aktiviteter på heltid för att de ska kvalificera
            sig för ersättning. Undersökningen visar också att utrikes födda
            kvinnor i högre grad anvisas till insatser med syfte att uppfylla
            aktivitetskraven, snarare än med syfte att insatsen ska leda till
            jobb. Samtidigt matchas män i större utsträckning mot lediga arbeten
            eller hänvisas till arbetsmarknadsnära in­satser. En möjlig förklaring
            som förs fram i rapporten är att stereotypa uppfattningar kring
            utrikes födda män och kvinnor kan påverka vilka insatser män respektive
            kvinnor deltar i.
          </p>
          <p xml:id="i-RQpdSihXpvYhNzjBYxMoUc">
            I en annan studie från Arbetsförmedlingen från 2018 dras också
            slutsatsen att kvinnor i lägre utsträckning får ta del av arbetsnära
            insatser, som arbetsmarknadsutbildningar, arbetspraktik, instegsjobb
            och nystartsjobb. En möjlig förklaring som diskuteras i studien
            är att män träffar en arbetsförmedlare i högre utsträckning än
            kvinnor och att de också träffar arbetsförmedlaren tidigare i
            arbetslöshetsperioden. Här diskuteras också hypote­sen att arbetsförmedlare
            har olika föreställningar om kvinnor och män i den arbetsmark­nadspolitiska
            bedömningen som en möjlig förklaring till skillnaderna.
          </p>
          <p xml:id="i-9AnkP2JgAypyDiiZVSi7fd">
            Statskontoret har utvärderat konsekvenserna av den nya etableringslagen
            från 2018. Statskontoret bedömer att Arbetsförmedlingen i stora
            delar har genomfört regelverket väl, men att effekterna för arbetsförmedlarnas
            arbete och de nyanländas deltagande i ut­bildning varit små.
          </p>
          <p xml:id="i-JLL24WzFjHNy3hXe3Exwyk">
            Regelverket har inte haft någon större effekt på Arbetsförmedlingens
            möjligheter att arbeta mer effektivt och erbjuda individanpassade
            insatser. Statskontoret bedömer att de önskade effekterna kan
            uppnås på sikt.
          </p>
          <p xml:id="i-Vf8QMeE6r8SSU9dViViMoc">
            Inom etableringsprogrammet förväntas de nyanlända ta ett större
            ansvar än tidigare för att själva driva sin etableringsprocess
            framåt. Statskontoret ser en risk för att det kan vara svårt för
            dem att ta det ansvaret om de exempelvis inte förstår informationen
            om vad som gäller. Ett ökat fokus på arbetsförmedling kan även
            få till följd att målet om etablering i samhällslivet kommer i
            skymundan.
          </p>
          <p xml:id="i-Jmbg3SaTsLZQKrtr36RLzP">
            Utbildningsplikten har haft liten effekt på nyanländas deltagande
            i utbildning, något Statskontoret förklarar med att Arbetsförmedlingen
            är beroende av att kommunerna kan anpassa sitt utbildningsutbud
            till personer med kort utbildning och begränsade kunskap­er i
            svenska. En sådan anpassning tar tid och försvåras av bl.a. lärarbrist.
            En annan tänk­bar förklaring är att det har tagit tid för Arbetsförmedlingen
            att avgöra hur utbildnings­plikten ska tillämpas. Arbetsförmedlingen
            har gradvis förtydligat att alla typer av arbeten går före utbildning.
            Statskontoret bedömer att denna tolkning kan leda till att utbildningsplikten
            inte blir någon tydlig utbildningssatsning.
          </p>
          <p xml:id="i-GWar7PAR4Cm4aopshiGzyP">
            Slutligen konstaterar Statskontoret att regeringen behöver förtydliga
            syftet med ut­bildningsplikten om den ska bli ett verktyg för
            att stärka de nyanländas långsiktiga etablering. Det behöver också
            bli tydligare hur Arbetsförmedlingen ska stödja de ny­anlända
            i etableringsprocessen.
          </p>
          <p xml:id="i-FKDTin5E13k3Scvhdcr7D4">
            En annan faktor som påverkar etableringen och inkluderingen i
            samhället är migra­tionspolitiken och de förutsättningar som ges
            av asyllagstiftningen. Den nuvarande ord­ningen med tillfälliga
            uppehållstillstånd som huvudregel infördes genom lagen (2016:752)
            om tillfälliga begränsningar av möjligheten att få uppehållstillstånd
            i Sverige (begräns­ningslagen) som föreslås göras permanent i
            Migrationskommitténs betänkande. Denna ordning försämrar möjligheterna
            att etablera sig i samhället och på arbetsmarknaden för samtliga,
            enligt rapporter från bl.a. Röda Korset och Arbetsförmedlingen.
            Arbetsförmed­lingen menar också att kvinnors arbetsmarknadsdeltagande
            påverkas mer än mäns, till följd av tillfälliga uppehållstillstånd.
          </p>
          <p xml:id="i-WqhQQe9x38VhREarxwFRzP">
            I den nuvarande ordningen, och den som föreslås av Migrationskommittén,
            krävs att man uppfyller vissa krav för att få permanent uppehållstillstånd.
            Ett av dessa krav är försörjning genom arbete. Försörjning på
            viss nivå krävs även för att kunna återförenas med sin familj.
            Det innebär att människor tar första bästa jobb för att kunna
            få trygg­heten som ett permanent uppehållstillstånd och möjligheten
            att återse sin familj innebär, i stället för att exempelvis vidareutbilda
            sig eller validera sina tidigare kunskaper. Det leder till en
            sämre matchning på arbetsmarknaden och att människor tar arbeten
            de är överkvalificerade för och samtidigt tränger undan annan
            mindre kvalificerad arbetskraft från arbetsmarknaden. Denna politik
            riskerar också att förstärka den etniska skiktningen på arbetsmarknaden.
          </p>
          <p xml:id="i-AejpMQokt6sR48txyZv7ob">
            2013 inleddes utvecklingsprogrammet JiM (Jämställdhetsintegrering
            i myndigheter) av Nationella sekretariatet för genusforskning,
            på uppdrag av regeringen. I januari 2018 tog Jämställdhetsmyndigheten
            över arbetet. Programmet syftar till att jämställdhetsinte­grera
            arbetet i de 58 deltagande myndigheterna. Satsningen avslutades
            2018, med ambi­tionen att myndigheternas arbete med jämställdhetsintegrering
            skulle fortsätta som en del av den ordinarie verksamheten med
            stöd av Jämställdhetsmyndigheten. En av de myndigheter som deltog
            i programmet var Arbetsförmedlingen. Myndighetens analyser visar
            att kvinnor tar del av etableringsuppdraget i lägre utsträckning
            än män.
          </p>
          <p xml:id="i-YEkJuguC2PNGNR2xReXwtf">
            Enligt den nya etableringslagen omfattas inte de som har uppehållstillstånd
            p.g.a. an­knytning till svenska medborgare eller till personer
            som kommunplacerades för sex år sedan eller tidigare av etableringsprogrammet.
            Denna begränsning baseras på antaganden om att personer som invandrar
            p.g.a. anknytning till en person som varit här länge nog får det
            stöd den behöver från anknytningspersonen. Det är ett problematiskt
            antagande som inte tar hänsyn till att det stödet kan variera.
            Det riskerar också att stärka en eventu­ell beroendesituation
            mellan den nyanlände och anknytningspersonen. Det är vanligtvis
            kvinnor som invandrar p.g.a. anknytning till män. Att neka dessa
            kvinnor en individuell rätt till etableringsinsatser innebär sämre
            förutsättningar för en mer jämställd etablering på arbetsmarknaden.
            Vänsterpartiet anser att regelverket för etableringsinsatser bör
            om­fatta alla som invandrar p.g.a. anknytning.
          </p>
          <head xml:id="i-3HYSV8LnKSzwNekWM73j9L" type="h2">
            3.2 Utred etableringsprogrammet
          </head>
          <p xml:id="i-ALZpPdUjPJSDXVMw2kNzMk">
            Av de utredningar och granskningar som genomförts framgår dels
            att Arbetsförmedling­en behöver förbättra jämställdheten i sin
            verksamhet, dels att etableringsprogrammet bör pågå längre än
            under två år. De aktiviteter som i högre grad leder till arbete
            påbörjas normalt i slutet av etableringstiden, och i många fall
            når deltagarna inte dit under två år. De fastnar i stället i förberedande
            aktiviteter. Även om andra program tar vid när etable­ringstiden
            tar slut finns inte alltid samma aktiviteter att tillgå i dessa
            program. Den korta etableringstiden begränsar också möjligheterna
            att utforma mer långsiktiga etablerings­planer och riskerar att
            lägga över ett större ansvar, alltför tidigt, på kommunerna.
          </p>
          <p xml:id="i-3PaFdCA6mSzupb1ivipBUV">
            Vänsterpartiet anser att etableringsprogrammet bör utredas utifrån
            den kritik som framkommit. Tidsperioden för hur länge man kan
            delta i programmet bör utvärderas, utifrån ambitionen att man
            bör kunna delta tills man kommer i arbete. Den tvååriga etableringstiden
            hänger också samman med den period som kommunen får ersättning
            för de nyanlända de tar emot. Regleringen kring dessa ersättningar
            bör också utredas med stöd från Statskontorets uppdrag att kartlägga
            kommunernas mottagandeverksam­het. Den bristande jämställdhet
            som karaktäriserar etableringsprogrammet måste åt­gärdas.
          </p>
          <p xml:id="i-QMkuzhacixcLctSG2qHy5B">
            Regeringen ska tillsätta en utredning av etableringsprogrammet
            utifrån beskrivning­en ovan. Detta bör riksdagen ställa sig bakom
            och ge regeringen till känna.
          </p>
          <head xml:id="i-XjC4Y2NhdhKgkLfX5K5XGA" type="h1">
            4 Bosättningslagen
          </head>
          <p xml:id="i-Kr3jUmfByqUa9SsHQgD96j">
            Den 1 mars 2016 trädde lagen (2016:38) om mottagande av vissa
            nyanlända invandrare för bosättning (bosättningslagen) i kraft.
            Lagen innebär att nyanlända anvisas till kom­muner enligt en tvingande
            fördelning och syftade till att motverka en ojämn fördelning av
            nyanlända mellan kommunerna. Vänsterpartiet stod bakom lagen när
            den infördes men lyfte även en del kritik mot brister i lagens
            utformning, bland annat avsaknaden av sanktioner för de kommuner
            som inte följer lagen. Tyvärr har det visat sig att vi hade fog
            för vår kritik. Därför behövs nu en översyn av lagen.
          </p>
          <p xml:id="i-9is7d5CcpHNfJZvi6iSoLo">
            Ett annat problem med lagen är otydligheten kring hur långt kommunens
            ansvar sträcker sig i tid. Det har lett till att vissa kommuner
            endast ordnat boende under en två­årsperiod, utifrån den s.k.
            etableringstiden – då kommunen får särskilt statligt stöd för
            mottagande av nyanlända – med hemlöshet som följd.
          </p>
          <p xml:id="i-6EEqEWa2zRYwadPEacnLMz">
            I Solna tvingades nyanlända tälta i mitten av november 2018 till
            följd av kommunens agerande. Efter att Lidingö fattat liknande
            beslut överklagades det till kammarrätten som gav kommunen rätt.
            Domstolen motiverade beslutet med att det av lagen inte fram­går
            vad som menas med att ta emot en nyanländ för bosättning. Kammarrätten
            menade vidare att det inte heller framgår i vilken utsträckning
            anvisade kommuner är skyldiga att tillhandahålla bostäder till
            nyanlända eller hur bosättningen ska ordnas. Domen över­klagades
            till Högsta förvaltningsdomstolen som inte gav något prövningstillstånd.
          </p>
          <p xml:id="i-7zE5evTLkHazvbVBBYNiJQ">
            Det är framför allt välmående och borgerligt styrda kommuner
            som Lidingö, Solna, Nacka, Ekerö och Vellinge som tolkat lagen
            på detta sätt och/eller vägrat ta emot de nyanlända som anvisats
            dit.
          </p>
          <p xml:id="i-Y28rAQQMyqSGtxe4xCF1Sk">
            Utöver att landets kommuner skulle ta ett gemensamt ansvar för
            mottagandet av ny­anlända syftade lagen också till att ”förbättra
            etableringen av nyanlända på arbetsmark­naden och samhällslivet”.
            Det är svårt att se hur en osäker bostadssituation eller i värsta
            fall hemlöshet ska bidra till att uppfylla dessa syften.
          </p>
          <p xml:id="i-UsJyceUpqmRGacTfPEz5E7">
            De kommuner som endast erbjudit boende under två år har framför
            allt hänvisat till att det skulle strida mot likabehandlingsprincipen
            att ge nyanlända familjer förtur till bostäder. De menar att nyanlända
            inte ska särbehandlas och att samma skyldigheter och rättigheter
            ska omfatta nyanlända som övriga.
          </p>
          <p xml:id="i-UWWzyJMQ88jbtVTRPRCfCV">
            Likabehandlingsprincipen innebär att lika fall ska behandlas
            lika. De nyanlända i fråga har tilldelats bostäder med stöd av
            lagen (2016:38) om mottagande av vissa nyan­lända invandrare för
            bosättning. Någon motsvarande lagstiftning finns inte för andra
            grupper. Vänsterpartiet menar att en jämförelse mellan den situation
            de nyanlända befinner sig i och andra grupper som är i behov av
            boende därför inte låter sig göras i en rättslig mening.
          </p>
          <p xml:id="i-HHtaonr4SntQrtkjgR9CWJ">
            Enligt socialtjänstlagen har den som inte själv kan tillgodose
            sina behov rätt till för­sörjningsstöd. Denna rätt omfattar alla,
            även människor som nyligen kommit till landet. Beslutet att avsluta
            hyreskontrakten för de nyanlända innebär därmed att socialtjänsten
            i dessa kommuner tar över ansvaret för gruppens behov.
          </p>
          <p xml:id="i-6Yvmg8cwmP1YkKycwFXP6C">
            En problematik som hänger nära samman med missbruket av bosättningslagens
            brister är det fenomen som kommit att kallas social dumpning,
            som innebär att kommu­ner aktivt medverkar till att individer
            bosätter sig i en annan kommun. Fenomenet har uppmärksammats i
            media och av kommuner och kan innebära att kommuner eller andra
            aktörer bidrar till eller uppmanar personer i stort behov av samhällsservice
            att flytta till en annan kommun. Ofta sker det utan att den mottagande
            kommunen informerats. I dagsläget finns dock ingen uppgift om
            hur vanligt förekommande detta är och vad som är de bakomliggande
            orsakerna till det. Regeringen gav nyligen Statskontoret i uppdrag
            att definiera och kartlägga förekomsten av social dumpning. Statskontoret
            ska också lämna förslag på åtgärder för att motverka problematiken
            för kommuner och de person­er som drabbats.
          </p>
          <p xml:id="i-DWMawc32xAGTY8ue5Ru7tY">
            I proposition 2015/16:54 Ett gemensamt ansvar för mottagande
            av nyanlända, som föregick bosättningslagen, skrev regeringen:
          </p>
          <p xml:id="i-H5csjc9pRv2rke8b8Ux322">
            Den föreslagna lagen kommer att slå fast att flyktingmottagandet
            är ett gemensamt ansvar för landets kommuner och regeringens bedömning
            är att kommunerna kommer att vara med och ta detta ansvar även
            om det inte finns sanktioner kopplade till den före­slagna lagen.
            Regeringen anser således att det inte finns anledning att anta
            att kommun­erna inte kommer att fullgöra sin skyldighet enligt
            den lag som föreslås. Det kan enligt regeringens bedömning inte
            heller anses nödvändigt att med hänsyn till syftet med lagen i
            nuläget föreslå sanktioner. Regeringen utesluter emellertid inte
            att en sanktionsmöjlig­het kan övervägas efter en uppföljning
            av lagens tillämpning. Regeringen vill betona att för det fall
            det visar sig att den föreslagna lagen inte får avsedd effekt
            bör sanktioner övervägas.
          </p>
          <p xml:id="i-CFRdGzEdVtkEgKn2SQRbeB">
            Det får nu anses stå klart att regeringen felbedömde kommunernas
            vilja att vara med och ta detta ansvar och att det därför är dags
            att överväga sanktioner.
          </p>
          <p xml:id="i-M13gn6dVZ9hcMUuxrZXhRd">
            En annan brist med bosättningslagen som påtalats av vissa kommuner
            är att de som bott i eget boende (EBO) under tiden som asylsökande
            inte omfattas av lagen. Det leder till att de inte inkluderas
            när antalet som ska anvisas till varje kommun bestäms, med följden
            att antalet nyanlända fördelas ojämnt. Dessutom går de nyanlända
            som bott i eget boende miste om möjligheten att anvisas till en
            kommun och möjligen ett mer för­delaktigt boende.
          </p>
          <p xml:id="i-d5jnC61mUTHHcrN2F9iV3">
            Samtidigt som vissa kommuner bryter mot lagen och inte tar emot
            de nyanlända som anvisas dem eller gör allt för att minimera sitt
            ansvar har flera kommuner, bl.a. Krokom, önskat få fler nyanlända
            anvisade till sig. Enligt en undersökning från TV4 vill var sjätte
            kommun ta emot fler nyanlända än de fått tilldelat sig. Dessa
            kommuner pekar därmed på en annan brist i lagen, nämligen att
            de som vill ta emot fler nyanlända inte får det. Vänsterpartiet
            anser därför att lagen bör göras mer flexibel så att de kommuner
            som önskar kan få ta emot ett större antal nyanlända och de som
            redan tagit ett stort ansvar kan avlastas. Om staten ger tillräckliga
            resurser och goda förutsättningar för kommuner­na ökar också sannolikheten
            att fler kommuner kommer vilja ta ett större ansvar.
          </p>
          <head xml:id="i-RuHi3ZXdNTpKtChUdmXzJn" type="h2">
            4.1 Utvärdera bosättningslagen
          </head>
          <p xml:id="i-4e9vchADhZFjDZpQsz5AwF">
            Det är nu över fyra år sedan bosättningslagen trädde i kraft.
            Lagen har ett gott syfte och behövs för ett fungerande mottagande
            av nyanlända. De brister som beskrivs ovan för­svårar dock möjligheterna
            att leva upp till dessa syften. Därför anser Vänsterpartiet att
            lagen nu bör utvärderas.
          </p>
          <p xml:id="i-7uDAWgVVmR9kyaGpSK2JKZ">
            Utvärderingen bör dels se över möjligheterna att ta emot fler
            nyanlända för de kom­muner som önskar och införandet av sanktioner
            mot de kommuner som inte följer lagen. Utvärderingen bör också
            undersöka hur lagen bättre kan ta hänsyn till och inkludera de
            som bor i EBO vid fördelning av nyanlända till kommuner. Utvärderingen
            bör även för­tydliga att det kommunala ansvaret inte tar slut
            efter två års tid samt se över ersättnings­nivåerna och stödet
            till kommunerna. Slutsatserna från Statskontorets två uppdrag
            att definiera och kartlägga förekomsten av social dumpning samt
            att kartlägga kommuner­nas mottagandeverksamhet bör inkluderas
            i utvärderingen. Slutligen bör den samverka med den utredning
            av etableringsuppdraget som föreslås ovan, inte minst avseende
            hur tiden för kommunernas ansvar bör regleras och hur stödet och
            ersättningen till kommu­nerna bör utformas samt vilka tidsgränser
            som bör gälla för dem.
          </p>
          <p xml:id="i-BRtt43KojSGm9ow79ESGQN">
            Regeringen ska tillsätta en utredning som utvärderar bosättningslagen
            utifrån inrikt­ningen som beskrivs ovan. Detta bör riksdagen ställa
            sig bakom och ge regeringen till känna.
          </p>
        </div>
        <div xml:id="i-SNUNjn1FFrJKj1MvBwWp9B" type="signatureBlock">
          <list xml:id="i-E2162vBjJ4ky5pzRsSNEo5">
            <item xml:id="i-Mk2i5j3ZYQy5kYWHGwnvzW" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-TrvEqusgWX6ADukVAHoXjG" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-QGYNYMC4thWQcsyKFHJdYq" who="i-FqirGpgVadzcvH1i4Q2RHU" type="signature">
              Jon Thorbjörnson (V)
            </item>
            <item xml:id="i-HeWTfgEvx6R5ZYkVWv28vo" who="i-PAfMpaW8KP2UfRTBpXARTc" type="signature">
              Linda Westerlund Snecker (V)
            </item>
            <item xml:id="i-EAixk1RN9SfbNa6bxwrSVR" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
