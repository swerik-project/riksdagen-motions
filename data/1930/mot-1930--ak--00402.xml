<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--ak--00402">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__402/mot_1930__ak__402-001.pdf"/>
      <fw xml:id="i-FnMqBUdcVKx1nLv5EGQwMS">
        Motioner i Andra kammaren, Nr 402. Z
      </fw>
      <div xml:id="i-TbgrsrGevALSqdaYyM4Zt1" type="motHeader">
        <div xml:id="i-DN6F3GP5Ms9wVhASm6tdA8" type="motTitle"/>
        <div xml:id="i-ANtn3YM84BdKRtr87xGiUF" type="motSubmissionInfo"/>
      </div>
      <div xml:id="i-EHCuhNKgVh4sWmAKzSjHA" type="motBody">
        <div xml:id="i-E5xWWoCALqv9B7GWC6iKw">
          <p xml:id="i-3yftFKpNVJgsvfW8DGoxNP">
            Nr 402.
          </p>
          <p xml:id="i-YLshd2CL81c7GQLQtLnMZm">
            Av herr Herou m. fl., om avslag å Kungl. Maj:ts proposition,
            nr 82, angående åtgärder för den inhemska sockerbetsodlin- gens
            uppehållande.
          </p>
          <p xml:id="i-MLmpFwrgxVGDt2Vyt1M3J7">
            I kungl. proposition nr 82 föreslås höjande av sockertullen från
            10 till 13 öre pr kg. I motiveringen härför anför vederbörande
            departementschef: » Förhållandena å den internationella sockermarknaden
            hava medfört, att den svenska sockerbetsodlingen för närvarande
            befinner sig i ett svårt läge. Priset å socker har nedgått, så
            att man får gå årtionden tillbaka i tiden för att finna ett motstycke
            härtill.» — — — »Sockerbetsodlingen befinner sig i ett bekymmersamt
            läge» — — — »Erfarenheterna från 1929 års delvis nedsatta betodling
            och råsocker- fabrikation ådagalägger, såsom framgår av utredningen
            i denna del, icke endast att ett stort antal av hithörande arbetare
            det året gått miste om arbetstillfällen å betfälten och i råsockerfabriker
            utan även att lönenivån för de med skötseln och upptagningen av
            betorna sysselsatta arbetarna sänkts.» Den utredning, som ligger
            till grund för kravet om förhöjd sockertull, sysslar med frågorna
            ur synpunkten: hur göra betodlingen konkurrenskraf- tig med hänsyn
            till den internationella sockermarknaden. Av stort intresse hade
            varit att också upptagits frågan: hur verkar nu ut- gående tullskydd
            för landets jordbrukare i dess helhet, hur betungande är nuvarande
            sockertullen för arbetarna och bönderna, d. v. s. huvudmassan
            av mindre bärkraftiga konsumenter? Hur mycket av »arbetsförtjänsterna»
            betalas redan nu av konsumenterna genom den fördyring av sockret,
            som sker genom sockertullen? När regeringen vid fjolårets riksdag
            begärde 3 öres förhöjning av socker- tullen, sökte den bryta motståndet
            mot en sådan politik genom att framhålla åtgärdens provisoriska
            karaktär. Man skulle ge en tillfällig uppmuntran åt sockerbetsodlingen,
            i avvaktan på ett bättre bedömande av frågan om den svenska betodlingens
            möjligheter att uthärda konkurrensen från de rör- sockerproducerande
            länderna. Ja, man gjorde även förespeglingar om att ett annat
            år behov av 3 öres- förhöjningen kunde utebli. Departementschefen
            anförde då: »Den föreslagna åtgärden är av tillfällig karaktär,
            i det att förslaget förutsätter alt, därest icke statsmakterna
            på grund av fortsatt behov av liknande åtgärd även för nästa år
            annorlunda besluta, den hittills gällande tullsatsen å socker
            ånyo skall bliva gällande från och med den 1 febr. 1930.»
          </p>
          <pb facs="riksdagen-motions-pdf/data/1930/mot_1930__ak__402/mot_1930__ak__402-002.pdf"/>
          <fw xml:id="i-KfwKDC95kxFfMWPwzD7fb6">
            8 Motioner i Andra kammaren, Nr 402.
          </fw>
          <p xml:id="i-SiAsL4ZghFUQ6erTFTZWE7">
            Åtgärdernas tillfälliga karaktär betonades jämväl även av utskottet,
            som förordade subvention, och av vissa reservanter, som understödde
            regeringens förslag. Subventionslinjens förespråkare (socialdemokrater
            och frisinnade) betonade den »&gt;tillfälliga karaktären» med
            hänsyn till begärd utredning angående sockerproduktionens allmänna
            läge och förutsättningar. Denna utredning har gett material, som
            ligger till grund för regeringens förnyade förslag om »tillfällig»
            tre öres förhöjning av sockertullen. Detta material ger ingen
            anledning antaga, att betodlingen i Sverige skulle ha möj- ligheter
            att uthärda konkurrens med andra länder, som ha gynnsammare möjligheter
            för produktion av socker. Sockersakkunniga måste framhålla: »
            Trycket utifrån — — — vore dock fortfarande mycket kännbart och
            hade under senaste året högst väsentligt skärpts.» Av bilagorna
            till kungl. prop. kan härom anföras: 1) (Dr O. Arrhenius) »Man
            har sålunda all anledning att vänta, att Java fortsätter att konkurrera
            och kommer att öka sin konkurrenskraft. Brittiska Indien torde
            ej vara att räkna med som exportland. Sannolikt kommer konsumtionen
            inom landet att stiga. Hawaii har f. n. så höga produktionskostnader,
            att som driften nu är lagd man ej kan vänta någon svårare konkurrens
            från det hållet. Cuba däremot har sin stora styrka i sin primitivitet.
            En förbättrad orga- nisation, en driftsförbättring kan där åstadkomma,
            att räntabiliteten hos industrien högst betydligt förbättras.
            Det finnes intet skäl för att ej antaga, att Cuba skulle kunna
            öka sina skördar till samma höjd som Hawaii har på obevattnade
            fält. Med hänsyn till rörsockerindustriens nuvarande läge kan
            man sålunda säga, att man under de närmaste åren snarast har att
            vänta en produktions- ökning och stabila eller något fallande
            priser på produkten.» 2) (Enl. dr E. Sylwan) »Såsom förestående
            redogörelse för förhållandena å sockermarknaden torde giva vid
            handen, är prisbildningen å denna mark- nad alltjämt utsatt för
            säregna och abnorma inflytelser. Genom fortsatt överproduktion
            ligger sockerprisets allmänna nivå fortfarande så lågt, att framställningskostnaderna
            för den övervägande delen av de sockerkvanti- teter, som tillföras
            den fria världsmarknaden, icke bliva täckta. Genom till- komsten
            av en central försäljningsorganisation för kubanskt exportsocker
            ävensom genom den av denna organisation bedrivna försäljningspolitiken
            har råsockerpriset i intet av världens viktigaste underskottsområden
            blivit så starkt nedpressat som i Europa. Genom den tjeckiska
            pris- och subven- tionspolitiken har vitsockerpriset på den fria
            europeiska marknaden i för- hållande till råsockerpriset tryckts
            ned i sådant läge, att marginalen mellan nämnda pris ej längre
            täcker raffinadkostnaden. Samtliga dessa inflytelser ha direkt
            eller indirekt påverkat Hamburgnoteringen för vitsocker, vilken
            är normerande för prisbildningen å den svenska sockermarknaden.»&gt;
            Man har icke anledning antaga, att »sockerkrisen är av övergående
            natur»,
          </p>
          <pb facs="riksdagen-motions-pdf/data/1930/mot_1930__ak__402/mot_1930__ak__402-003.pdf"/>
          <fw xml:id="i-M2qCcRGs4rXJb77HTpNvKp">
            Motioner i Andra kammaren, Nr 402. 9
          </fw>
          <p xml:id="i-Afw78HCEyihhgQqVYvrqfs">
            att »tullskyddet kan bli tillfälligt», utan att dylika antydningar
            eller löften nu som i fjol äro svepskäl, och att således vad som
            föreslås kommer att bli inledningen till en varaktig åtgärd. Sockersakkunniga
            påvisa själva, att »osedvanligt lågt världsmarknadspris å socker
            har medfört, att det svenska sockerpriset och till följd härav
            jäm- väl det svenska betpriset blivit synnerligen låga». Sedan
            början av 1927 har priset å 1 kg krossad melis nedgått från 38—40
            öre till 30—34 öre vid början av 1928 samt till 25 öre den 9 januari
            1929, samt i februari 1930 till 22 öre! Alltså: hur förklara att
            en tull av 10 öre vore nödvändig 1927 med ett pris av 40 öre,
            men att 13 öre skulle räcka till 1930 vid ett pris av 22 öre pr
            kg? Tydligt är att tullvännerna i varje situation söka grabba
            åt sig så mycket understöd som de genom allehanda konster och
            politiskt spel kunna åstadkomma. När man gör aktionen om förhöjd
            sockertull till en fråga om »hjälp åt det betryckta jordbruket»,
            så är detta politiskt falskspel i högsta grad. Huvudparten av
            landets jordbrukare kan aldrig gagnas, utan utsuges, av sockertullen.
            »Skydd» få högst 21000 betodlare, varav ensamt i Skåne 15 000,
            för- dyring av sina omkostnader få cirka 400 000 jordbrukare.
            Som skydds- åtgärd för jordbruket karakteriseras saken av att
            endast åtta tiondels pro- cent (0,8 2) av åkerarealen i landet
            normalt upptages av betodling. Under gnäll om nödvändigheten av
            att uppehålla sockernäringen har svenska staten sedan 1907 genom
            sockertullen, och därmed genom fördyring över världsmarknadspriset
            å socker, plockat ur befolkningens portmonnäer ungefär fyra hundra
            (400) miljoner kronor! Härav har ”/, gått till stats- kassan.
            På denna tid har »sockernäringen» inklusive betodlingen mottagit
            cirka 300 miljoner kronor i »skydd» och dessa summor ha avpressats
            arhe- tarna och bönderna. Man har skyddat jordbrukarna på landets
            bästa bruk- ningsdelar och flått och skinnat, rövat från dem,
            som i första hand — om någon — bort ha understöd: brukarna på
            de karga tegarna i de fattiga landsändarna. Om jordbruket är i
            betryckt läge i betodlingsdistrikten, så måste förhål- landena
            vara ännu svårare för jordbruket i andra orter i Sverige. Utan
            att ställa oss avvisande till lämpliga anslag för jordbruket,
            måste vi uppträda som motståndare till det system, som hittills
            tillämpats, d. v. s. att man under- stödjer de jordbruk, som bäst
            borde klara sig utan detta understöd. Allra- helst som för detta
            måste bidraga de, som ha ännu sämre förhållanden. Rapporterna
            från vissa mellansvenska och än mer norrländska socknar tala om
            i allra högsta grad nödlidande jordbrukare. Torparna och småbru-
            karna, arrendatorerna i flertalet norrländska orter tryckas oerhört
            svårt av fattigdom och äro fruktansvärt skuldsatta. För räntors
            och skatters beta- lande äro de beroende av den inkomst, som kan
            erhållas vid skogs- och flott- ningsarbeten. På grund av förminskade
            arbetstillfällen uteblir ofta den be-
          </p>
          <p xml:id="i-WNgz3JStFLynku1pW6Go8a">
            Bihang till riksdagens protokoll 1930. 4 saml. 74 häft. (Nr 400—1402.)
          </p>
          <pb facs="riksdagen-motions-pdf/data/1930/mot_1930__ak__402/mot_1930__ak__402-004.pdf"/>
          <fw xml:id="i-Lq6TDW4RjUhWtfUoK2qbUA">
            10 Motioner i Andra kammaren, Nr 402.
          </fw>
          <p xml:id="i-5RKEQXQxwKcZfmjX6rV82Z">
            hövliga inkomsten. Det finnes otaliga exempel på huru dessa proletära
            jord- bruksgrupper få sälja häst, kor eller inventarier för att
            klara skatterna. Dessa jordbrukare kunna ofta icke avvinna jorden
            mera i bruttoinkomst pr hektar än den summa, som genom tullunderstöd
            getts åt betodlarna. Kan det då vara rimligt att riksdagen ytterligare
            skall fördyra levnadskostna- derna för dessa fattiga jordbrukare
            för att gynna jordägarna i betodlings- distrikten utöver vad som
            redan skett? De jordbrukare, som icke ha tull- skyddade varor
            att sälja, få avyttra sina produkter till världsmarknadspri- ser.
            De kunna därför rimligtvis begära att få köpa sina nödvändighetsvaror
            utan den fördyring, som sker bakom tullmurarna.
          </p>
          <p xml:id="i-LhUEjC3RECVwTej4JWW3sW">
            Även ur synpunkten om betodlingens ytterligare uppmuntran för
            bere- dande av arbetsförtjänster är regeringens förslag lika hopplöst
            oriktigt. Även om man förstått att mobilisera vissa arbetare i
            betodlingsdistrikten till rörande vittnesbörd för begärda hjälpaktion,
            så är dock den åtgärd, som föreslås, stridande mot arbetarnas
            och arbetande bönders verkliga intressen. Det är förklarligt att
            befolkningsgrupper, som på grund av kapitalismens utveckling stå
            inför hotande arbetslöshet, kunna ge omdömen sådana som de, som
            refererats i bil. till kungl. prop. T.ex. dessa: »Betor är enda
            arbets- inkomsten för äldre och barn innan konfirmationsåldern»
            — — — »vi ha varit tvungna att ha betor till hjälp, så att vi
            kunnat reda oss själva och sluppit ligga kommunen till last; —
            — — »Skall sockerbetsodlingen läggas ned och den enda brödbiten
            tagas från lantarbetaren, så återstår intet annat än att fara
            landsvägen och tigga.»
          </p>
          <p xml:id="i-Y3kK1cAA4JTXHRGJT5d9qj">
            Men för det första: detta är föga smickrande omdömen om den allmänna
            arbetslöshetspolitik, som föres här i landet.
          </p>
          <p xml:id="i-RdbEm1rK1xEGaz8tgXEs7i">
            För det andra: påvisades vid fjolårets debatt om ytterligare
            stöd åt socker- produktionen, att arbetsinkomsten vid betodlingen
            och arbetslönerna vid råsockerfabrikerna uppgick till 16 miljoner
            kronor och att nuvarande soc- kertull betyder en brandskattning
            pr år av 20 miljoner kronor, varav 15—16 miljoner kronor kommer
            sockerproduktionen till godo! Att alltså den summa, som utpressas
            genom tullskyddet, motsvarar hela arbetsförtjänsten samt den icke
            dåliga vinst, som sockerfabrikerna ger åt sina innehavare. Tre
            öres ytterligare förhöjning är liktydigt med att man skulle utpressa
            ytterligare 6 miljoner kronor utöver redan betalda arbetslöner
            och sockerkapitalister- nas vinst!
          </p>
          <p xml:id="i-TchZXPKhUTLDZtGrzDXkw6">
            För det tredje är det uppenbart, att även om sockerbetsodlingen
            nedläg- ges, så komme icke landets bästa jord att ligga obrukad
            eller råsocker- fabrikationen att upphöra. När betodlingen 1926
            inskränktes att omfatta endast 4 117 hektar, d.v.s. 9—10:de delen
            av normal odling, så blev därav icke de fruktansvärda konsekvenser
            ifråga om arbetslöshet, som eljest i tullpropagandan brukar utmålas.
            Regeringens egen undersökning visar att det här är fråga om en
            sak
          </p>
          <pb facs="riksdagen-motions-pdf/data/1930/mot_1930__ak__402/mot_1930__ak__402-005.pdf"/>
          <fw xml:id="i-E2JLKCjN7dQsApkDkVYWEb">
            Motioner i Andra kammaren, Nr 402. 11
          </fw>
          <p xml:id="i-2vHboXXSdtmLvwtAezqfdR">
            varom — på grund av den ekonomiska utvecklingen — kan sägas »låt
            falla vad icke kan stå». Krisen i sockernäringen är en kapitalistisk
            produktionskris. Dess grund- orsak relativ överproduktion! Botemedel?
            Ökad konsumtion! Det bote- medlet kan kapitalismen ej ge, enär
            i dess utvecklingslinje ligger sänkt levnadsstandard för massorna
            runt hela kapitalismens värld. Arbetarna och bönderna ha ingen
            anledning att låta lura sig till ytterligare upplapp- ning av
            en produktion, vilken enligt tullivrarnas egna utsagor och under-
            sökningens material, trots nuvarande rikliga understöd, påstås
            vara så dödsmärkt som den svenska sockerproduktionen!
          </p>
          <p xml:id="i-V22MuxuzFeKJJMCip5GDtG">
            Vi hemställa,
          </p>
          <p xml:id="i-42YwzWn42E6kj8fEs2MMky">
            att riksdagen måtte besluta avslå Kungl. Maj:ts propo- sition
            nr 82.
          </p>
          <p xml:id="i-YWr8DoTbjGk7WUdx8Xo6R7" type="date">
            Stockholm den 22 februari 1930. Viktor Herou. Aug. Spångberg.
            Osc. Öhman.
          </p>
          <p xml:id="i-YSVwxGAv6cHAKMahB6oiH2">
            Verner Karlsson. K. Kilbom. N. Flyg.
          </p>
          <p xml:id="i-WL6xP76o9q5MmE1kqwE7eS">
            Edoff Andersson. J. P. Dahlén.
          </p>
        </div>
      </div>
    </body>
  </text>
</TEI>
