<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00426">
  <teiHeader>
    <fileDesc>
      <titleStmt>
        <title>Sponsring av kultur och idrott</title>
        <author corresp="i-jzGaaesAq8sGFLrFKnaY8">av Olof Lavesson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sponsring av kultur och idrott</title>
          <idno type="rdwebb">GX02Sk426</idno>
          <rs type="number">Sk426</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk426/text</ref>
          <ref type="dokument_url_html">http://data.riksdagen.se/dokument/GX02Sk426</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk426</ref>
          <ref type="doc">http://data.riksdagen.se/fil/0546DA34-90A4-4080-AE89-E6ACC9892CA7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6UsDud9UNdtzzRoMr2n3fy" type="signed"/>
        <correspContext corresp="i-6UsDud9UNdtzzRoMr2n3fy">
          <note type="signatory" corresp="i-jzGaaesAq8sGFLrFKnaY8"/>
        </correspContext>
        <correspAction xml:id="i-XsF6QnPgxsUDE3yaxLP7VA" type="numbering">
          <date when="2009-10-06"/>
        </correspAction>
        <correspAction xml:id="i-KCyQnEoq6q6HT9nmGCuRPo" type="submission">
          <date when="2009-10-05"/>
        </correspAction>
        <correspAction xml:id="i-9y3RNFWajT6bKdNDcaCo34" type="transfer">
          <date when="2009-10-05"/>
        </correspAction>
        <correspAction xml:id="i-FbMhUWbQKhoH5RcyCHJbPR" type="assigned"/>
        <correspContext corresp="i-FbMhUWbQKhoH5RcyCHJbPR">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-W2GG1GVGnAt4SDjh11qvv5">
            Förslag till riksdagsbeslut
          </head>
          <p xml:id="i-WHADPxxqGGKBnx4YbTNLwG">
            Riksdagen tillkännager för regeringen som sin mening vad som
            anförs i motionen om en översyn av regelverket för sponsring av
            kultur och idrott.
          </p>
        </div>
        <div type="motContent">
          <head xml:id="i-13xa7kMRHw8HwAYkZWDzCu" type="h1">
            Motivering
          </head>
          <p xml:id="i-98eJfLsv1Y9wyfRSba1hqW">
            Jämfört med många andra länder i Västeuropa har kulturfinansieringen
            i Sverige en hög offentlig andel medan bidragen från enskilda
            och näringsliv är mindre. När utrymmet för ökad skattefinansiering
            varit begränsat eller saknats har detta inneburit att kulturområdet
            saknat expansionsutrymme.
          </p>
          <p xml:id="i-VQLcBDP7YR1SFHPhkx2aYJ">
            Att se kulturverksamheternas finansiering som enbart en offentlig
            angelägenhet skapar en risk för att verksamheterna tappar i bred
            samhällsförankring. Kulturens frihet värnas bäst när den kan baseras
            på stöd från många källor. Det handlar om ekonomiskt stöd från
            källor utanför den offentliga sektorn, men även om att ideella
            insatser ges större uppmärksamhet.
          </p>
          <p xml:id="i-EHU7d4sWZc1pkaMcB6dhJv">
            En av den sittande regeringens huvudlinjer på kulturpolitikens
            område har varit att öppna fler finansieringsvägar in i kulturen
            så att enskild och offentlig finansiering kan verka sida vid sida.
          </p>
          <p xml:id="i-2twNytiYsck39oxsdU4teC">
            Skattelagstiftningen saknar direkta regler om avdrag för sponsring.
            Kostnader för sponsring är istället avdragsgill under vissa förutsättningar.
            Grundläggande är att man måste erhålla någon form av motprestation
            för att få göra avdrag. Detta kan till exempel vara i form av
            biljetter eller exponering av skyltar med varumärket. Dessutom
            krävs att det finns en anknytning till sponsorns verksamhet på
            så sätt att sponsringen kan antas öka eller bibehålla företagets
            intäkter. Goodwill är med andra ord inte ett tillräckligt skäl.
          </p>
          <p xml:id="i-7Ad7affvRtZp4sAxJMkUjT">
            Avdrag medges endast för värdet av motprestationerna. Så kallat
            sponsringspaket ses i avdragshänseende inte som en odelbar enhet.
            Varje del i paketet måste bedömas för sig. I ett sponsoravtal
            skall framgå vilka direkta motprestationer som erhålls. Är det
            flera motprestationer skall ett detaljerat avtal upprättas. Motprestationer
            skall värderas till marknadsvärdet.
          </p>
          <p xml:id="i-MBc1uRhVhvQDn4HMUKUMAy">
            Har sponsorn inte utnyttjat motprestationen t.ex. tillgång till
            konferenslokaler eller rätt att använda en symbol i sin marknadsföring
            medges normalt inte avdrag. Storleken på företaget kan enligt
            Skatteverkets anvisningar påverka om sponsringen är avdragsgill
            eller ej. Dessa är bara några exempel på vilka regler som gäller
            vid sponsring. Och otaliga fler finns. Många av kraven är svåra
            för kulturen att uppfylla. Möjligheten för exponering av varumärken
            är till exempel starkt begränsad.
          </p>
          <p xml:id="i-PepZxqKWti5ufLsfJ3uKv7">
            Idag tvingas företag därför ofta hitta andra vägar för att göra
            avdrag för sina sponsringsomkostnader. I vissa fall går de att
            hänföra till personalvård som är avdragsgill, alternativt forsknings-
            och utvecklingskostnader som är avdragsgilla under vissa förutsättningar.
            De kan ibland även falla under representation som är avdragsgill
            med vissa begränsningar.
          </p>
          <p xml:id="i-9gAbATXJ1vvDGSGNX4pZ7w">
            Exempel på bedömningar som Skatteverket gjort underlättar inte
            för företag att fatta beslut om sponsring. I en dom fick ett företag
            inte rätt att dra av för bidrag till en förening för att inrätta
            ett bruksmuseum i en herrgård. I herrgården skulle det ställas
            ut bruksföremål med anknytning till företaget. Bidraget ansågs
            trots detta inte ha sådan anknytning till företagets verksamhet
            att det var avdragsgillt.
          </p>
          <p xml:id="i-SsmQQAzuvzYxQrVbrfAmNQ">
            Asea medgavs ej avdrag för bidrag till Sveriges Olympiska Kommitté
            medan Svenska Philips fick rätt att göra avdrag för bidrag till
            Sveriges Olympiska Kommitté. De olika besluten berodde enligt
            bedömningen från myndigheterna på reklamvärdet för de olika företagen.
          </p>
          <p xml:id="i-EtywMVddNDXUzNNJ3GKgeB">
            Det behövs enklare regler för sponsring med en generösare gränsdragning
            för skatteavdrag, och villkoren för sponsring till kultur och
            idrott behöver jämställas. Sponsring bör betraktas som avdragsgill
            marknadsföring. Lagtexten måste därför förtydligas, och en översyn
            är önskvärd.
          </p>
        </div>
        <div type="motSignatures">
          <list>
            <item xml:id="i-9kgE2B1tTbQdUSb4fwxJN" who="i-jzGaaesAq8sGFLrFKnaY8">
              Olof Lavesson (m)
            </item>
          </list>
        </div>
      </div>
    </body>
  </text>
</TEI>
