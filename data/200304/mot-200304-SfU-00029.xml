<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SfU-00029">
  <teiHeader>
    <fileDesc>
      <titleStmt>
        <title>med anledning av prop. 2003/04:50 Åtgärder för att klarlägga asylsökandes identitet, m.m.</title>
        <author corresp="i-APELvxGf3JYiSTi4k8E9SN">av Mona Jönsson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2003/04:50 Åtgärder för att klarlägga asylsökandes identitet, m.m.</title>
          <idno type="rdwebb">GR02Sf29</idno>
          <rs type="number">Sf29</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GR02Sf29/text</ref>
          <ref type="dokument_url_html">http://data.riksdagen.se/dokument/GR02Sf29</ref>
          <ref type="dokumentstatus_url_xml">http://data.riksdagen.se/dokumentstatus/GR02Sf29</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-APELvxGf3JYiSTi4k8E9SN</idno>
            <name>Mona Jönsson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-VGuxFg9SBivesgRyVWVWkd</idno>
            <name>Kerstin-Maria Stalin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-C44sMEE9ocAndjedeN9fLp</idno>
            <name>Yvonne Ruwaida</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta N Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-TzTCNevq8jXncruLmPzhXe"/>
        <correspContext corresp="i-TzTCNevq8jXncruLmPzhXe">
          <ref>Proposition 2003/04:50</ref>
        </correspContext>
        <correspAction xml:id="i-3w3CcKCk93fZ4TPAeuGiBL" type="signed"/>
        <correspContext corresp="i-3w3CcKCk93fZ4TPAeuGiBL">
          <note type="signatory" corresp="i-APELvxGf3JYiSTi4k8E9SN"/>
          <note type="signatory" corresp="i-9CH1KbWwyrj8DRqAQB3Fza"/>
          <note type="signatory" corresp="i-VGuxFg9SBivesgRyVWVWkd"/>
          <note type="signatory" corresp="i-C44sMEE9ocAndjedeN9fLp"/>
          <note type="signatory" corresp="i-Q6T8pKy9pERdSQEuTcARyR"/>
        </correspContext>
        <correspAction type="referral" xml:id="i-3bd1mMeA2eiva6FxddGDY4">
          <date when="2004-02-11"/>
        </correspAction>
        <correspAction type="dismissal" xml:id="i-KGsx8QJFPULKgaExfGBsXu">
          <date when="2004-02-10"/>
        </correspAction>
        <correspAction type="submission" xml:id="i-999hyEKRqFmGUAbs1U42ZS">
          <date when="2004-02-06"/>
        </correspAction>
        <correspAction type="assigned" xml:id="i-HZQWgnot6HfDNR5UBbZREw"/>
        <correspContext corresp="i-HZQWgnot6HfDNR5UBbZREw">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Sf_0029/mot_200304_Sf_0029-0001.pdf"/>
      <div type="motHeader" xml:id="i-MPSMPXJ1KcqCpGKhHrMuWo">
        <div type="motTitle" xml:id="i-EozMcWSoVfFUNBSP8uhdRe"/>
        <div type="motSubmissionInfo" xml:id="i-DSujisRow2RHURMsti4RJm"/>
      </div>
      <div type="motBody" xml:id="i-RxENdjkRYJDAardADdz4bL">
        <div xml:id="i-MPGwnpGYVr6U1SboS8DYLL">
          <p xml:id="i-AHX8GUsttcGzmWrjxYd2rv">
            2003/04 mnr: Sf29
          </p>
          <p xml:id="i-RoRUWoTkzttXCdkSZbMyFJ">
            pnr: mp016
          </p>
          <p xml:id="i-D41Gh6fcqN3cSnaS8c8tCA">
            Motion till riksdagen 2003/04:Sf29
          </p>
          <p xml:id="i-L3sgSW5Jz8dVW2CRAGc9gm">
            av Mona Jönsson m.fl. (mp) med anledning av prop. 2003/04:50
          </p>
          <p xml:id="i-h8mRiduVmKcu9YyjhNJ2L">
            Åtgärder för att klarlägga asylsökandes identitet, m.m.
          </p>
          <p xml:id="i-YB6L7juFwXfEarMiMTb7vX">
            1 Innehållsförteckning
          </p>
          <p xml:id="i-CB9j1zfB7ApFLueMicAQ7">
            NOU BWNH
          </p>
          <p xml:id="i-Pa9qaBhABQs6MbKqPemJaP">
            InnehållsförteCkniNg........sssssssesssessossrsssrsserersrrssrnssrrnsrennrsrsnnnsrnn
            rann 1 Förslag till riksdagsbeslut.. Bakgrund. Anvisningar om
            verkställighet.. Transportörsansvar Sanktioner mot asylsökande..
            Nej till kriminalisering,
          </p>
          <p xml:id="i-SBYCyMhywx7vdLhV1xVvpa">
            Förslag till riksdagsbeslut
          </p>
          <p xml:id="i-49GFwJddSaKxKH7hVYk8eq">
            1;
          </p>
          <p xml:id="i-FFxfqVgavchvjCHPiHHP87">
            Riksdagen tillkännager för regeringen som sin mening vad i motionen
            anförs om vilket land en avvisning eller utvisning kan verkställas
            till. Riksdagen tillkännager för regeringen som sin mening vad
            i motionen anförs om schablonmässig bedömning av säkra ursprungsländer
            och tredje länder. Riksdagen avslår förslagen om ytterligare kontrollansvar
            för transportörer och sanktioner riktade mot dessa. Riksdagen
            begär att regeringen inom EU:s beslutande organ och Schengenländernas
            gemensamma kommitté verkar för upphävande av Schengenregelverkets
            påbud om transportörsansvar. Riksdagen avslår förslagen om indragning
            av dagbidrag och bostadsbidrag för utlänningar som inte medverkar
            till att klarlägga sin identitet. Riksdagen begär att regeringen
            återkommer med förslag om att avskaffa bestämmelserna i lagen
            om mottagande av asylsökande som tillåter att dagbidrag och bostadsbidrag
            dras in helt i vissa fall. Riksdagen begär att regeringen inom
            EU:s beslutande organ verkar för en visumpolitik som tillåter
            flyktinginvandring på legala vägar.
          </p>
          <pb facs="riksdagen-motions-pdf/data/200304/mot_200304_Sf_0029/mot_200304_Sf_0029-0002.pdf"/>
          <p xml:id="i-VFNGxPencZ84HQZbvAc5Fx">
            2003/04:Sf29
          </p>
          <p xml:id="i-7SfNvAaLUK6nzap8R7FuUH">
            2 Bakgrund
          </p>
          <p xml:id="i-HoB8JXo1AuccQHL1UP36WK">
            I början av år 2002 avslöjades i ett TV-program att flera asylsökande
            hade avvisats från Sverige till Ghana trots att de inte hade någon
            anknytning dit. Avvisningarna hade gått att verkställa genom att
            Sveriges representant i Ghana mot ersättning hade tagit på sig
            att överföra de avvisade till andra länder. I själva verket hade
            åtminstone en av dem hamnat i fängelse för lång tid. De inblandade
            poliserna som arrangerat verkställigheten kunde frias från alla
            anklagelser, eftersom det faktiskt står i lagen att om en avvisad
            utlänning inte kan sändas till sitt hemland eller det land från
            vilket han kom till Sverige, så får utlänningen ”istället sändas
            till något annat land”. I samband med diskussionen som uppstod
            om bristande rättssäkerhet för avvisade utlänningar tillsatte
            regeringen den utredning om översyn av regler och praxis vid verkställighet
            av avvisnings- och utvisningsbeslut som ligger till grund för
            delar av den föreliggande propositionen. Ett av utredningens förslag
            blev att det ska framgå av avvisnings- och utvisningsbeslut vart
            en avvisning ska verkställas och att dessa beslut inte ska kunna
            ändras utan vidare av den verkställande myndigheten. Men eftersom
            regeringen och utredaren ansåg att grundorsaken till det som skett
            var problemen med att fastställa asylsökandes identitet, så tillfördes
            en rad förslag om ändringar i utlänningslagen, utlänningsförordningen,
            lagen om särskild utlänningskontroll och lagen om mottagande av
            asylsökande m.fl. Alla innebar sanktioner riktade mot utlänningar
            som inte anses samarbeta om att fastställa sin identitet. När
            regeringen nu lägger fram en proposition som innehåller de flesta
            förslagen från verkställighetsutredningen så har den även kompletterats
            med det redan starkt = kritiserade = förslaget om transportörsansvar,
            dvs sanktioner mot transportbolag som inte kontrollerat resedokument
            för inresande till Schengenområdet. Den diskussion som började
            kring bristande rättssäkerhet för asylsökande har alltså resulterat
            i ett lagförslag vars funktion är att ytterligare inskränka flyktingars
            möjlighet att nå ett säkert land. Miljöpartiet anser i likhet
            med utredare från FN:s flyktingorgan UNHCR och många andra experter
            att den ökande dokumentlösheten bland asylsökande har ett direkt
            samband med de åtgärder som EU-länderna och andra flyktingmottagande
            länder har vidtagit mot legala inresor. Visumtvång och regler
            som endast tillåter inresevisum för korta besök har lett till
            att legala resvägar — saknas för = asylsökande. Flyktingar = tvingas
            = anlita människosmugglare. Detta innefattar ofta att flyktingar
            reser med förfalskade handlingar eller utan handlingar, att resvägen
            döljs etc. Utestängande koncept som ”säkert land”, ”säkert tredje
            land” och Dublinförordningen har tillsammans med skärpt asylpraxis
            i mottagarländerna ytterligare ökat incitamenten för att använda
            falska dokument. Parallellt med att illegala inresor och dokumentlöshet
            ökat, har också myndigheternas intresse för identitet och resväg
            ökat — på bekostnad av intresset för själva flyktskälen. För myndigheterna
            gäller det att på ett tidigt stadium klarlägga identiteten för
            att så småningom kunna verkställa en eventuell avvisning. Samtidigt
          </p>
          <pb facs="riksdagen-motions-pdf/data/200304/mot_200304_Sf_0029/mot_200304_Sf_0029-0003.pdf"/>
          <p xml:id="i-RbHqsvbcMQ4iGQQV4RqLRe">
            kriminaliseras flyktingarna. De som flyr från övergrepp blir
            själva illegala och misstänkta. Sverige avvisar inte automatiskt
            identitetslösa personer, men även här kan det faktum att någon
            gjort sig av med ett pass bli ett argument för avvisning. Detta
            hände en kvinna från Bangladesh som våldtagits av politiska motståndare.
            Trots intyg från expertläkare om skadorna och kvinnans uppenbart
            traumatiserade tillstånd genomfördes avvisningen med omedelbar
            verkställighet. Då hade kvinnan ändå — när hon insett vilken vikt
            svenska myndigheter lägger vid formaliteter — sett till att släktingar
            faxat kopior på hennes id-handlingar.
          </p>
          <p xml:id="i-7iMBCdjWQHbz78dYJkXuyJ">
            3 Anvisningar om verkställighet
          </p>
          <p xml:id="i-78Amtqm9J5QE1XZUxKG871">
            Miljöpartiet välkomnar strykningen av det stycke i lagen som
            tillåter att en avvisning verkställs till vilket land som helst.
            Om ofrivilliga avvisningar över huvud taget ska ske, så bör av
            rättssäkerhetsskäl mottagarlandet anges i avvisnings- eller utvisningsbeslut
            och därmed vara föremål för rättslig prövning. Om avvisning inte
            kan verkställas i enlighet med beslutet, så får det inte inträffa
            att polismyndigheten eller enskilda polismän godtyckligt väljer
            ett annat land. Miljöpartiet ställer sig positivt till de föreslagna
            ormuleringarna om att verkställighet ska ske till det land som
            anges i beslutet, eller till ett land som utlänningen själv väljer.
            Av samma skäl motsätter sig Miljöpartiet formuleringen att en
            utlänning som avvisats eller utvisats av en polismyndighet eller
            domstol ska, om inte verkställighet kan ske till hemlandet eller
            det land utlänningen rest in från, kunna sändas till ett and som
            han eller hon ”har anknytning till”. En så ingripande åtgärd mot
            en enskild som att bli sänd till ett annat land får inte ske med
            något som helst inslag av godtycke. Som bakgrund till den beskrivna
            ”Ghanaincidenten” och de överväganden som blev följden bör nämnas
            att diskussioner förts i flera änder om att regelmässigt överföra
            asylsökande till ett annat land. Schweiz örhandlade under år 2002
            med Senegal om att avvisade afrikanska asylsökande utan id-handlingar
            skulle skickas till Senegal för att få sin identitet utredd där.
            Sedan skulle de skickas vidare till det land som
          </p>
          <p xml:id="i-BwQkBqncHQkV93ELybotvV">
            senegalesiska myndigheter kommit fram till är ursprungslandet.
            Avtalet undertecknades, men Senegals riksdag vägrade att ratificera
            det. Storbritannien lade inom EU-kretsen fram ett ännu mer omfattande
            förslag om att asylsökande skulle skickas till läger i länder
            utanför EU-området för att få sin ansökan prövad där. Detta förslag
            antogs inte — bland annat på grund av Sveriges motstånd. Miljöpartiet
            varnar för en utveckling mot att EU- länderna lämpar över ”bördan”
            av flyktingmottagande till fattigare länder. Miljöpartiet erinrar
            också om att det förslag till minimivillkor för asylprocedur som
            nu förhandlas inom EU-kretsen innehåller en definition av ”säkert
            tredje land” som skulle innebära att en asylsökande kan överföras
            till ett land där han eller hon aldrig satt sin fot och utan garantier
            för sin säkerhet. Förslaget har kraftigt kritiserats av FN:s flyktingorgan
            UNHCR. Miljöpartiet anser att Sverige bör verka mot att direktivförslaget
            antas i sin nuvarande
          </p>
          <p xml:id="i-NZDi3XQ6qrR8ugzPC7gktU">
            2003/04:Sf29
          </p>
          <pb facs="riksdagen-motions-pdf/data/200304/mot_200304_Sf_0029/mot_200304_Sf_0029-0004.pdf"/>
          <p xml:id="i-EzcgnyfQJwS8coyTY7tU9c">
            2003/04:Sf29
          </p>
          <p xml:id="i-CJrZiZiBpmTxiEUbyyBNYk">
            utformning och att svensk lag inte bör innehålla något utrymme
            för avvisning eller utvisning till godtyckligt valt land.
          </p>
          <p xml:id="i-VMhHKztzDguGPFsoVJN3qg">
            4 Transportörsansvar
          </p>
          <p xml:id="i-WEdUuxffKxv6ZmV9TxNqGd">
            Sedan början av nittiotalet kräver Sverige visum för inresa för
            medborgare från de flesta länder varifrån människor kan tänkas
            ha anledning att fly. Eftersom visum enbart får beviljas för korta
            besök avslås visumansökningar när det kan antas att skälet är
            att söka asyl vid ankomsten till Sverige. Utlänningslagens regler
            om asylrätt gäller samtidigt endast för utlänningar som redan
            befinner sig här i landet. Var och en som söker asyl i Sverige
            måste följaktligen på något sätt ha kringgått bestämmelserna.
            En möjlighet är att förege något annat skäl för att få inresevisum
            och därefter hoppa av. En annan möjlighet är att resa med reguljärt
            transportmedel, med hjälp av falska handlingar. En tredje är att
            resa helt irreguljärt och ge sig till känna först när man kommit
            till Sverige. De förslag som regeringen nu lägger fram om kontrollansvar
            för transportbolag och ekonomiska sanktioner mot dem som inte
            utför kontrollerna syftar till att hindra personer med falska
            handlingar att resa in med reguljära transportmedel. Detta kan
            förefalla harmlöst, men konsekvensen blir att möjligheten ytterligare
            inskränks för flyktingar att ta sig till ett säkert land utan
            att riskera liv och lem. En flykting får enligt Genévekonventionen
            inte straffas för att han eller hon rest in med olagliga medel.
            Detta upprätthålls formellt i Sverige genom att asylsökande som
            får uppehållstillstånd inte straffas för illegal inresa. Med den
            nu föreslagna lagändringen skall transportörer inte behöva betala
            den särskilda avgiften om den resande får rätt att stanna i Sverige.
            Men enligt Miljöpartiets mening är transportörsansvaret ett sätt
            att i praktiken kringgå Genévekonventionen genom att asylsökande
            förhindras att nå ett säkert land. Transportbolag har ingen möjlighet
            eller rättighet att företa fullständiga asylutredningar. Den hittillsvarande
            erfarenheten från hur flygbolagen hanterar transportörsansvar
            tyder på att den ytliga kontrollen sker i motsatt riktning. Just
            den som ser ut att vara jagad, illa klädd och reser utan bagage
            på enkel biljett riskerar att stoppas, enligt flygbolagens egna
            uppgifter. Kontrollen tenderar att diskriminera efter utseende
            och ras. Propositionens lagförslag innebär att flygbolagens kontrollansvar
            inte bara omfattar resehandlingarna utan dessutom reskassan. Detta
            skulle bli ytterligare ett incitament för diskriminerande behandling
            av passagerarna. Transportörsansvaret är föreskrivet i ett EU-direktiv
            från 2001, 2001/51/EG. Sverige är formellt skyldigt att införliva
            direktivets bestämmelser i svensk lag. Miljöpartiet anser dock
            att detta direktiv står i strid med Genévekonventionen om flyktingars
            rättigheter, som Sverige också har förpliktat sig att följa. Direktivet
            innehåller dessutom en punkt som innebär att det inte ska tillämpas
            så att Genévekonventionens regler åsidosätts. Därför anser Miljöpartiet
            att Sverige har rätt och skyldighet att
          </p>
          <pb facs="riksdagen-motions-pdf/data/200304/mot_200304_Sf_0029/mot_200304_Sf_0029-0005.pdf"/>
          <p xml:id="i-Nz8ZUjNspNYokkQSGkesvb">
            2003/04:Sf29
          </p>
          <p xml:id="i-UXKfRcwfzKEVwFDecvSLed">
            avstå från att införa transportörsansvar i den föreslagna formen.
            Sverige bör istället verka för att direktivet 2001/51/EG upphävs.
          </p>
          <p xml:id="i-6qHyJnwdnAQnZEUmvE7qi3">
            5 Sanktioner mot asylsökande
          </p>
          <p xml:id="i-Vu2ktHqa2RQexB2yaR5NaL">
            Asylsökande i Sverige har — om de inte har arbetsinkomst eller
            andra egna tillgångar — rätt till dagbidrag som motsvarar ca 2500
            kronor i månaden för en ensamstående vuxen som inte bor på förläggning.
            350 kronor är ett hyresbidrag, resten ska räcka till alla förnödenheter.
            För barn och familjemedlemmar är beloppen lägre. Dagbidraget och
            bostadsbidraget ligger kvar på samma nivå hur lång utredningstiden
            än blir. För dem som fått avslagsbeslut som inte kunnat verkställas
            gäller samma bestämmelser, med den skillnaden att de är förbjudna
            att förstärka sina inkomster genom arbete. Enligt gällande bestämmelser
            kan dagersättning sättas ner dels för dem som vägrar att delta
            i organiserad verksamhet för asylsökande, dels för vuxna avvisade
            och ensamstående barn över 16 år som håller sig undan eller på
            annat sätt vägrar medverka till att en avvisning kan verkställas.
            I ett andra steg kan både dagersättning och bostadsersättning
            dras in helt under förutsättning att kost och logi erbjuds på
            förläggning. Den lagändring som nu föreslås innebär att ungdomar
            under 18 år inte längre kan drabbas av sanktionerna, en ändring
            som Miljöpartiet välkomnar. Men den huvudsakliga förändringen
            är att kretsen som kan ställas utan bidrag utökas med asylsökande
            som ännu inte fått beslut men som ”försvårar utredningen i ärendet
            om uppehållstillstånd genom att inte medverka till att klarlägga
            sin identitet” — en formulering som lämnar öppet för godtycke.
            Asylsökande som i fullt legitim rädsla för repressalier inte vill
            anmäla sig på hemlandets ambassad, kan komma att straffas för
            detta. Andra, som av hemlandet avkrävs garanterad försörjning
            för att få inresetillstånd, kommer att hamna i en omöjlig situation.
            Konsekvensen blir att det kommer att finnas asylsökande i Sverige
            som lever helt utan kontanter redan kort efter ankomsten. Även
            om barn inte omfattas kan de drabbas genom att föräldrarna förlorar
            sina bidrag. Regeringen utgår från att hotet om sanktioner ska
            leda till att fler asylsökande samarbetar för att identifiera
            sig och att de som eventuellt tänkt ta sig till Sverige främst
            för att skaffa sig inkomster ska avstå från detta. Förutsättningen
            för att lagändringen ska få avsedd effekt är att det redan ytterst
            låga dagbidraget verkligen är en avgörande drivkraft. Miljöpartiet
            betvivlar att det är så. Vad beträffar dem som eventuellt har
            brottsliga avsikter torde inte dagbidraget vara den främsta inkomsten,
            och förmodligen inte avgörande för att de söker sig till Sverige.
            Än mindre gäller detta de asylsökande som har skyddsbehov. Den
            som inte vill ansöka om pass av rädsla för hemlandets myndigheter
            eller för att avvisas till ett land där man
          </p>
          <p xml:id="i-H38fAmiSySyD5zA2obCSiW">
            inte är säker, torde inte känna mindre rädsla på grund av de
            ekonomiska påtryckningarna. Den som inte får lov att resa in i
            avvisningslandet, trots att Migrationsverket anser att det borde
            gå, påverkas än mindre av ekonomiska sanktioner. Det är inte så
            att de flesta asylsökande inte talar om varifrån de
          </p>
          <pb facs="riksdagen-motions-pdf/data/200304/mot_200304_Sf_0029/mot_200304_Sf_0029-0006.pdf"/>
          <p xml:id="i-Wkv7eWjmZFyzE5RuRRBYZy">
            2003/04:Sf29
          </p>
          <p xml:id="i-J76Ut2gt6vwRcx5qt3pFk4">
            kommer. Problemet är att de inte kan bevisa sina uppgifter och
            att myndigheterna misstror dem. Med kännedom om den ytterst frustrerade
            och förtvivlade situation som många asylsökande och avvisade befinner
            sig i, anser Miljöpartiet inte att det är humant att pressa dessa
            människor med ytterligare ekonomiska sanktioner.
          </p>
          <p xml:id="i-CBNS871TtTSTLi2dx6Bmze">
            6 Nej till kriminalisering
          </p>
          <p xml:id="i-Sf8ubGkXR9XU92SzgZKFxC">
            Det utvidgade transportörsansvar som regeringen föreslår syftar
            till att stoppa människor från att med falska handlingar ta sig
            ombord på fordon i reguljär trafik. Konsekvensen kan bli att fler
            kommer att resa i livsfarliga lastutrymmen. De sanktioner mot
            enskilda som propositionen innehåller avser att ge en signal att
            det inte lönar sig att komma till Sverige om man inte är beredd
            att samarbeta med myndigheterna här. Men de ger också en signal
            till allmänheten att asylsökande är illegala. Konsekvensen kan
            också bli en faktiskt ökande brottslighet när avvisade, vars avvisningar
            inte kan verkställas, ställs utan möjlighet till legal försörjning.
            Det förekommer att människor som söker asyl i Sverige uppger att
            de kommer från ett land vars medborgare har lätt att få uppehållstillstånd,
            trots att de egentligen flytt från ett annat land. Det förekommer
            att man undanhåller sin resväg. Enligt Miljöpartiet kan inte detta
            ses som att man ”utnyttjar Sveriges liberala flyktingpolitik”
            som det har sagts i kommentarer. Det handlar snarare om att man
            för att ha en chans till skydd försöker hitta kryphål i Sveriges
            alltför snäva flyktingpolitik. Miljöpartiet anser att ytterligare
            kriminalisering av transportörer och resande är fel väg att gå.
            För att motverka incitamenten för flyktingar att undanhålla ursprungsland
            och resvägar måste schablonmässiga bedömningar av flyktländer
            och onödiga avvisningar till tredje land undvikas. För att motverka
            illegala resor måste legala resvägar skapas och upprätthållas.
            För att motverka överbelastning av asylproceduren måste invandring
            i andra former tillåtas. Dessa vägar är också de som FN:s generalsekreterare
            Kofi Annan upprepade gånger har vädjat till EU:s regeringar att
            välja.
          </p>
          <p xml:id="i-UpKee6dkDRuu56wcHX3AoK">
            Stockholm den 4 februari 2004
          </p>
          <p xml:id="i-UD5W2x9KFwsCAQedB9NA1R">
            Mona Jönsson (mp) Gustav Fridolin (mp) Kerstin-Maria Stalin (mp)
            Yvonne Ruwaida (mp) Lotta N Hedström (mp)
          </p>
        </div>
      </div>
    </body>
  </text>
</TEI>
