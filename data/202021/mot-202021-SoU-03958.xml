<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03958">
  <teiHeader>
    <fileDesc>
      <titleStmt>
        <title>med anledning av prop. 2020/21:132 En förnyad strategi för politiken avseende alkohol, narkotika, dopning, tobak och nikotin samt spel om pengar 2021-2025</title>
        <author corresp="i-AztMVLti5hapQ8yJnkFbgD">av Sofia Nilsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3958 av Sofia Nilsson m.fl. (C)</title>
          <idno type="rdwebb">H8023958</idno>
          <rs type="number">3958</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023958/text</ref>
          <ref type="dokument_url_html">http://data.riksdagen.se/dokument/H8023958</ref>
          <ref type="dokumentstatus_url_xml">http://data.riksdagen.se/dokumentstatus/H8023958</ref>
          <ref type="docx">http://data.riksdagen.se/fil/2140BBE3-E09A-4FC3-8A2A-ED9CEF64CEEA</ref>
          <ref type="pdf">http://data.riksdagen.se/fil/4C5AE977-EFAA-4E45-A67D-B96EE4E21EC0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TmLYgRSM5JFBMdRVjsJ2q4</idno>
            <name>Johanna Jönsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-94F9E7nMumomMgoEF1EEuj" type="basedOn"/>
        <correspContext corresp="i-94F9E7nMumomMgoEF1EEuj">
          <ref>Proposition 2020/21:132</ref>
        </correspContext>
        <correspAction xml:id="i-GfEQVTmwKvju777A6DSomT" type="signed"/>
        <correspContext corresp="i-GfEQVTmwKvju777A6DSomT">
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-TmLYgRSM5JFBMdRVjsJ2q4"/>
        </correspContext>
        <correspAction xml:id="i-7HBNKMMSefvo4zQu8G2qgF" type="submitted">
          <date when="2021-04-07"/>
          <time when="16:06:46"/>
        </correspAction>
        <correspAction xml:id="i-KybzPiS8LGmEBsoPdYXx7K" type="dismissed">
          <date when="2021-04-09"/>
        </correspAction>
        <correspAction xml:id="i-Kze6z6C7YAFGDLWZPckosz" type="reviewed">
          <date when="2021-04-09"/>
          <time when="11:35:35"/>
        </correspAction>
        <correspAction xml:id="i-2n6HQRqb1Yua41m9UnA9oa" type="referred">
          <date when="2021-04-13"/>
        </correspAction>
        <correspAction xml:id="i-V4woaHhzbk821x2sFBLb8B" type="assigned">
          <date when="2021-06-15"/>
          <time when="13:48:28"/>
        </correspAction>
        <correspContext corresp="i-V4woaHhzbk821x2sFBLb8B">
          <ref type="assignedTo">Socialutskottet</ref>
        </correspContext>
        <correspAction xml:id="i-ArfLNSK5rT7CdRPff61nvF" type="behandlas_i"/>
        <correspContext corresp="i-ArfLNSK5rT7CdRPff61nvF">
          <ref type="uppgift">2020/21:SoU25</ref>
          <ref type="ref_dok_id">H801SoU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU25</ref>
          <ref type="ref_dok_titel">En förnyad strategi för politiken avseende alkohol, narkotika, dopning, tobak och nikotin samt spel om pengar 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3958 av Sofia Nilsson m.fl. (C)
          med anledning av prop. 2020/21:132 En förnyad strategi för politiken
          avseende alkohol, narkotika, dopning, tobak och nikotin samt spel
          om pengar 2021–2025
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PzbaMdjWUEAjGeB3kTNmni">
            Förslag till riksdagsbeslut
          </head>
          <list style="ol">
            <item xml:id="i-KFLpPTA1psCXvHFfJTUyAA">
              Riksdagen avslår propositionen.
            </item>
            <item xml:id="i-KKFfUHFeMJKU1ECZRtYnB7">
              Riksdagen ställer sig bakom det som anförs i motionen om att
              regeringen bör återkomma med ett nytt förslag om en förnyad strategi
              för ANDTS-politiken i enlighet med motionens intentioner och tillkännager
              detta för regeringen.
            </item>
            <item xml:id="i-MzgeMvn8mJvY7S91yJ5JYW">
              Riksdagen ställer sig bakom det som anförs i motionen om att
              det långsiktiga målet i ANDTS-strategin vad gäller vård och stöd
              till personer med narkotikarelaterat missbruk och beroende ska
              vara skademinimering och tillkännager detta för regeringen.
            </item>
            <item xml:id="i-EmNoJAkn2cu8fUyf5SDyKj">
              Riksdagen ställer sig bakom det som anförs i motionen om att
              en utvärdering av den nuvarande narkotikapolitiken i syfte att
              säkerställa att den är förenlig med kraven på evidensbaserad vård,
              beprövad erfarenhet och skademinimering ska ingå i en förnyad
              ANDTS-strategi och tillkännager detta för regeringen.
            </item>
            <item xml:id="i-4mxr2YNzj3KhHqfdJyhLsx">
              Riksdagen ställer sig bakom det som anförs i motionen om att
              en förnyad ANDTS-strategi bör ha ett skärpt fokus och fler konkreta
              insatser för att successivt minska tobaksrökningen även framöver
              och tillkännager detta för regeringen.
            </item>
            <item xml:id="i-2qDdESaJZSsGxz8eP4yQJP">
              Riksdagen ställer sig bakom det som anförs i motionen om att
              en förnyad ANDTS-strategi bör innehålla en bedömning av det befintliga
              data- och statistikunderlaget för ANDTS-politiken, utvecklingsbehov
              samt prioriterade insatser och tillkännager detta för regeringen.
            </item>
            <item xml:id="i-KM2VC3RqVDiJFXe4NYsnKx">
              Riksdagen ställer sig bakom det som anförs i motionen om att
              en förnyad ANDTS-strategi bör innehålla en bedömning av hur kommunernas
              och regionernas förutsättningar för genomförande av ANDTS-strategin
              ska stärkas och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-95Xd8nn4prptoMFbtPDS18" type="h1">
            Motivering
          </head>
          <p xml:id="i-SnJ4jyqeNMDZtBZ9nTfLKW">
            I propositionen lägger regeringen fram en förnyad strategi för
            politiken avseende alko­hol, narkotika, dopning, tobak och nikotin
            samt spel om pengar (ANDTS-politiken). Syftet är att ange mål
            och inriktning för hur samhällets insatser ska genomföras, sam­ordnas
            och följas upp under strategiperioden 2021–2025. Propositionen
            innehåller för­slag till ett reviderat övergripande mål för ANDTS-politiken
            samt sju långsiktiga mål med prioriterade insatsområden.
          </p>
          <p xml:id="i-RfQgSea9RSLxsPMRgmxPk7">
            För Centerpartiet har det stor betydelse att människor ska få
            frihet och förutsättningar att fatta egna, välgrundade beslut
            och bidra till sin egen hälsa genom bra levnadsvanor och en hälsosam
            livsstil. Det finns stora mänskliga men även samhällsekonomiska
            vinst­er att göra på ett ännu bättre preventivt arbete. Här är
            en förnyad ANDTS-strategi ett av­görande verktyg för sammanhållna
            och kunskapsbaserade insatser i hela landet.
          </p>
          <p xml:id="i-YAdzyeBWcWurHvVr3s11bb">
            Även om Sverige inom många områden har en sjukvård i världsklass,
            finns det kun­skapsluckor och kvalitets- och kapacitetsbrister
            i systemen för stöd och vård till perso­ner med missbruksproblem
            och annan ANDTS-relaterad ohälsa. Även här är en förnyad strategi
            viktig för att lösa problemen och säkerställa jämlik uppföljning
            från socialtjäns­ten och sjukvården oberoende av socioekonomiska
            och geografiska faktorer.
          </p>
          <p xml:id="i-GbzM3MrKm8wm3URMVQwZfg">
            Den nationella ANDT-strategin har under sina tio år fyllt en
            stödjande funktion, är väl förankrad hos relevanta aktörer och
            fungerar som ett verktyg för samlat arbete på olika nivåer. Här
            delar Centerpartiet regeringens bedömning. Efter ett decennium
            be­hövs dock en strategi som förnyas och stärks i långt större
            utsträckning än det regering­en föreslår. Tyvärr har regeringens
            förslag så omfattande brister att det inte är ett tillräckligt
            bra underlag för kommande strategiperiod.
          </p>
          <p xml:id="i-KsKqDUAfVbCKEdtujRYvms">
            Centerpartiet anser på denna bakgrund att regeringens förslag
            bör avvisas av riks­dagen.
          </p>
          <p xml:id="i-4gxnQn1RxPWft3QKEzpHRF">
            Centerpartiet anser vidare att den befintliga strategin ska fortsätta
            att gälla tills vidare och att regeringen bör återkomma med ett
            nytt förslag till ANDTS-strategi 2021–2025 i enlighet med intentioner,
            synpunkter och förslag i denna motion. Detta bör riksdagen besluta
            och ge regeringen till känna.
          </p>
          <head xml:id="i-HaeF4N41jj3Vv15W9YsGs8" type="h2">
            Övergripande mål för ANDTS-strategin
          </head>
          <p xml:id="i-M4XRSdsepHMWPyy3tqHfzu">
            Regeringen föreslår att det övergripande målet för det fortsatta
            arbetet inom området ska vara: Ett samhälle fritt från narkotika
            och dopning med minskade medicinska och sociala skador orsakade
            av alkohol och spel om pengar samt ett minskat bruk av tobaks-
            och nikotinprodukter.
          </p>
          <p xml:id="i-2dCPFk3FvZhDynSSAnR1fw">
            Vi anser att det är dags att ändra detta övergripande mål vad
            gäller ett narkotikafritt samhälle. Målsättningen framstår inte
            bara som helt orealistisk i vår tid. Den överens­stämmer inte
            heller med de sex mer specifika mål som beskrivs i propositionen:
            Mins­kad tillgång, skydda barn och unga mot skadliga effekter,
            minska antalet unga som börjar, minska antalet personer som utvecklar
            skadligt bruk, god tillgång till vård samt minska antalet personer
            som skadas eller dör.
          </p>
          <p xml:id="i-DF7aqLuvRL3sF8ehDJcecP">
            Trots detta mål har narkotikadödligheten i Sverige mer än fördubblats
            de senaste tio åren och är näst högst i hela EU. En direkt jämförelse
            mellan länder är problematisk eftersom statistiken samlas in och
            rapporteras på olika sätt, men Sverige har en ökande trend. Under
            perioden 2006–2018 har dödligheten i läkemedels- och narkotikaförgift­ningar
            ökat bland personer 15 år och äldre, både totalt samt för kvinnor
            och män separat. Trenderna är statistiskt säkerställda. Totalt
            sett ökade risken att dö i läkemedels- och narkotikaförgiftningar
            med 82 procent. Ökningen bland män har avstannat de senaste åren,
            men det är för tidigt att säga om det är ett trendbrott.
          </p>
          <p xml:id="i-HKF4XcDZ25jfbcRKkZMCYR">
            Svensk beroendevård kan inte annat än anses ha misslyckats på
            många områden och är i stort behov av genomgripande reformer.
            Centerpartiet har länge drivit att missbruks­vården i högre grad
            måste grunda sig på vetenskap och beprövad erfarenhet.
          </p>
          <p xml:id="i-Nu6pp4FZzqKBvWL1tQ4ciF">
            Centerpartiet anser på denna bakgrund att en förnyad ANDTS-strategi
            bör följande övergripande mål:
          </p>
          <p xml:id="i-9F6q7a5BptFDdG13oo1Pae">
            Ett samhälle där så få som möjligt börjar använda narkotika och
            dopning, där perso­ner med beroendesjukdomar får vård och behandling
            av god kvalitet, där medicinska och sociala skador orsakade av
            narkotika, dopning, alkohol och spel om pengar minskar samt där
            bruken av tobak- och nikotinprodukter successivt minskar.
          </p>
          <p xml:id="i-4BkZSA5UzbUU8F59kiTRzZ">
            Detta bör riksdagen besluta och ge regeringen till känna.
          </p>
          <head xml:id="i-7LVdJa52GsvF9XzpNxypMp" type="h2">
            Utvidgning av tobaksbegreppet
          </head>
          <p xml:id="i-FG4imuUjNbS2osYV1oUNj8">
            Regeringen bedömer att tobaksbegreppet bör utvidgas till att
            omfatta både tobaks- och nikotinprodukter. Centerpartiet ser ett
            uppenbart problem med en begreppsutvidgning då ”ett samlat grepp
            över samtliga produkter på området som innehåller nikotin” tar
            bort fokus från det viktiga målet om att minska tobaksrökningen.
            Som regeringen själv lyfter i propositionen tycks vissa grupper
            halka efter trots en minskad tobaksrökning i befolk­ningen som
            helhet. Det gäller bl.a. barn som utsätts för passiv rökning,
            kvinnor med funktionsnedsättning och äldre kvinnor. Regeringen
            beskriver också att cirka 20 procent av alla cancerfall kan kopplas
            till tobaksrökning. Ett stärkt fokus på att successivt minska
            tobaksrökningen kan få stora positiva effekter på folkhälsan och
            göra stor skillnad för många människor.
          </p>
          <p xml:id="i-CXAXc27GJJwYCGU5od2DEM">
            Centerpartiet anser på denna bakgrund att en förnyad ANDTS-strategi
            bör ha ett tydligare och mer konkret fokus på att minska tobaksrökningen.
            Detta bör riksdagen besluta och ge regeringen till känna.
          </p>
          <head xml:id="i-vKwbpGyA8aseNTenBgi46" type="h2">
            Långsiktigt mål om personer med missbruk eller beroende
          </head>
          <p xml:id="i-5cxc3BjiXAb6SZPZfJJfm4">
            Regeringen bedömer att följande mål, i förslaget Långsiktigt
            mål 5, ska ligga fast: Personer med missbruk eller beroende ska
            utifrån sina förutsättningar och behov ha tillgång till vård och
            stöd av god kvalitet. Regeringen poängterar också vikten av att
            personer med samsjuklighet erbjuds adekvat stöd med en fungerande
            vårdkedja med god samverkan mellan olika verksamheter.
          </p>
          <p xml:id="i-VF3iHSzn8kE4Y1qj8jc97G">
            Tyvärr väljer regeringen att definiera personer med samsjuklighet
            som ”personer med både beroendesjukdom och psykisk ohälsa”. Även
            somatisk sjukdom måste ingå i begreppet samsjuklighet. Samtidigt
            är ”personer med samsjuklighet” en grupp som är svår att utskilja
            från ”personer med missbruk eller beroende”, inte minst vad gäller
            missbruk eller beroende av narkotika. Majoriteten av dessa personer
            har en bakomlig­gande psykisk eller somatisk sjukdom. Därför måste
            missbruksvården utgå från att både behandla sjukdomen och i största
            möjliga mån lindra symptomen. All annan sjukvård utgår från det
            perspektivet. Missbruksvården ska inte vara något undantag.
          </p>
          <p xml:id="i-Xaq9usVALPq7UcnZTBf3hH">
            Centerpartiet anser mot denna bakgrund att det behöver förtydligas
            att det långsik­tiga målet med behandling av personer med narkotikamissbruk
            och/eller narkotika­beroende ska vara skademinimering. Detta bör
            riksdagen besluta och ge regeringen till känna.
          </p>
          <p xml:id="i-QAjeG8QFVnctFfBP4MnSH3">
            Vi vill vidare se en utvärdering av missbruksvården för att säkerställa
            att den går i linje med principen om skademinimering, i enlighet
            med riksdagens tillkännagivande av den 4 mars 2020. Regeringen
            hänvisar i propositionen till att tillkännagivandet ”alltjämt
            bereds inom Regeringskansliet”. Det är uppseendeväckande att regeringens
            beredning av tillkännagivandet inte har färdigställts inom ramen
            för beredningen av propositionen om en förnyad ANDTS-strategi.
          </p>
          <p xml:id="i-UxdeEFC6ituExZT7Fott41">
            Centerpartiet anser att en utvärdering i enlighet med riksdagens
            tillkännagivande bör ingå i en förnyad ANDTS-strategi. Detta bör
            riksdagen besluta och ge regeringen till känna.
          </p>
          <p xml:id="i-E6dQkWsrj8fXAkbF7ERkKg">
            Tyvärr är regeringens senfärdighet i uppföljningen av riksdagens
            tillkännagivande helt i enlighet med det bristande ledarskap och
            det ointresse för ny kunskap i missbruks­frågor som man har visat
            under hela mandatperioden. Regeringen har t.ex. aviserat att man
            inte avser att följa upp Folkhälsomyndighetens förslag om en utvärdering
            av narko­tikastrafflagen från 1988, för att se hur lagen påverkar
            narkotikaanvändningen och de sociala och medicinska skadeverkningarna.
          </p>
          <p xml:id="i-Dhhhh4tzMrbSrH9heSxXDs">
            Centerpartiet kommer att fortsätta driva att en utredning av
            narkotikastrafflagen bör tillsättas.
          </p>
          <head xml:id="i-3Ued1qPuqhGpEFonWqzvfp" type="h2">
            Data och statistik
          </head>
          <p xml:id="i-BP9pgiZVCXD7sh6iqMHYLt">
            I ett flertal bedömningar i förslaget hänvisar regeringen till
            brist på data och statistik, inte minst inom narkotikaområdet.
            Vi har i dag inte data för att kunna analysera och följa utvecklingen
            när det gäller exempelvis prevalensen av olika beroendetillstånd
            i befolkningen eller efterfrågan och utbud på olika vårdinsatser.
            För en effektiv och träffsäker ANDTS-politik som bygger på kunskap
            och beprövad erfarenhet är det avgörande med ett ständigt förbättrat
            data- och statistikunderlag.
          </p>
          <p xml:id="i-UhGhYW7BGbiLBaY33qDD6w">
            Centerpartiet anser mot denna bakgrund att en förnyad ANDTS-strategi
            bör inne­hålla en bedömning av det befintliga data- och statistikunderlaget
            för ANDTS-politiken, utvecklingsbehov samt prioriterade insatser.
            Detta bör riksdagen besluta och ge reger­ingen till känna.
          </p>
          <head xml:id="i-CF35hDeKeqx7P8BrieApDs" type="h2">
            Kommunernas roll i genomförandet av strategin
          </head>
          <p xml:id="i-CDbrqMHLtXo2Qi1qWWt1Xw">
            Ansvaret för genomförandet av ANDTS-strategin delas av många
            aktörer på alla nivåer i samhället. Merparten av det ANDTS-förebyggande
            arbetet genomförs dock av kommuner och regioner samt av idéburna
            organisationer och privata aktörer på lokal nivå. Kommunala resurser
            avsatta för samordning och planering av ANDTS-förebyggande arbete
            har minskat de senaste två strategiperioderna. Detta samtidigt
            som kommunerna har fått ett utvidgat ansvar inom vissa delar av
            ANDTS-området.
          </p>
          <p xml:id="i-7Mn9eNJhEizKubW2Xf9E41">
            Regeringen skriver i propositionen att kommunerna och regionerna
            behöver arbeta med att utveckla kvaliteten i vård- och stödinsatserna
            utifrån brukarnas behov och erfarenheter. Dock aviseras inga reformer
            eller samlade satsningar för att underlätta detta, eller förändringar
            i länsstyrelsernas samordningsansvar.
          </p>
          <p xml:id="i-KFmR8NgaSSSwHsDRsYKydt">
            Centerpartiet anser mot denna bakgrund att kommunernas och regionernas
            förut­sättningar för implementering av ANDTS-strategin behöver
            ses över och stärkas inför en ny strategiperiod. Översynen och
            eventuella förslag på insatser bör ingå i en fortsatt beredning
            av en förnyad ANDTS-strategi. Detta bör riksdagen besluta och
            ge regering­en till känna.
          </p>
        </div>
        <div type="motSignatures">
          <list>
            <item xml:id="i-5bYPgBqXY6eHLXNTDqJjZs">
              Sofia Nilsson (C)
            </item>
            <item xml:id="i-DdeAgz8rkXNaW6TsjnLpMk">
              Anders W Jonsson (C)
            </item>
            <item xml:id="i-UEgpMdd1ohfj5Lz2HJnMUx">
              Johanna Jönsson (C)
            </item>
          </list>
        </div>
      </div>
    </body>
  </text>
</TEI>
