<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00009">
  <teiHeader>
    <fileDesc>
      <titleStmt>
        <title>med anledning av skr. 2011/12:124 Miljö-, klimat- och energiinsatser inom jordbruket</title>
        <author corresp="i-PMx51X9QbaLUMtQNq6sVfz">av Matilda Ernkrans m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:124 Miljö-, klimat- och energiinsatser inom jordbruket</title>
          <idno type="rdwebb">GZ02MJ9</idno>
          <rs type="number">MJ9</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ9/text</ref>
          <ref type="dokument_url_html">http://data.riksdagen.se/dokument/GZ02MJ9</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ9</ref>
          <ref type="doc">http://data.riksdagen.se/fil/AAB6BE7F-E5BB-419B-8D87-679E1C30A6F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NHxJzkDKoaBrxfLh9qrfnH</idno>
            <name>Pyry Niemi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GKFwXi5QctA2TJDtsbF47E</idno>
            <name>Christina Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-68CLtEABYA8zvwT6dNaEj9" type="basedOn"/>
        <correspContext corresp="i-68CLtEABYA8zvwT6dNaEj9">
          <ref>Regeringsskrivelse 2011/12:124</ref>
        </correspContext>
        <correspAction xml:id="i-GZM137PBwiRhAjkhXkYqz3" type="signed"/>
        <correspContext corresp="i-GZM137PBwiRhAjkhXkYqz3">
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-NHxJzkDKoaBrxfLh9qrfnH"/>
          <note type="signatory" corresp="i-GKFwXi5QctA2TJDtsbF47E"/>
        </correspContext>
        <correspAction xml:id="i-Ufx2j6Qi2BXMTfv4uFMs5m" type="referral">
          <date when="2012-04-27"/>
        </correspAction>
        <correspAction xml:id="i-WJzM1YU4DB2VB9KdqJHUti" type="referral">
          <date when="2012-04-27"/>
        </correspAction>
        <correspAction xml:id="i-MHLwyqSyjMr4jUZvu4ANTX" type="dismissal">
          <date when="2012-04-26"/>
        </correspAction>
        <correspAction xml:id="i-3fzDDoWPT8hxp669ysDyQR" type="dismissal">
          <date when="2012-04-26"/>
        </correspAction>
        <correspAction xml:id="i-AqLb75jkYBpjmbYUoESyR4" type="submission">
          <date when="2012-04-25"/>
        </correspAction>
        <correspAction xml:id="i-D91a7AVKq1u4L7dLaDEXDN" type="transfer">
          <date when="2012-04-25"/>
        </correspAction>
        <correspAction xml:id="i-JU2Kcpjt59K5rfdnAQuYrD" type="assigned"/>
        <correspContext corresp="i-JU2Kcpjt59K5rfdnAQuYrD">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8CsEy5tnCxBQvNyqjFJYsy">
            Förslag till riksdagsbeslut
          </head>
          <list style="ol">
            <item xml:id="i-6PLCpShYws7Hsa3pzszHHv">
              Riksdagen tillkännager för regeringen som sin mening vad som
              anförs i motionen om att Sverige behöver en strategi för att stärka
              den svenska matens mervärde.
            </item>
            <item xml:id="i-XNCy2HFbG3HoAwvLrXaVWG">
              Riksdagen tillkännager för regeringen som sin mening vad som
              anförs i motionen om att regeringen behöver utarbeta ett förslag
              om hur den biologiska mångfalden i kulturlandskapet ska bevaras
              och miljömålet Ett rikt odlingslandskap ska nås.
            </item>
            <item xml:id="i-2cTMX6spiQqrtzW8nU7hfU">
              Riksdagen tillkännager för regeringen som sin mening vad som
              anförs i motionen om att regeringen ska återkomma till riksdagen
              med uppgifter om måluppfyllelsen för Helcomåtagandet samt om så
              krävs presentera nya åtgärder för att nå målet.
            </item>
            <item xml:id="i-8DkQ9yiWsL8pbv9R2RfKXG">
              Riksdagen tillkännager för regeringen som sin mening vad som
              anförs i motionen om att minska kadmiumhalterna i maten.
            </item>
            <item xml:id="i-WmdaDrsELDUgaBVhNj9hKV">
              Riksdagen tillkännager för regeringen som sin mening vad som
              anförs i motionen om att regeringen skyndsamt behöver återkomma
              till riksdagen och förklara hur forskningen inom de gröna näringarna
              ska finansieras fortsättningsvis.
            </item>
            <item xml:id="i-YUNUa5LpBYuTYLhtonYFLb">
              Riksdagen tillkännager för regeringen som sin mening vad som
              anförs i motionen om att regeringen ska presentera en tvärsektoriell
              biogasstrategi för riksdagen senast i början på nästa riksdagsår.
            </item>
          </list>
        </div>
        <div type="motContent">
          <head xml:id="i-XpmJswsZJE6RtVuoxxy3RK" type="h1">
            Motivering
          </head>
          <head xml:id="i-X3fFfRBMFdGqKeaxdymCpv" type="h2">
            Miljö-, klimat- och energiinsatser kan bli jordbrukets konkurrensfördel
          </head>
          <p xml:id="i-RQvnzL5HQAEHH6B3zFvxvp">
            Maten är en viktig del av vår välfärd. Jordbruket i Sverige står
            också för arbetstillfällen i områden där andra jobb är svåra att
            få. Men politiken för mat och livsmedel kan också bli en del i
            vår miljöpolitik. Jordbrukets klimatpåverkan måste minska, och
            det kan vi uppnå genom att ställa om till ett mer hållbart jordbruk.
            Vi menar att vägen dit går både via hur maten efterfrågas och
            hur produktion och försäljning regleras av lagar och regler.
          </p>
          <p xml:id="i-Nh4hrrTsiN7KuCaiSWd6qM">
            Om medborgarna ska kunna efterfråga högre kvalitet måste de få
            rätt information om vad maten innehåller, hur den har tagits fram
            och varifrån den kommer. Vi tror att en stark svensk primärproduktion
            av livsmedel är väsentlig för att nå detta. Men då måste det svenska
            jordbruket klara två stora utmaningar: dels att kunna konkurrera
            i en allt tuffare internationell konkurrens och dels att minska
            sin klimatpåverkan och hantera ett förändrat klimat.
          </p>
          <head xml:id="i-TBEVa5LHdKp57rQXgYheMZ" type="h3">
            Mervärdet
          </head>
          <p xml:id="i-35Wy51PaS3KKktAYRBituP">
            Det vi kallar det svenska mervärdet är en grundpelare i socialdemokratisk
            jordbruks- och livsmedelspolitik. Bara när svenska konsumenter
            med fog kan hävda att det finns generella positiva egenskaper
            hos svensk mat så kommer de att efterfråga den. Därför ska vi
            fortsätta att arbeta med en hög kvalitet på djurvälfärden i Sverige.
            Därför ska vi arbeta med minskad kemikalieanvändning, minskad
            klimatpåverkan och minskad övergödning från jordbruket.
          </p>
          <p xml:id="i-QESFzr2XGwWDBYBFm24fZe">
            Men det handlar också om att en aktiv generell miljöpolitik ger
            bättre mat. Hela övriga samhället påverkar vår mat genom att t.ex.
            gifter, smittämnen och annat når åkrar på många sätt i dag.
          </p>
          <p xml:id="i-HwAapZJGBGxVWZThogSNq4">
            Vi känner en stor oro när förtroendet för de svenska mervärdena
            bland konsumenterna sjunker. Att försvara mervärdet är att försvara
            jobben på landsbygden och i livsmedelsindustrin. Det är också
            att försvara svenska konsumenters rätt till mat av hög kvalitet.
          </p>
          <p xml:id="i-JvvucCLGdq5Zvj1xvVVTFj">
            Vi anser att Sverige behöver ha en strategi för att stärka den
            svenska matens mervärde.
          </p>
          <head xml:id="i-UKfsMxaA28UEwGe4L2siPC" type="h3">
            Landsbygdsprogrammet
          </head>
          <p xml:id="i-95txdhYwGjw7BmRTG4dvWc">
            Miljöersättningarna i landsbygdsprogrammet är oerhört viktiga
            för att bevara den biologiska mångfalden i Sverige. Som regeringen
            skriver i skrivelsen finns i dag en stor del av de svenska rödlistade
            växt- och djurarterna på det vi kallar kulturmarker betesängar,
            slåtterängar och hagar. Mer än 25 procent av de hotade arterna
            är helt beroende av dessa miljöer.
          </p>
          <p xml:id="i-G5AQ5kXDoG4t9kDu1sLTPR">
            Sverige har i den internationella konventionen för biologisk
            mångfald förbundit sig att stoppa utrotningen av arter till 2020.
            Det är bara åtta år kvar dit. Vi måste kraftfullt använda de redskap
            vi har. Landsbygdsprogrammet är ett väsentligt sådant redskap.
            Regeringen arbetar nu för att minska EU-stödet i landsbygdsprogrammet.
            Vi delar regeringens inställning att generella stöd är skadliga,
            och vi vill på sikt helt avskaffa EU-stöden till jordbruket. Men
            vi menar att regeringen borde arbeta för att en större andel av
            EU:s jordbruksstöd går till landsbygdsprogrammet.
          </p>
          <p xml:id="i-BRfuVRdMvAYzdBg84oZ1Sy">
            Regeringen har så här i slutet på det rådande landsbygdsprogrammets
            period minskat på miljöersättningarna, bl.a. för att finansiera
            en sänkning av slakteriernas veterinäravgifter. Den socialdemokratiska
            regeringen lyckades under de nattliga slutförhandlingarna av EU:s
            nuvarande budget att få en möjlighet till ökat stöd i landsbygdsprogrammet.
            Tyvärr har regeringen inte utnyttjat det positiva förhandlingsresultatet
            full ut till att stärka den biologiska mångfalden i Sverige. Målen
            i landsbygdsprogrammet för att bevara natur och kulturmiljöer
            kommer inte att nås. Det ser vi som allvarligt.
          </p>
          <p xml:id="i-ShGbvFk419RXMHVUZB8qju">
            Totalt har mängden betesmark, slåtterängar och dylikt minskat
            under den borgerliga regeringsperioden. Sedan 2005 har ängs- och
            betesmarksarealen inom landsbygdsprogrammet minskat med ca 50
            000 hektar enligt Naturvårdsverkets rapport om hur vi klarar miljömålet
            Ett rikt odlingslandskap. 1 Detta överensstämmer inte med Sveriges
            åtagande för att nå konventionen för biologisk mångfald. Något
            uppdrag kring hur miljömålet Ett rikt odlingslandskap ska nås
            har inte heller lagts till miljömålsberedningen som för övrigt
            har fullt upp med andra mål. Regeringen behöver utarbeta förslag
            på hur den biologiska mångfalden i kulturlandskapet ska bevaras
            och miljömålet Ett rikt odlingslandskap nås. Detta bör riksdagen
            tillkännage för regeringen.
          </p>
          <p xml:id="i-Mg1vPD5UEV6EVaypaVE5FE">
            Också ur en klimataspekt är kulturlandskapet viktigt eftersom
            det bidrar till inbindningen av kol i marken.
          </p>
          <p xml:id="i-7zZv6SBh3jaJzWj6nMJTEx">
            EU har omdefinierat betesmarker som har rätt till gårdsstöd.
            Betesmarker med för många träd utesluts. Det riskerar, som också
            regeringen skriver i skrivelsen, att drabba den biologiska mångfalden.
            Vi ser därför positivt på det arbete som Landsbygdsdepartementet
            genomför för att hitta definitioner som kan accepteras av EU-kommissionen.
          </p>
          <head xml:id="i-DWPSdsbxfqUtBfjSbtbXX6" type="h3">
            Ekologisk produktion
          </head>
          <p xml:id="i-RfNbzTBRUvrXQnuzNATbtJ">
            Vi ser fördelar med ekologisk odling av två skäl. För det första
            miljö och klimatskäl. Den ekologiska odlingen minskar jordbrukets
            miljöpåverkan. Det handlar om minskad användning av kemikalier,
            det är bra för vår egen hälsa och för den biologiska mångfalden.
            Det handlar också om jordbrukets klimatpåverkan som är betydligt
            mindre med den ekologiska odlingen. Främst på grund av att det
            där inte används handelsgödsel som påverkar klimatet genom utsläpp
            av den mycket starka växthusgasen dikväveoxid (lustgas). Ökad
            ekologisk odling minskar därmed, i alla fall kortsiktigt, trycket
            på omställning i andra sektorer i samhället.
          </p>
          <p xml:id="i-KFEV8fKvaWVwbFWSNXmiNd">
            Vi menar inte att de ekologiska odlingsmetoderna helt kan ta
            över men vi tror att de kan utgöra en större andel av produktionen
            än de gör i dag. Vi vill sätta ett mål att den ekologiskt certifierade
            odlingen ska utgöra 30 procent av den odlade arean 2020.
          </p>
          <p xml:id="i-KUDuygoUdLWVcmYJhF2F23">
            För det andra tror vi att ekologiska produkter kan vara den typ
            av specialisering som kan göra det svenska jordbruket mer konkurrenskraftigt.
            Vi har en lång tradition och erfarenheter i Sverige. En stabil
            och ökande efterfrågan från offentlig sektor gör också att den
            ekologiska odlingen kan utvecklas. Vi menar att ekologisk odling
            är ett mervärde som den borgerliga regeringen har tappat bort.
          </p>
          <p xml:id="i-DupcZ85JpCjUFtzKVMjFgs">
            Den svenska efterfrågan har ökat men har inte kunnat följas upp
            av svensk produktion. Den har i stället ökat vår import av ekologiska
            produkter, och det är olyckligt för den svenska konkurrenskraften.
          </p>
          <p xml:id="i-ASQXPiacMPiKv6ZLaizMW6">
            Det är oroande att antalet ekologiska jordbrukare minskar. Enligt
            riksdagens utredningstjänst har antalet lantbrukare som är anslutna
            till miljöersättningen för ekologisk produktion minskat, och stödet
            inom landsbygdsprogrammet har minskat från 587 miljoner 2006 till
            500 miljoner 2009. En anledning är de förändrade miljöersättningarna
            för ekologisk produktion av vall. Det fanns tidigare bra marknadsfrämjande
            stöd men det har nu avskaffats av regeringen.
          </p>
          <p xml:id="i-4FmiR7HP16X9eAvBkwt8NR">
            Vi tror att den ekologiska odlingen behöver fortsatt hjälp och
            stöd för att växa. Vi var därför beredda att i vår motion inför
            riksdagens budgetbeslut för 2012 öka anslagen via EU:s landsbygdsprogram
            för att främja produktionen och konsumtionen av och handelen med
            ekologiska produkter.
          </p>
          <p xml:id="i-QR34grGfGLBt61FSucGNCv">
            Vi kommer att återkomma till våra förslag i samband med regeringens
            proposition om ekologisk produktion som aviserats sedan länge.
          </p>
          <head xml:id="i-H4RRNuhFtsZELutn8fhXqF" type="h3">
            Gödning och övergödning
          </head>
          <p xml:id="i-YBWtCsguJjqdYGWhmKaL9m">
            Sverige har ett åtagande enligt Helsingforskonventionen (Helcom)
            om minskningar av utsläpp av kväve och fosfor i Östersjön. Sverige
            ska minska sina utsläpp av kväve med 20 800 ton och utsläppen
            av fosfor med 290 ton till 2021. En stor källa till dessa utsläpp
            i haven är jordbruket. Regeringen har i en annan skrivelse 2 redovisat
            vilka åtgärder som regeringen har vidtagit.
          </p>
          <p xml:id="i-Lh4MR7ef1oNz9hRWxvaZmN">
            Ungefär 10 000 ton kväve transporteras årligen via vattendrag
            från avloppsreningsverk, industrier och jordbruksmark till havet.
            Det är samma mängd som för 30 år sedan. Årliga variationer beror
            mest på förändringar i vattenföringen. 3
          </p>
          <p xml:id="i-MvxcQmGmHxmAKhdDfcCHo4">
            En åtgärd som regeringen närmare bör analysera är att använda
            musselodling för att binda övergödande ämnen i havet. Sådana försök
            pågår och musselköttet kan, om odlaren får en ersättning för miljöåtgärden,
            kommersiellt användas som foder till fiskodlingar eller till ekologisk
            äggproduktion. Finansieringen för en försöksverksamhet kan, menar
            vi, ske via det befintliga anslaget för havsmiljön.
          </p>
          <p xml:id="i-T2KuPidmmZqKCMgMYJ3B6G">
            Vi är oroade för att de åtgärder regeringen genomför inte ger
            tillräckliga effekter. En tydligare måluppföljning av helcomåtagandena
            borde ge riksdagen bättre signaler om vilka åtgärder som behövs.
            Fler av de insatser som regeringen utför inom ramen för landbygdsprogrammet
            når dessutom inte sina mål. Insatser för fånggrödor låg 2010 bara
            på 60 procent av målet. Ersättning för användningen av restaurering
            och anläggning av våtmarker låg på katastrofalt dåliga 30 procent.
            En ambitionshöjning av de åtgärder regeringen redan har aviserat
            är med andra ord nödvändig. Men troligen behövs ytterligare åtgärder.
            Vi menar att regeringen ska återkomma till riksdagen med uppgifter
            om måluppfyllelsen för Helcomåtagandet samt om så krävs presentera
            nya åtgärder för att nå målet. Detta menar vi att riksdagen ska
            ge regeringen till känna.
          </p>
          <p xml:id="i-4dMYM8J7yjLm9j1SAVgWSj">
            Vi vill i detta sammanhang också påminna om att Socialdemokraterna
            i tidigare motioner har föreslagit ett återinförande av skatten
            på handelsgödsel som var ett utmärkt styrmedel för att minska
            övergödningen. Med tanke på det omfattande åtagande som Helcomuppgörelsen
            innebär är det märkligt att en majoritet av riksdagens ledamöter
            har avvisat förslaget och gjort så utan att redovisa alternativ.
          </p>
          <head xml:id="i-VzGTG2UtFmYcjh2bnrWsCJ" type="h3">
            Kadmium
          </head>
          <p xml:id="i-ECo3NTrM4HuVuE4kw6jUj8">
            I skrivelsen konstaterar regeringen att delar av den svenska
            befolkningen nu påverkas av kadmium över gränsvärdena. Källan
            är vår mat och ursprunget marken och handelsgödsel.
          </p>
          <p xml:id="i-ENdQjXYHEFxiwQZtcvKHQA">
            Den tidigare skatten på handelsgödsel var utformad som en skatt
            på mängden kadmium och mängden kväve. Det gjorde att tillverkarna
            eftersträvade att minska halten av kadmium. Det gjorde också att
            den mängd handelsgödsel som det var lönsamt för lantbrukare att
            använda minskade och således också exponeringen av kadmium. Regeringen
            har anmält till EU-kommissionen om ett sänkt nationellt gränsvärde
            för kadmiumhalt i handelsgödsel. Kemikalieinspektionen har redan
            kunnat konstatera att detta inte är tillräckligt för att minska
            kadmiumexponeringen. Gränsvärdet behöver sänkas ytterligare.
          </p>
          <p xml:id="i-D13xigS7sJL1KFUbACmqQC">
            Vi är kritiska till regeringens brist på handlingskraft i frågan.
            Givetvis skulle regeringen ha introducerat nya gränsvärden i samband
            med borttagandet av handelsgödselskatten. Att ta bort ett styrmedel
            och först därefter börja diskutera vilket annat styrmedel som
            behövs är inte ett ansvarigt sätt att leda landet. Den 30 juni
            mottar regeringen förslag från myndigheterna kring ytterligare
            skärpta gränsvärden för kadmiumhalten i handelsgödsel. Regeringen
            bör då skyndsamt notifiera nya strängare förbud hos EU-kommissionen.
            Vi bedömer dock att risken är stor att EU avvisar de svenska reglerna
            med hänvisning till att detta kan uppfattas som ett handelshinder.
          </p>
          <head xml:id="i-2ngydk2P3j3q67gDhwD5BS" type="h3">
            Den uteblivna forskningen
          </head>
          <p xml:id="i-QrxxQeqB8xCUyXuexwjyc9">
            I regeringens skrivelse redovisas ett flertal forskningsprojekt
            som är mycket viktiga för miljö- och klimatinsatser i jordbruket.
            Det är emellertid slående att det i många fall är projekt som
            är finansierade med återföringen av skatten på handelsgödsel.
          </p>
          <p xml:id="i-R2VUcfBTAD5675rdXCsUs5">
            Utbildning, metodutveckling och forskning är väsentligt för att
            stärka det svenska jordbruket. Det handlar både om en stark grundutbildning,
            möjlighet till vidareutbildning för företagare som vill satsa
            för framtiden men också forskningen. Vi menar att forskningen
            på detta område och utbildningen är det viktigaste bidraget som
            samhället kan ge för att utveckla och säkra jordbrukssektorns
            konkurrenskraft. När regeringen avskaffade handelsgödselskatten
            så togs också återföringen av dessa medel till näringen med några
            års fördröjning bort. En viktig del av återföringen var stimulans
            av forskning. Det handlade om forskning som direkt var tillämpbar
            för att utveckla det svenska jordbruket. Vi behöver återställa
            den svenska forskningen i de gröna näringarna.
          </p>
          <p xml:id="i-3xWq1merZz28mX1p1pkfTo">
            Hur dessa projekt som har redovisats i regeringens skrivelse
            ska finansieras i framtiden finns det ingen information om i skrivelsen.
            Ett exempel är den jordartskarta som beskrivs som viktig för jordbrukets
            klimatarbeten och för arbetet med att minska övergödningen. Hur
            detta arbete ska kunna finansieras i fortsättningen är oklart
            i skrivelsen.
          </p>
          <p xml:id="i-AMwaHfpNpZACxMhC7YzV2m">
            Vi menar att regeringen skyndsamt behöver återkomma till riksdagen
            och förklara hur den tillämpbara forskningen inom de gröna näringarna
            ska finansieras fortsättningsvis.
          </p>
          <head xml:id="i-2BXaB6qUvypLSr2roVm8xT" type="h3">
            Spruta mindre
          </head>
          <p xml:id="i-XrRqdJD9ThFRJduRhbQkCH">
            Riksdagen har nyligen beslutat om en omformulering av miljömålet
            Giftfri miljö. Den precisering som riksdagen beslutade utifrån
            regeringens proposition 4 innebär att exponeringen av farliga
            ämnen ska vara nära noll. I dag vet vi att bekämpningsmedel från
            jordbruket dagligen når oss via vår mat.
          </p>
          <p xml:id="i-TAhNupBzcUhFbszLa1wN2f">
            Det finns också motiv att minska spridningen av bekämpningsmedel
            utifrån miljömålen Ett rikt odlingslandskap och Ett rikt växt-
            och djurliv. Det handlar om att bevara den biologiska mångfalden.
          </p>
          <p xml:id="i-R7ZJPYbKLG4FX9nMgUV4A5">
            I Sverige har vi framgångsrikt använt oss av ett styrmedel för
            att minska spridningen av farliga ämnen från jordbrukets bekämpning
            av insekter, svamp och ogräs. Redan 1984 infördes en skatt på
            bekämpningsmedel. 2003 visade en utredning 5 att skatten fungerade,
            den dämpade användningen. Skatten höjdes då, 2003, till 30 kronor
            per kilo verksam substans. Statistiken visar att utredningen hade
            rätt men den visar också att skattens effekt har planat ut. 20062010
            ökade användningen från 817 ton till 853 ton i Sverige.
          </p>
          <p xml:id="i-K43RKNK7Kztayx7yWJzzUe">
            Skatten är alltså satt som ett fast krontal. Det innebär att
            skattens andel av priset på produkterna har minskat allt eftersom
            priset har gått upp och därför har skatten inte behållit sin styrande
            effekt.
          </p>
          <head xml:id="i-EvU94Ldgsqba6BrFXErjV6" type="h3">
            Jordbrukets klimatpåverkan
          </head>
          <p xml:id="i-Hubsgr1zyE1VpfsBpDpJW2">
            Jordbruket har med 14 procent av utsläppen en viktig roll i arbetet
            med att minska vår klimatpåverkan. Men förslagen i regeringens
            klimatpolitik är få. En av de få saker regeringen har gjort är
            att ta bort det enda styrmedlet som fanns, skatten på handelsgödsel.
          </p>
          <p xml:id="i-S3mdXjnHhwa2vXSF7EVa4d">
            Just nu diskuteras mycket mullhalter i marken och dess inlagring
            av kol. Ett förslag som har kommit fram är möjligheten att genom
            att mylla ner träkol i marken minska mängden koldioxid i atmosfären.
            Det skulle också ge bättre skördar. Förslaget är intressant men
            mer forskning krävs. Liksom för satsningen på jordartskarta och
            Greppa Näringens klimatarbete är vi oroade för vad det faktum
            att finansieringen delvis har försvunnit i och med att återföringen
            av handelsgödselskatten inte finns kvar.
          </p>
          <head xml:id="i-HuqAFHbwmk8JnHD2kHw4SH" type="h3">
            Biogasstrategi behövs
          </head>
          <p xml:id="i-PCKwGFBzi2q7areE2SKCar">
            Regeringen uttrycker i skrivelsen och i många andra sammanhang
            en mycket positiv bild av biogas som energikälla. Men vi saknar
            en sammanhållen biogaspolitik från regeringen. Vi ställer oss
            bakom flera av de åtgärder regeringen har beslutat om de senaste
            åren, t.ex. den ändring av reglerna i landsbygdsprogrammet som
            förhoppningsvis ska öka ansökningarna och projekten. Men vi saknar
            statliga mål för produktion och användning av biogas. Det behövs
            också mer stabila och långsiktiga incitament som underlättar investeringar.
          </p>
          <p xml:id="i-Fmzzui3AHQS5A2FUwQABbb">
            Vi behöver bygga ut biogasproduktionen kraftigt. Till det behövs
            en övergripande plan för hur staten, regioner och kommuner ska
            kunna samarbete och hur företag ska kunna utvecklas och testa
            innovationer och pilotprojekt. Den biogasstrategi som Energimyndigheten
            presenterade ett förslag 6 på är ännu inte färdigberedd skriver
            regeringen i skrivelsen.
          </p>
          <p xml:id="i-HPmZ9PrVJqXpJVrQ3nkb24">
            Väsentligt för biogasutveckling är också insamling av matavfallet.
            Miljömålsberedningen förslag 7 på det området bereds också sedan
            länge i regeringskansliet.
          </p>
          <p xml:id="i-GYf7evTYkWgPcANWZCGBWK">
            I dag har både Danmark, Tyskland och Nederländerna program med
            stöd för att öka biogasproduktionen och för att göra biogas till
            en viktig del av framtidens energimix. I Sverige avvaktar regeringen
            med att ta ansvar för Sveriges biogasproduktion, trots förslag
            från egna myndigheter.
          </p>
          <p xml:id="i-4veyQAdfYyyo2V5L8qsUm4">
            Problemet är att biogasen nu riskerar att tappa mark som fordonsbränsle
            på grund av att produktionen inte kan öka. Det rimmar illa med
            riksdagens mål om en fossiloberoende fordonsflotta 2030. Många
            fordonstillverkare, taxibolag, bussbolag och privatbilister väntar
            på ökad tillgång på biogas. Då måste förutsättningar skapas för
            att få till stånd en snabbt ökad produktion. Också lantbrukets
            investeringsvilja hämmas. Med tydligare signaler om framtiden
            skulle landsbygdsföretags intresse för investeringarna öka, vilket
            både ger ökad lönsamhet för lantbruket och ökad produktion av
            förnybar energi.
          </p>
          <p xml:id="i-AKva33wZ5hYX1vZxCmaYzQ">
            Riksdagens klimatmål för 2020 närmar sig snabbt. Därför är det
            bråttom. Vi menar att regeringen ska presentera en tvärsektoriell
            biogasstrategi för riksdagen senast i början på nästa riksdagsår.
            Detta ska riksdagen ge regeringen tillänna.
          </p>
        </div>
        <div type="motSignatures">
          <list>
            <item xml:id="i-L87JPEyhh2ze8eXD4yzBYJ" who="i-PMx51X9QbaLUMtQNq6sVfz">
              Matilda Ernkrans (S)
            </item>
            <item xml:id="i-8YNWb3PPEznT8eomrtShRo" who="i-GDFdKPNRdaGpkLXrouuiC1">
              Johan Löfstrand (S)
            </item>
            <item xml:id="i-TuWNk9eMX5dKHJmy7tvSF8" who="i-B34sv9ytsiioT1XaQtyXUo">
              Helén Pettersson i Umeå (S)
            </item>
            <item xml:id="i-BxjuYQTDD1UyvGDTU3xgqZ" who="i-FrC3WwfjWAuoWu4BnbedDa">
              Jan-Olof Larsson (S)
            </item>
            <item xml:id="i-LpCMH1qg6TRiGGRStwpCkY" who="i-TifWqzmRuorK3zFDqAUZk8">
              Sara Karlsson (S)
            </item>
            <item xml:id="i-JRAmJm3wMpUv6kqJih4zhy" who="i-NHxJzkDKoaBrxfLh9qrfnH">
              Pyry Niemi (S)
            </item>
            <item xml:id="i-GWCEvCZEn87AddgEPqD8Ud" who="i-GKFwXi5QctA2TJDtsbF47E">
              Christina Karlsson (S)
            </item>
          </list>
        </div>
      </div>
    </body>
  </text>
</TEI>
