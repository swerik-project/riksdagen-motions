<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__147/mot_1953__ak__147-001.pdf"/>
      <fw xml:id="i-5RbsetbJVZoKVhq9JQwRDy">
        Np J47—1 Motioner i Andra kammaren, nr 147. 1
      </fw>
      <div type="motHeader" xml:id="i-6dbG6GjRGx4D5Xx3pzUh7v">
        <div type="motTitle" xml:id="i-23bxNBf5KtRq8XnvHYnasG"/>
        <div type="motSubmissionInfo" xml:id="i-Y5Yzfgc9KZsCzghCET1cow"/>
      </div>
      <div type="motBody" xml:id="i-U6o5RYip6a79g2CTf53oFA">
        <div xml:id="i-KSTMv3j5XnnxkEb2nGpqBB">
          <p xml:id="i-QWbhzy4L2asDXDzkPYbaV">
            ND
          </p>
          <p xml:id="i-SeWEcxLumzJdJePTEM9YkU">
            or
          </p>
          <p xml:id="i-GTc8UGXqaynqTjE33RU7Cj">
            t
          </p>
          <p xml:id="i-XGDfQTj1RAXW8awGp9XFiZ">
            Nr 147.
          </p>
          <p xml:id="i-A8zZPyVa8FvynWFUjd4rN3">
            Av fröken Elmén m. fl., om införande av obligatorisk undervisning
            i humanistiska ämnen vid de tekniska högskolorna och läroverken
            samt handelshögskolorna.
          </p>
          <p xml:id="i-BmfaJWJVWyyjjreB9wjgJP">
            Den tekniska utvecklingen, som går snabbt framåt, förändrar hela
            samhället och sätter framför allt sin prägel på arbetslivet. Tack
            vare den allt fortgående rationaliseringen inom näringslivet har
            en pro- duktionsökning ägt rum, som är grunden till vår höga materiella
            standard. Då en ständig strävan finns att nå än högre levnadsstandard,
            kommer man i fortsätt- ningen att vädja till tekniken för att
            åstadkomma ytterligare produktionshöj- ningar. Hela produktionen
            och därmed arbetslivet har undergått revolutionerande för- ändringar.
            På en relativt kort tid har man övergått från mer hantverksmässigt
            bedrivet arbete, ofta i små företag, till flytande tillverkning
            och massproduktion i stora industrier. Maskinerna har mer och
            mer införts i arbetslivet och kommit att mångfaldiga människans
            arbete, som i vissa fall inskränks till att betjäna maskinerna.
            Kapitalinvesteringarna har fått en oerhört mycket större omfattning
            än förr. Detta har gjort, att arbetet kommit att ses som ett tekniskt
            problem, och ingenjörer står numera som ledare av produktionen
            och arbetet. Den maskinella och tekniska sidan har kommit i första
            hand, människan i andra och sista hand. Detta är inte heller att
            förvåna sig över, då utbildningen av ingenjörer nästan enbart
            tar sikte på det tekniska och vetenskapliga kunnandet. Då därtill
            speciali- seringen i skolorna inträder redan på ett mycket tidigt
            stadium, kan förhållandet bli, att den som specialiserar sig på
            realämnena, därtill är tekniskt begåvad och fortsätter med teknisk
            utbildning, blir helt specialiserad och skicklig på det rent tekniska
            området. Han har däremot inte fått undervisning i målsättningen
            för sin insats i den mån den har anknytning till de mänskliga
            relationerna, till männi- skornas olika reaktioner och till samhället
            i stort. En amerikansk kommitté, med uppdrag att utreda teknisk
            undervisning, säger bl. a. att de svåraste och mest komplicerade
            problemen möter vår generation på de mänskliga och samhälleliga
            problemens plan och att detta är ett resultat av vetenskapens
            och teknikens inflytande på samhället. Debatten om trivsel i arbetet
            har tagit fart under den fulla sysselsättningens tid. Från såväl
            arbetsgivarhåll som från de fackliga organisationerna har gjorts
            en hel del ansträngningar för att förbättra förhållandena men
            åtskilligt är ännu ogjort. Det har konstaterats, att av de 300
            000 olycksfall, som inträffar varje år, be- ror mellan 15 och
            20 procent på tekniska orsaker, medan över 80 procent beror på
            de anställda själva. Här spelar de psykologiska orsakerna en väsentlig
            roll
          </p>
          <p xml:id="i-A3PF2n58mqeotbG4EhE89A">
            1 BPihang till riksdagens protokoll 1953.4 saml. Nr 147—2152.
          </p>
          <pb facs="riksdagen-motions-pdf/data/1953/mot_1953__ak__147/mot_1953__ak__147-002.pdf"/>
          <fw xml:id="i-KYbnJMiveDMzmXWpH4DwU">
            2 Motioner i Andra kammaren, nr 147.
          </fw>
          <p xml:id="i-N1rmfFqMGqA8haTh1jakoe">
            och, som industripsykologerna framhåller, även de sociala. Människans
            förhållan- den och reaktioner i privatlivet återverkar i arbetet
            och tvärtom. Samma syn- punkter gäller även yrkessjukdomarna,
            som till stor del är beronde på arbetets organisation, maskinernas
            konstruktion, arbetstakt m. m. Det är nödvändigt, att de som organiserar
            arbetet förstår hur en människa reagerar, förstår människan i
            hela sitt sammanhang. Kommittén för humanistisk orientering vid
            tekniska läroverk har ansett det nödvändigt, att åt eleverna vid
            dessa skolor meddelas upplysning i humanistiska ämnen. De ingenjörer,
            som går ut från dessa skolor, kommer i många fall att stå som
            arbetsledare, arbetsstudieingenjörer och i arbeten, där de står
            i ständig kon- takt med de anställda. Det har också lagts in i
            schemat för den undervisningen en serie föreläsningar, som är
            ytterst värdefulla, men på grund av att allt för lite tid anslås
            stannar vid att väcka eleverna på olika områden och inte kommer
            att ge tillräcklig kunskap. Vad den högre tekniska undervisningen
            beträffar, saknas så gott som huma- nistisk orientering i den
            obligatoriska undervisningen. (Vid Chalmers tekniska högskola
            upptas i kursplanen arbetsledning, och en viss reservation kanske
            också bör göras för arkitektavdelningarna.) Detta är att beklaga
            med tanke på de upp- gifter de blivande civilingenjörerna erhåller.
            De kommer att planlägga, organi- sera och leda företagen samt
            medverka i ledningen för uppbyggnaden och ut- byggnaden av hela
            samhället. Förefinns inte förståelse för de mänskliga och sam-
            hälleliga frågorna hos dem, som leder företagen, är det svårt
            för den enskilde arbetsledaren att kunna omsätta sina idéer. Vi
            anser därför humanistisk undervisning nödvändig vid tekniska högskolor
            och läroverk, för att den materiella standardhöjningen skall kunna
            motsvaras av en reell förbättring av individens fysiska och psykiska
            välbefinnande och befrämjande av människans självständighet i
            vårt demokratiska samhälle. De studerande vid såväl tekniska högskolan
            i Stockholm som vid Chalmers tekniska högskola i Göteborg har
            insett bristen av att humanistiska ämnen sak- nas i den obligatoriska
            undervisningen. Studentkårerna vid de båda högskolorna har ordnat
            föreläsningar i sådana ämnen för sina medlemmar. Det är ett i
            hög- sta grad beaktansvärt initiativ. Dessa föreläsningar är frivilliga
            och förlagda till kvällarna. Enligt en av kårordförandena är det
            svårt att samla teknologerna till kvällsföreläsmingar. När de
            inte är obligatoriska, bevistas de av de studerande, som är speciellt
            intresserade av dessa ämnen. De åter, som framför allt behöver
            väckas för dessa frågor och behöver handledning i dessa ämnen,
            kommer inte att ta del av kurserna. Önskemål om obligatorisk undervisning
            i dessa ämnen har uttalats av de studerande i Göteborg. Många
            gånger framhålles, att de tekniska ämnena trängs på schemat och
            att ytterligare ämnen inte skulle få plats. Vi vill framhålla:
            För att en ingenjörs tekniska och vetenskapliga kunnande skall
            kunna omsättas på ett rätt sätt och bli till gagn för samhället
            och mänskligheten, måste han vara insatt i vår tids pro- blem
            och ha intresse för en vidare sektor av kulturen än enbart den
            tekniskt
          </p>
          <pb facs="riksdagen-motions-pdf/data/1953/mot_1953__ak__147/mot_1953__ak__147-003.pdf"/>
          <fw xml:id="i-8jLeDYvKmK6U5vYiwnn8N1">
            Motioner i Andra kammaren, nr 147. 3
          </fw>
          <p xml:id="i-S1ZQq9f4uEZCgZiTrHLB8c">
            vetenskapliga. (Vi ber att få hänvisa till amerikansk utbildning,
            där upp till en sjättedel av studietiden anslås till humanistiska
            ämnen.) Med det inflytande, som ingenjörerna har på samhällsutvecklingen,
            är det nödvändigt, att humanistiska ämnen, kanske i första hand
            psykologi, pedagogik och sociologi, införes som obligatoriska
            ämnen i de tekniska högskolornas kurs- planer och att de i större
            utsträckning än för närvarande lägges in i undervis- ningen på
            de tekniska läroverken. Samma behov föreligger i utbildningen
            av civilekonomer. De har kommit att intaga en alltmer inflytelserik
            ställning i företagens organisation. Därtill anställs ofta inom
            stora företag civilekonomer som ledare av personaladministrationen.
            Då denna undervisning är av stor betydelse, vill vi framhålla
            och understryka vikten av att som lärare engageras förstklassiga
            krafter, som inte blott är skick- liga som forskare, utan även
            har förmågan att göra ämnena intressanta och levande för de studerande.
            Med stöd av det anförda hemställes, att riksdagen måtte anhålla
            hos Kungl. Maj:t om förslag till nästa års riksdag om införande
            av obligatorisk undervisning vid de tekniska högskolorna och läroverken
            samt handelshögskolorna i humanistiska ämnen, främst psykologi,
            pedagogik och sociologi.
          </p>
          <p xml:id="i-NQNEzTLW3Hjtm9MJXpcHHJ">
            Stockholm den 27 januari 1953.
          </p>
          <p xml:id="i-M5nYDrccn5Y2X229Q42T5Q">
            Brita Elmén. Sven Gustafson Ture Königson. i Göteborg. Olle Dahlén.
            Carl S:son Schmidt. Bertil von Friesen.
          </p>
          <p xml:id="i-7WdkzeY6ZzpA9tzzssdTWc">
            Olof Hammar. Bengt Sjölin.
          </p>
        </div>
      </div>
    </body>
  </text>
</TEI>
