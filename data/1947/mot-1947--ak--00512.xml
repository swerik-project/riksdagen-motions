<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__512/mot_1947__ak__512-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 312. 15
          </p>
          <p>
            Nr 512.
          </p>
          <p>
            Av fru Linderot och herr Hagberg i Luleå, i anledming av Kungl.
            Maj:ts proposition, nr 288, med förslag till lag om särskilda
            barnbidrag till änkors och invaliders m. fl. barn, m. m.
          </p>
          <p>
            Da förslag som framlagts i Kungl. Maj:ts proposition nr 288 fordra
            enligt vår mening vissa förändringar för att bliva någorlunda
            tillfredsställande. Vad till att börja med frågan om inkomstprövningen
            beträffar, så ansluta vi oss till de synpunkter som anförts av
            Svenska stadsförbundets styrelse och Svenska fattigvårds- och
            barnavårdsförbundet. Det klientel, som man avser att hjälpa med
            de särskilda barnbidragen, lever i flertalet fall under bekymmer-
            samma ekonomiska förhållanden. Att låta ett fåtal undantag från
            denna regel föranleda en relativt besvärlig och kostsam inkomstprövning,
            torde inte vara rationellt. Övervägande skäl tala enligt vår uppfattning
            för att de särskilda barnbidragen, i likhet med de allmänna, skola
            utgå utan inkomstprövning. Om emellertid hänsyn icke skulle tagas
            till denna vår uppfattning, önska vi fästa uppmärksamheten vid
            den ytterst låga inkomstgräns, 1800 kr., vid vilken reducering
            av barnbidraget vidtager. Skall en inkomst på 150 kr. i månaden
            verkligen anses vara av en sådan storleksordning, att samhällets
            hjälp till en standardhöjning för barnen här kan börja att minska?
            En höjning av den avdragsfria årsinkomsten med förslagsvis 1000
            kr. förefaller oss icke kunna betraktas såsom ett oöverkomligt
            krav. Vad som utsäges i 6 8 1 mom. 4. Förslag till lag om särskilda
            barnbidrag till änkors och invaliders m. fl. barn förefaller oss
            att strida mot vad i moti- veringen uttalas av bl. a. departementschefen,
            vilken säger: »Förslaget om av- skaffande av regeln att barnbidrag
            skall indragas, då barnets moder gifter sig med arbetsför man,
            finner jag välbetänkt.&gt; Nämnda lagrum låter sig emel- lertid icke
            tolkas på annat sätt än att för erhållande av särskilt barnbidrag
            om modern är gift med annan än barnets fader bl. a. kräves, att
            styvfadern åtnjuter folkpension, vilket innebär att han i flertalet
            fall icke är arbetsför. Det är icke tilltalande, att styvfadern
            — måhända mot sin vilja — skall vara skyldig att försörja ifrågavarande
            barn, vilket förhållande också kan verka irriterande på atmosfären
            i hemmet. Vi anse därför, att särskilda barnbidrag böra utgå oberoende
            av om moderns make åtnjuter folkpension. I 6 8 1 mom. 5. Förslag
            till lag om särskilda barnbidrag till änkors och inva- liders
            m. fl. barn har enligt vår mening en tanke knäsatts, vilken icke
            hör hemma i ett samhälle, som önskar kalla sig rättssamhälle.
            Ett stadgande, vilket innebär, att man i tre års tid utövar ekonomisk
            press på en kvinna för att
          </p>
          <pb facs="riksdagen-motions-pdf/data/1947/mot_1947__ak__512/mot_1947__ak__512-002.pdf"/>
          <p>
            16 Motioner i Andra kammaren, nr 512.
          </p>
          <p>
            tvinga henne uppgiva vem som är barnets fader, är ovärdigt en
            nutida social- lagstiftning. Om också samhället har intresse av
            att faderskapet till barn fastställes, så kan dock fall föreligga,
            där en kvinnas obenägenhet att uppgiva någon såsom fader till
            hennes barn inte endast är förklarlig, utan också mänsk- ligt
            sett fullständigt legitim. Dessutom drabbar ju ifrågavarande stadgande
            icke endast kvinnan, utan också barnet. Om icke barnavårdsmannen
            kan övertala kvinnan att uppgiva vem som är barnets fader, så
            bör samhället låta det bero därvid. I enlighet med vår allmänna
            uppfattning om socialhjälpens ekonomisering vilja vi också föreslå,
            att kommunerna befrias från skyldigheten att deltaga i kostnaderna
            för de särskilda barnbidragen. i Till förslaget till lag om ändring
            i bidragsförskottslagen liksom övriga sär- skilda barnbidrag är
            att säga, att den föreslagna maximeringen till 250 kr. för år
            räknat innebär en försämring i jämförelse med nuvarande bestämmelser
            på området. En hänvisning till införandet av allmänna barnbidrag
            kan icke anses bärande, då ju syftet med dessa är att åstadkomma
            en standardhöjning. Med hänvisning till vad ovan sagts få vi föreslå,
          </p>
          <p>
            att riksdagen för sin del beslutar sådan ändring i förslag till
            lag om särskilda barnbidrag till änkors och invaliders m. fl.
            barn, att inkomstprövningen bortfaller eller, om detta icke an-
            ses lämpligt, att den avdragsfria årsinkomsten höjes med 1 000
            kronor; att särskilda barnbidrag skola utgå oberoende av om moderns
            make åtnjuter folkpension; att särskilda barnbidrag skola utgå
            oberoende av om fader- skapet är fastställt även under barnets
            tre första levnadsår ; att staten ensam måtte svara för kostnaderna
            för barnbidra- gen; att beträffande särskilt barnbidrag för barn,
            vars fader eller moder avlidit, bidraget utgår med 420 kronor
            jämväl när barnet stadigvarande bor tillsammans med den efterlevande
            av för- äldrarna; att beloppet i samma lag par. 6 mom. 2 höjes
            från 250 kr. till 420 kronor; att beträffande förslag till lag
            om ändring i bidragsförskotts- lagen bidragsförskottet maximeras
            till 500 kr. samt att utskottet måtte göra erforderliga ändringar
            i lagtexten i enlighet med vad här anförts.
          </p>
          <p>
            Stockholm den 7 juni 1947.
          </p>
          <p>
            Gerda Linderot. H. Hagberg.
          </p>
          <p>
            Caslon Press Boktryckeri, Stockholm 1947
          </p>
        </div>
      </div>
    </body>
  </text>
</TEI>
