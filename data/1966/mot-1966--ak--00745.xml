<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00745">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__745/mot_1966__ak__745-001.pdf"/>
      <fw xml:id="i-DUy4ELULY86TxChG7CiPRn">
        14 Motioner i Andra kammaren, nr 745 år 1966
      </fw>
      <div xml:id="i-9rMb1qpGekA7vXPVS2m8wM" type="motHeader">
        <div xml:id="i-MhVMzFbRVTufZecNWnCN62" type="motTitle"/>
        <div xml:id="i-UEEUJUwqSq3XtxCVdtx6B2" type="motSubmissionInfo"/>
      </div>
      <div xml:id="i-3pUo54xFeFgKJ6L7VQ2VYC" type="motBody">
        <div xml:id="i-FZx1rq3iBHamrrMiuN6SEe">
          <p xml:id="i-9qwg9rCpUxTsk1hto9Va6W">
            Nr 745
          </p>
          <p xml:id="i-HP1F1puwxMxWjB8eokPa72">
            Av herr Grebäck m.fl., om fortsatt statligt stöd åt odlingen
            av spånadslin.
          </p>
          <p xml:id="i-AFX9LvUQRZe5NAmtNc2atY">
            (Lika lydande med motion nr 619 i Första kammaren )
          </p>
          <p xml:id="i-6uDvdisgabGRKS15VmpFvt">
            I Kungl. Maj:ts proposition nr 11 angående avveckling av stödet
            till od- ling av spånadslin och hampa har Kungl. Maj:t föreslagit
            att stöd till dessa odlingar ej längre skall utgå, och i anslutning
            därtill har förutsatts, att linberedningsverket i Laholm och hampberedningsverket
            i Visby kommer att nedläggas, när befintliga lager av råvaror
            bearbetats. Underlag för Kungl. Maj:ts förslag utgör en i ärendet
            gjord särskild ul- redning och främst av vissa remissorgan uttalade
            uppfattningar över ut- redningens förslag. I vad gäller avvecklingen
            av stödet åt hamphanteringen finns ej tillräck- lig anledning
            framställa någon erinran mot Kungl. Maj:ts förslag, men vad gäller
            frågan om fortsatt stöd åt spånadslinhanteringen synes de av de-
            partementschefen anförda skälen för en avveckling icke övertygande,
            och skall en indragning av stödet likväl ske, synes dessförinnan
            vissa ytter- ligare utredningar böra verkställas för att nedläggningen
            av linberednings- verket icke i annat försörjningsläge skall åstadkomma
            onödiga svårigheter för vårt lands försörjning med vissa praktiskt
            taget oundgängliga varor. Den särskilda utredningen jämte över
            utredningen avgivna yttranden, som ligger till grund för propositionen,
            har av utredningsmannen avgivits i juni 1965. På anförda skäl
            har utredningsmannen föreslagit, att stödet till spånadslinodlingen
            bör bestämmas till 1500 000 kronor för år under bud- getåren 1966/67—1970/71
            genom ianspråktagande av detta årsbelopp av jordbrukets importavgiftsmedel,
            liksom fallet varit under den senaste fem- årsperioden. Det föreslagna
            årsbeloppet utgör i förhållande till vad som ut- gått under den
            gångna perioden en minskning med 400000 kronor. Av minskningen
            har utredningsmannen beräknat skola följa att linberednings- verket
            med hänsyn till minskningen av odlingen av spånadslin — arealen
            beräknas skola minska från 2 000 till 1000 hektar — endast skall
            komma att drivas i dagskift, d. v. s. att den årliga fiberproduktionen
            kommer att minskas från nuvarande 2 000 ton till ca 1000 ton.
            Trots denna minskning skulle likväl den fortsatta inhemska linodlingen
            enligt utredningsmannen kunna tillgodose beredskapsbehovet av
            linfiber. Han har i anslutning här- till räknat med att, om linodlingen
            helt avvecklas, kostnaderna för en be- redskapslagring av dylik
            fiber kommer att uppgå till 15 miljoner kronor för lageruppläggningen
            och därefter draga en årlig kostnad av 1,5 miljon
          </p>
          <pb facs="riksdagen-motions-pdf/data/1966/mot_1966__ak__745/mot_1966__ak__745-002.pdf"/>
          <fw xml:id="i-Xru7k7bPboMMSxTkufgRQQ">
            Motioner i Andra kammaren, nr 745 år 1966 15
          </fw>
          <p xml:id="i-VhYHpfnAAbpUjWbMcsUsRS">
            kronor för bestridande av kostnader för räntor, omsättning och
            skötsel av fiberlagret m. m. Över utredningens förslag har ett
            stort antal myndigheter och organisa- lioner avgivit yttranden,
            och flertalet av dessa har tillstyrkt utredningens förslag om
            fortsatt stöd till spånadslinodlingen. Några remissinstanser,
            när- mast de som företräder arbetsmarknadsintressen såsom arbetsmarknads-
            styrelsen, Landsorganisationen samt Arbetsgivareföreningen, har
            emeller- tid avstyrkt fortsatt stöd och har såsom skäl för detta
            ståndpunktstagande gjort gällande, att den i linberedningsverket
            sysselsatta arbetskraften bör få utnyttjas i andra industrier,
            som bättre behöver den. Detta synes emeller- tid oss vara att
            överdriva arbetskraftssynpunkterna. Linodlingen och linberedningen
            har ju under senaste världskriget till- kommit av beredskapsskäl,
            och en avveckling av denna odling kan komma att medföra betydande
            risker för landet. Den omständigheten att det finns behov av arbetskraft
            inom andra industriområden bör enligt vår uppfattning icke få
            föranleda att arbetskraften i linberedningsverket friställes genom
            ett nedläggande av detta verk och att man bortser från beredskapssynpunk-
            terna. När det gäller arbetskraften synes också böra beaktas,
            att linbered- ningsverket i Laholm är den industri i södra Halland,
            som har det största antalet anställda, nämligen omkring 170 arbetare
            och tjänstemän. För dessa gäller dessutom, enligt vad som upplysts,
            att över hundratalet uppnått fem- tioårsåldern och räknar en anställningstid
            hos verket av mellan 10 och 25 år. Många av dem är också bundna
            till orten och trakten genom att de är fastighetsägare, och detta
            gör det svårt för dem att söka arbete på andra orter, och säkerligen
            skulle många av dem behöva omskolas, innan de blir användbara
            inom andra industrier, med hänsyn till att arbetet inom linberedningens
            område är så speciellt. Ett nedläggande av denna länsdels största
            industri synes också strida mot numera antagna principer för lo-
            kaliseringspolitikens syften. Det bör nämligen i sammanhanget
            beaktas att linberedningsverkets fabriks- och lagerlokaler är
            av så speciell bygg- nadsutformning, att någon annan industri
            icke kan övertaga desamma utan mycket omfattande ombyggnadsarbeten.
            För de bortåt 500 jordbrukare som i södra Halland och i närliggande
            de- lar av Skåne odlat spånadslin som mellangröda i växtföljden,
            bland annat i syfte att undvika alltför intensiv stråsädsodling
            med växtsjukdomar som följd, kommer ett beslut av statsmakterna
            om nedläggning av linodlingen också att skapa svårigheter. Ett
            dylikt beslut står ju heller icke i överens- stämmelse med den
            intensivt bedrivna propagandan under senare år om vikten av en
            differentierad jordbruksproduktion i syfte att undvika över- skottsproduktion
            av brödsäd och oljeväxter m. m. Departementschefens förslag är
            ett steg i motsalt riktning. Han framhåller visserligen i propositionen,
            att för närvarande mångdubbelt större areal
          </p>
          <pb facs="riksdagen-motions-pdf/data/1966/mot_1966__ak__745/mot_1966__ak__745-003.pdf"/>
          <fw xml:id="i-R11W2JLw6naKwef9WFYfEa">
            16 Motioner i Andra kammaren, nr 745 år 1966
          </fw>
          <p xml:id="i-CKAFRoXJFNHMr4HbgGUYSz">
            åkerjord än de ca 2000 hektar som används för linodling årligen
            tas ur produktionen, och drar därav den slutsatsen, att den omständigheten
            att linodlingsarealen friställs för annan jordbruksproduktion
            knappast kan inverka på riskerna för överproduktion. Det bör emellertid
            enligt vår upp- faltning beaktas, att det här gäller friställande
            för annan odling av omkring 2000 hektar av Sveriges bördigaste
            jordar. Dessa jordar lämnar avsevärt större skördar än de i allmänhet
            mycket svaga jordar, som tas ur produk- tionen. även om ett borttagande
            ur produktionen av större arealer mindre bördiga jordar småningom
            leder till att överskottsproduktionen av jord- bruksprodukter
            minskar och kanske upphör, så kommer detta icke att bli fallet
            i vart fall under den närmaste femårsperioden. Så länge nuvarande
            jordbruksreglering gäller och överskottsproduktion på vissa jordbruks-
            produkter förekommer, kan linodlingen faktiskt uppehållas med
            lägre bi- drag än de ersättningsgrödor, som kommer att odlas i
            stället för lin, sam- tidigt som en god beredskap erhålles på
            ett viktigt försörjningsområde utan extra kostnad för det allmänna.
            Linodlingens betydelse ur beredskapssynpunkt har framhållits bl.
            a. av utredningsmannen i förenämnda utredning. I sitt remissvar
            har Över- styrelsen för ekonomisk försvarsberedskap visserligen
            framhållit att de av utredningen uppställda beredskapskraven betydligt
            överstiger målsätt- ningen för den försörjningsberedskap, som
            tillämpas i fråga om andra varor som Överstyrelsen lagrar, och
            jordbruksministern har funnit detta vara skäl för nedläggning
            av linodlingen, men det bör beaktas, att om be- redningsverket
            i Laholm behålles, kan fiberproduktionen snabbt utökas vid avspärrning,
            varigenom även ett avsevärt ökat behov av denna textilrå- vara
            kan tillgodoses. Linfiber är den enda textilråvara som oberoende
            av importvaror på detta sätt snabbt kan produceras inom landet.
            Vid behov kan i treskiftsdrift beredas drygt 3500 ton fiber per
            år med nuvarande fabriksutrustning, och med viss komplettering
            av maskinparken kan pro- duktionen ökas ännu mer. En fördel med
            denna industri är vidare, att det avsevärda bränslebehovet under
            en avspärrning med knapphet på bränn- oljor kan tillgodoses med
            vedämnet i linstrået — skävorna — som erhålles samtidigt med fiberproduktionen.
            Linfibern besitter vissa egenskaper, som gör den särskilt lämpad
            och i vissa fall oumbärlig vid framställning av en mängd för vårt
            folkhushåll viktiga artiklar. Bland annat är linet den textilfiber,
            som besitter den största draghållfastheten. Därjämte har den särskilt
            stor motståndskraft mot sol- ljusets nedbrytning samt mot röta.
            Dessa egenskaper jämte flera andra gör linfibern särskilt lämplig
            för tillverkning av exempelvis presenningsduk, brandslang, tältduk,
            skotråd m. fl. ur försvarssynpunkt viktiga varor. En del av dessa
            produkter kan möjligen vid trängande behov tillverkas av konstfibergarner,
            men för deras framställning är man beroende av olje- importen.
          </p>
          <pb facs="riksdagen-motions-pdf/data/1966/mot_1966__ak__745/mot_1966__ak__745-004.pdf"/>
          <fw xml:id="i-2hFQ7VmGmhDE6Tq75WEmPX">
            Motioner i Andra kammaren, nr 745 år 1966 17
          </fw>
          <p xml:id="i-81M68VLqzH22CzFy983bXF">
            Om spånadslinodlingen upphör, torde det bliva mycket svårt att
            älerupp- taga odling och beredning av spånadslin vid en längre
            tids avspärrning. För skörd och beredning av lin erfordras nämligen
            specialmaskiner som icke tillverkas i Sverige. Erfarenheterna
            från senaste världskrig har lärt oss att det var omöjligt att
            skaffa maskiner utifrån. Genom att ett par av de viktigaste maskinerna
            lyckligtvis hunnit importeras före krigsutbrottet kunde dessa
            kopieras och tillverkas inom landet. För linberedning erfordras
            också specialbyggda fabrikslokaler, i vilka ett betydande utrymme
            kräves för rötbassänger samt konditioneringsanläggningar för linhalm
            och fiber. Med anledning av vad ovan anförts rörande behovet av
            specialbyggda fabriker och särskilda maskiner till såväl skörd
            som beredning av spånads- lin torde det, som tidigare framhållits,
            vara förenat med betydande svårig- heter att utnyttja fabrikslokalerna
            i Laholm för annat ändamål. Därtill kommer att där befintliga
            specialmaskiner icke kan användas för annat ändamål och därför
            är svåra att avyttra. Innan beslut fattas om nedlägg- ning av
            driften vid linberedningsverket synes därför böra utredas möjlig-
            heterna att bevara fabriken intakt ur beredskapssynpunkt. Samtidigt
            bör undersökas om erforderliga beredskapslager av linfiber eventuellt
            kan lagras i beredningsverkets för ändamålet inredda lagerlokaler.
            I fråga om den uppgivna vattenföroreningen synes också krävas
            ytterligare utredningar. Enligt utländskt mönster kan frågan lösas
            avsevärt enklare än genom upp- förandet av ett stort reningsverk.
            Samtidigt bör övervägas möjligheterna för linneindustrien, som
            icke sy- nes ha fått tillfälle att framföra sin uppfattning, innan
            Kungl. Maj:ts för- slag förelagts riksdagen, att på rimliga villkor
            trygga landets beredskaps- behov av linfiber eventuellt genom
            att tillsammans med sin övriga indu- striella verksamhet driva
            beredningsverket i viss omfattning. Om detta icke är möjligt bör
            utredas, huruvida linneindustrien kan intresseras för att på uppdrag
            av staten öva tillsyn över en nedlagd fabrik som hålles intakt
            ur beredskapssynpunkt. Enligt vår uppfattning har i den framlagda
            propositionen icke anförts till- räckliga skäl för en omedelbar
            indragning av stödet till spånadslinodlingen. Spånadslinodlingen
            synes vara av sådan betydelse att visst stöd till den- samma bör
            utgå även i fortsättningen, och under denna tid bör utredningen
            kompletteras i de avseenden som ovan berörts. Om en viss begränsning
            av stödet skall anses befogad, bör utredningsmannens förslag om
            att spå- nadslinodlingen skall erhålla stöd under en femårsperiod
            kunna godtagas. Skulle riksdagen icke finna sig böra godkänna
            stöd till odlingen under så lång tid, bör i vart fall oförändrat
            stöd beviljas för budgetåret 1966/67, och under det året bör frågan
            om linberedningsverkets framtida utnyttjande ur beredskapssynpunkt
            utredas och slutligt förslag i ärendet föreläggas 1967 års riksdag.
          </p>
          <pb facs="riksdagen-motions-pdf/data/1966/mot_1966__ak__745/mot_1966__ak__745-005.pdf"/>
          <fw xml:id="i-BT3noF7BJJYDVW8kYdvJq6">
            18 Motioner i Andra kammaren, nr 745 år 1966
          </fw>
          <p xml:id="i-K5qbGC684Vv4LdRUkSz67f">
            Med åberopande av vad som sålunda anförts får vi hemställa,
          </p>
          <p xml:id="i-5EhguLuqwFh6qhyeRG47h7">
            att riksdagen, med avslag å Kungl. Maj:ts proposition nr 11,
            måtte besluta att spånadslinodlingen skall erhålla fortsatt stöd
            jämväl efter utgången av budgetåret 1965/66.
          </p>
          <p xml:id="i-WXW86SBP52WMfj7koS93gA" type="date">
            Stockholm den 26 januari 1966
          </p>
          <p type="signatureBlock" id="i-3iYMxUpuVkH4W86UNx6aje">
            Erik Grebäck
          </p>
          <p xml:id="i-FLRHoNn4QYQ1sf6hacMbAP">
            Arne Persson Tage Sundkvist Arvid Nilsson i Heden i Lönsboda
          </p>
          <p xml:id="i-7WMZ6SKJYV4LzXwd18pCNc">
            KL BECKMANS TRYCKERIER AB - STHLM 1966
          </p>
        </div>
      </div>
    </body>
  </text>
</TEI>
