<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-SoU-00022">
  <teiHeader>
    <fileDesc>
      <titleStmt>
        <title>med anledning av prop. 2001/02:63 De nya  läkemedelsförmånerna</title>
        <author corresp="i-PTF5wvZAe6S7xqLKP2h8kQ">av Kerstin Heinemann m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2001/02:63 De nya  läkemedelsförmånerna</title>
          <idno type="rdwebb">GP02So22</idno>
          <rs type="number">So22</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GP02So22/text</ref>
          <ref type="dokument_url_html">http://data.riksdagen.se/dokument/GP02So22</ref>
          <ref type="dokumentstatus_url_xml">http://data.riksdagen.se/dokumentstatus/GP02So22</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PTF5wvZAe6S7xqLKP2h8kQ</idno>
            <name>Kerstin Heinemann</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-PDRRRaXKabL6avxH1jYjid</idno>
            <name>Harald Nordlund</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-JZKa6caqdSKy8yhUyfEJeU</idno>
            <name>Bo Könberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YH9Fvf7wRNezdjb7Zf3Mj4" type="basedOn"/>
        <correspContext corresp="i-YH9Fvf7wRNezdjb7Zf3Mj4">
          <ref>Proposition 2001/02:63</ref>
        </correspContext>
        <correspAction xml:id="i-XY63Zxq75ZSwvEmeaaQ8oY" type="signed"/>
        <correspContext corresp="i-XY63Zxq75ZSwvEmeaaQ8oY">
          <note type="signatory" corresp="i-PTF5wvZAe6S7xqLKP2h8kQ"/>
          <note type="signatory" corresp="i-PDRRRaXKabL6avxH1jYjid"/>
          <note type="signatory" corresp="i-JZKa6caqdSKy8yhUyfEJeU"/>
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction xml:id="i-XnsmiDx3Z4m3LRLCpPG1Dg" type="referral">
          <date when="2002-02-01"/>
        </correspAction>
        <correspAction xml:id="i-APoSqeryRZKJDT7cRjwycy" type="numbering">
          <date when="2002-01-31"/>
        </correspAction>
        <correspAction xml:id="i-TVDKwqjDrhrW7WCvi4ucQB" type="proposed_referral">
          <date when="2002-01-31"/>
        </correspAction>
        <correspAction xml:id="i-6XCeoBhhUftPsR6vwoGAmf" type="committee_proposal">
          <date when="2002-01-31"/>
        </correspAction>
        <correspAction xml:id="i-9LC9VA6aHRf8hdvn5LRFCV" type="reviewing">
          <date when="2002-01-31"/>
        </correspAction>
        <correspAction xml:id="i-QxDXUxLDRhgtdMt6PFEZDe" type="registration">
          <date when="2002-01-31"/>
        </correspAction>
        <correspAction xml:id="i-2Dz6B3NAZ8QhWCEdvHiADe" type="dismissal">
          <date when="2002-01-31"/>
        </correspAction>
        <correspAction xml:id="i-DHi2yPJyr5275UPVHXEuTT" type="submission">
          <date when="2002-01-30"/>
        </correspAction>
        <correspAction xml:id="i-7PKqCxPTJgQoGp4oiUqK2S" type="assigned"/>
        <correspContext corresp="i-7PKqCxPTJgQoGp4oiUqK2S">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_So_0022/mot_200102_So_0022-0001.pdf"/>
      <div xml:id="i-PUFNZSRM2bfmu4QaEuN6yb" type="motHeader">
        <div xml:id="i-HJYaBKd5gcrNu9LxY5ZcTf" type="motTitle"/>
        <div xml:id="i-VuWR17hk9MryAHfw7eL24E" type="motSubmissionInfo"/>
      </div>
      <div xml:id="i-HNt81apZhHBZo8sTwgnUs6" type="motBody">
        <div xml:id="i-4sgKzY986YuLmMy37YDYbb">
          <p xml:id="i-LUvW7nKTjEhjWpkzhXHxmw">
            2001/02 mnr: S022 pnr: fp1142
          </p>
          <p xml:id="i-7W7c3xQEximpqHA9AELTsA">
            Motion till riksdagen 2001/02:S022
          </p>
          <p xml:id="i-BGVPiecSEPA1x6CgtADrRV">
            av Kerstin Heinemann m.fl. (fp) med anledning av prop. 2001/02:63
          </p>
          <p xml:id="i-BmgNK3LbwmGhjEQu25DWG7">
            De nya läkemedelsförmånerna
          </p>
          <p xml:id="i-RmYKZDSTs2wjYnzN3V2M5M">
            Förslag till riksdagsbeslut
          </p>
          <p xml:id="i-FydH4umYxyjS2ecXHzitX">
            1. Riksdagen tillkännager för regeringen som sin mening vad i
            motionen anförs om en nationell handlingsplan för att minska felmedicinering
            m.m. 2. Riksdagen tillkännager för regeringen som sin mening vad
            i motionen anförs om arbetsplatskod och förskrivarkod för läkare
            utan fast arbetsplats inom hälso- och sjukvården. 3. Riksdagen
            tillkännager för regeringen som sin mening vad i motionen anförs
            om ett rättvisare högkostnadsskydd.
          </p>
          <p xml:id="i-GwzD4kRXfjVKarcvk6RH6x">
            4. Riksdagen tillkännager för regeringen som sin mening vad i
            motionen anförs om stimulansbidrag för elektroniskt förskrivarstöd.
            5. Riksdagen tillkännager för regeringen som sin mening vad i
            motionen
          </p>
          <p xml:id="i-mpNMSD1w7vKffKzGPAr4m">
            anförs om utbildningsfrågor. 6. Riksdagen tillkännager för regeringen
            som sin mening vad i motionen anförs om förbättrad läkemedelsanvändning.
            motionen
          </p>
          <p xml:id="i-DvhhB9UbqmH4UcpAon3Uo9">
            7. Riksdagen tillkännager för regeringen som sin mening vad anförs
            om att avskaffa Apotekets monopol. 8. Riksdagen tillkännager för
            regeringen som sin mening vad i motionen anförs om dosdispensering.
          </p>
          <p xml:id="i-VuRrZSFXZZoroa2r38xBF2">
            Inledning
          </p>
          <p xml:id="i-4JThr9yoH8N3kjUb5mo6hv">
            Alltsedan subventionering av läkemedel infördes i Sverige 1955
            har läkemedelskostnadernas storlek och ökning oroat och ifrågasatts
            med jämna mellanrum. De åtgärder som vidtagits har i huvudsak
            varit kortsiktiga och i första hand drabbat konsumenten genom
            att man höjt expeditionsavgiften eller patientandelen av kostnaderna.
            Dessa åtgärder har haft begränsad och övergående effekt på kostnadsutvecklingen
            i samhället. Däremot har många av de förslag om insatser som skulle
            haft mer varaktig effekt, som utbildning av förskrivare och annan
            vårdpersonal samt konsumenterna om läkemedels optimala användning,
            inte förverkligats i den utsträckning som varit påkallad.
          </p>
          <p xml:id="i-XqtEhNZy5mr8RFmEJuDoZh">
            33
          </p>
          <pb facs="riksdagen-motions-pdf/data/200102/mot_200102_So_0022/mot_200102_So_0022-0002.pdf"/>
          <p xml:id="i-CU1TmYtpaLMqTpazUt1x7R">
            2001/02:S022
          </p>
          <p xml:id="i-8s1VrpXHyMsRtC3rgQY1Lu">
            34
          </p>
          <p xml:id="i-8cynGZ1btCLh4fWEME7b8g">
            Återigen lägger regeringen huvudvikten vid administrativa åtgärder.
            Regeringen föreslår inrättandet av en läkemedelsförmånsnämnd som
            skall vara en självständig myndighet med uppgift att besluta om
            vilka läkemedel som ska ingå i förmånssystemet och vad de ska
            kosta. Läkemedel som lämnas ut mot recept ska alltid bytas ut
            mot det billigaste utbytbara likvärdiga läkemedlet, så kallad
            generisk substitution. Arbetsplatskod blir obligatorisk, vilket
            utesluter ett betydande antal läkare från att förskriva subventionerade
            läkemedel. Folkpartiet har åtskilliga gånger tidigare krävt en
            reformerad läkemedelspolitik. De krav som har förts fram har i
            huvudsak varit:
          </p>
          <p xml:id="i-AMXmpQSqTytrZ79N2uaHYF">
            e Förbättrad utbildning för läkare, sjuksköterskor och annan
            hälso- och sjukvårdspersonal om hur läkemedel bäst kan användas.
            » Möjlighet för läkarna att följa sina egna läkemedelsförskrivningar
            och kostnaderna för dem. . ntensifiering av läkemedelskommittéernas
            arbete med rekommendationslistor och fortbildning av personalen
            om läkemedel. « Regelmässig gratis förskrivning av provförpackningar
            till patienter som skall stå längre tid på ett läkemedel. Tål
            patienten läkemedlet kan större förpackningar skrivas ut på vanligt
            sätt. e Krav på användning av billigaste synonympreparat. » Krav
            på att Läkemedelsverkets, Socialstyrelsens och Statens beredning
            för medicinsk = utvärderings (SBU) rekommendationer om läkemedelsbehandling
            följs. e Tid för apotekspersonalen att informera kunderna om läkemedels
            rätta användning.
          </p>
          <p xml:id="i-Ry1H69SsXXrcwfBQfUkX9M">
            I föreliggande proposition har regeringen tillmötesgått flera
            av våra krav. Det är givetvis tillfredsställande att regeringen
            till slut insett värdet av de krav som vi liberaler tidigare ställt.
            Under en rad av år har regeringen nämligen sagt nej till flera
            av dessa förslag för att reformera läkemedelspolitiken i syfte
            att bromsa kostnadsökningarna för läkemedlen. Exempelvis var Socialdemokraterna
            det enda parti som 1992 i riksdagen röstade nej till den dåvarande
            borgerliga regeringens förslag om ett referensprissystem. Riksdagen
            beslöt då, med enbart socialdemokraternas röster mot, att i de
            fall det i praktiken fanns identiska läkemedel skulle subventionen
            från det allmänna enbart gälla det billigaste preparatet. Enligt
            utgiven rapport från NEPI ledde det beslutet till besparingar
            det första året med bortemot 500 miljoner kronor och under åren
            1993-1996 med sammanlagt nästan 1 miljard kronor. I rapporten
            redovisas också beräkningar av vad en utvidgning av utbytbarheten
            jämfört med referensprissystemet skulle kunna ha gett år 1996.
            En sådan utökning av användningen av s.k. generika, där patentskyddet
            upphört, skulle kunna spara upp till 510 miljoner kronor. Det
            är givetvis bra att regeringen ändrat sig i fråga om läkemedelspolitiken,
            men det borde skett tidigare. Kostnadsökningen för läkemedlen
            hade kunnat bromsas tidigare om regeringen hade haft den insikten
            och modet att göra något istället för att säga nej till Folkpartiets
          </p>
          <p xml:id="i-8tydyDeBvfjDfMFM7nmx8A">
            förslag.
          </p>
          <pb facs="riksdagen-motions-pdf/data/200102/mot_200102_So_0022/mot_200102_So_0022-0003.pdf"/>
          <p xml:id="i-NsytiRD652rane9YtjtxeD">
            Folkpartiets förslag syftar till att dämpa läkemedelskostnaderna
            utan att patienterna drabbas. Enligt vår uppfattning bör reformer
            genomföras som syftar till att rätt medicin skrivs ut och att
            det är billigast likvärdiga medicin som används i stället för
            det förslag som drabbar patienterna med höjda kostnader. I det
            följande presenterar vi det som behöver göras utöver regeringens
            förslag.
          </p>
          <p xml:id="i-C4PZtgFRAa4muCHkj7TDit">
            Nationell handlingsplan mot felmedicinering m.m.
          </p>
          <p xml:id="i-7f9qd8KGMax9FkQFnnTLJL">
            Läkemedlen är en integrerad del av övriga hälso- och sjukvården.
            Genom nya läkemedel har många vinster kunnat uppnås: minskat lidande
            för patienterna, kortare vård- och behandlingstider och minskat
            antal kirurgiska ingrepp m.m. Läkemedel är också den vanligaste
            behandlingsformen inom hälso- och sjukvården. Varje dag intas
            c:a 12 miljoner dygnsdoser läkemedel. I genomsnitt följer varannan
            patient inte läkarens ordination, vilket kan leda till behandlingsmisslyckanden
            i form av utebliven effekt och biverkningar. En fjärdedel av alla
            intagningar av patienter över 65 på medicinklinik uppskattas bero
            på felanvändning av läkemedel. Vad det kostar svensk hälso- och
            sjukvård är det ingen som vet. I USA däremot uppskattar man att
            för varje dollar man lägger ner på läkemedel lägger man också
            ner en dollar på läkemedelsrelaterad sjuklighet. I USA har man
            också uppskattat att felaktig medicinering står för 10 96 av den
            totala sjukvårdskostnaden. Om samma skulle gälla för Sverige skulle
            kostnaderna vara 10-15 miljarder. Många studier av följsamheten
            till läkemedelsordinationen har visat att mindre än hälften av
            patienterna tar sina läkemedel på avsett sätt. Enligt Läkemedelsboken
            (1999/2000) anges att mellan hälften och en tredjedel av patienterna
            tar läkemedlet såsom läkaren ordinerat det, en tredjedel tar läkemedlet
            men inte som det var ordinerat, och mellan en tredjedel och en
            fjärdedel tar inte läkemedlet alls. I Sverige såldes läkemedel
            under år 2000 för 24,5 miljarder kronor. Om 25 94 inte tar läkemedlet
            alls blir kassationen 5 miljarder kronor, om en tredjedel inte
            tar medicinen blir kassationen cirka 6,5 miljarder kronor. Det
            här är förhållanden som den föreliggande propositionen inte föreslår
            några effektiva åtgärder mot. Den grupp som konsumerar mest läkemedel
            är äldre personer som även är den grupp som ofta behöver sjukhusvård
            på grund av felmedicinering. I äldreboendet behövs det läkemedelsronder
            som regelbundet går igenom läkemedelsanvändningen i syfte att
            undvika felmedicinering och överdosering. Utöver detta är det
            en stor fördel om den äldre patienten har en egen husläkare. Det
            skulle förbättra översikten över patientens läkemedelskonsumtion,
            och man skulle kunna undvika sjukhusvård och kostnader för både
            patienter och samhället. Mot bakgrund av det lidande som felanvändning
            av läkemedel förorsakar patienterna, de ökande läkemedelskostnaderna
            och kostnaderna för
          </p>
          <p xml:id="i-RJMwt1g2RBmPZy56xT4PuN">
            2000/01:c999
          </p>
          <p xml:id="i-S6e63Z5939biUtm7WhLq6u">
            35
          </p>
          <pb facs="riksdagen-motions-pdf/data/200102/mot_200102_So_0022/mot_200102_So_0022-0004.pdf"/>
          <p xml:id="i-BE4FdqUCqSLWPRpQiWEBWa">
            2001/02:S022
          </p>
          <p xml:id="i-8Gb7QAhoneTAkAGonbecjj">
            36
          </p>
          <p xml:id="i-K3Y6NEM83AHZMbhcVEHe3v">
            konsekvenserna av felbehandlingen, är det nödvändigt med en nationell
            handlingsplan för att åstadkomma en optimal läkemedelsanvändning,
            d.v.s. rätt läkemedel till rätt patient på rätt indikation i rätt
            dosering under rätt behandlingstid och i rätt administreringsform.
          </p>
          <p xml:id="i-J41vYXsszZjuv62vLiWRs2">
            Arbetsplatskod och förskrivarkod
          </p>
          <p xml:id="i-WUKhM7tcXDFuY1NgVwLwSw">
            Genom att införa ett system med arbetsplatskod och förskrivarkod
            ges möjlighet = till uppföljningar av läkemedelsförskrivningen.
            Såväl internationella som nationella erfarenheter av sådana system
            är goda. De ger möjlighet för läkarna till en självkritisk granskning
            av sina förskrivningar. Men propositionen utesluter de läkare
            som inte har en fast arbetsplats eller en arbetsplats utanför
            den egentliga hälso- och sjukvården. Många av dessa läkare, inte
            minst de som tvingats sluta vid 65 års ålder, men med lång sjukvårdserfarenhet,
            utför en sjukvård som inte registreras någonstans och vars omfattning
            vi inte känner till. Den avlastar med stor sannolikhet akutsjukvården
            ett betydande antal besök. Att därför utesluta dessa läkare från
            att förskriva läkemedel med subvention är inte acceptabelt. I
            stället borde man skapa den möjlighet som prövats i Västra Götaland,
            nämligen att förse dessa läkare med egen kod. Då kan man följa
            deras förskrivningar och genomföra kvalitetsuppföljning av deras
            insatser likaväl som alla andras. Alternativet är att dessa läkares
            förskrivningar registreras på läkarnas personnummer. Också dessa
            läkare bör kunna få tillgång till landstingens elektroniska förskrivarstöd.
            Det är Folkpartiets uppfattning att läkare som inte har en fast
            arbetsplats inom hälso- och sjukvården skall kunna skriva ut läkemedel
            med subvention med angivande antingen av en särskild kod eller
            förskrivande läkares personnummer samt att de också får tillgång
            till elektroniskt förskrivarstöd. Detta bör ges regeringen tillkänna.
          </p>
          <p xml:id="i-D1CzRqWG6Jg8HCsqfcVj7g">
            Ett bättre högkostnadsskydd
          </p>
          <p xml:id="i-4pyv9shSXgUEwH2qeFzish">
            Egenavgifterna för hälso- och sjukvård i Sverige är relativt
            höga i en europeisk jämförelse. Särskilt äldre med låga pensioner
            har problem att klara avgifterna. De sammanlagda avgifterna för
            läkemedel och vård uppgår i dag till 2 700 kronor innan högkostnadsskyddet
            gäller. Folkpartiet vill ha ett bättre högkostnadsskydd för läkemedel
            och vård. Alla ska ha möjlighet att kunna söka vård och köpa ut
            de läkemedel de behöver. Regeringen bör enligt Folkpartiet tillsätta
            en utredning med direktiv att föreslå en modell för ett samlat
            högkostnadsskydd för både läkemedel och vårdavgifter. Folkpartiets
            utgångspunkt för detta samlade högkostnadsskydd är att det ska
            understiga dagens samlade kostnad.
          </p>
          <pb facs="riksdagen-motions-pdf/data/200102/mot_200102_So_0022/mot_200102_So_0022-0005.pdf"/>
          <p xml:id="i-PVhirRRz4rZ7ZtxhgkFsnC">
            Elektroniskt förskrivarstöd och elektronisk receptöverföring
          </p>
          <p xml:id="i-JNmaSQCqNpCuBis63zoox5">
            Regeringen konstaterar att det av olika skäl gått trögt att införa
            sådana system men utgår från att sjukvårdshuvudmännen nu är beredda
            att prioritera denna fråga och att också tillskjuta erforderliga
            resurser för att ett sådant förskrivarstöd skall kunna förverkligas
            inom en tvåårsperiod. Mot bakgrund av hur trögt det varit att
            genomföra elektroniskt förskrivarstöd och elektronisk receptöverföring
            är det orealistiskt att detta kan förverkligas inom en tvåårsperiod
            och regeringen borde här avsatt stimulansbidrag till landstingen
            för att förverkliga dessa system.
          </p>
          <p xml:id="i-8mxQbnshwp8U65XaZbbn63">
            Utbildningsfrågor
          </p>
          <p xml:id="i-DcD7mC3hSVfDtwCWgGgCkD">
            Utbildning av och information till såväl förskrivare som andra
            inom vården som hanterar läkemedel samt konsumenterna är den mest
            effektiva insatsen för att åstadkomma effektiv, säker och kostnadseffektiv
            användning av läkemedel. Regeringen skriver att läkemedelskunskap
            bör lyftas fram redan i grundutbildningen för läkare och andra
            yrkesgrupper på hälso- och sjukvårdens område samt att det är
            angeläget att sjukvårdshuvudmännen vidareutvecklar och intensifierar
            informationsinsatser riktade till förskrivare och annan hälso-
            och sjukvårdspersonal men glömmer helt bort konsumenterna. Den
            producentobundna utbildningen om läkemedel måste prioriteras och
            öka i omfattning. Det innebär i sin tur behov av utbyggnad av
            ämnesområdet klinisk farmakologi i landet och att resurser vid
            såväl universiteten som Apoteket AB avdelas för utbildning och
            information. Förskrivarna måste få möjlighet till utbildning inom
            ramen för sin tjänst. Tid måste också avsättas för såväl läkare,
            sköterskor som farmaceuter att förmedla kunskap om läkemedel till
            både konsumenter och blivande konsumenter.
          </p>
          <p xml:id="i-6wbNyssJ7iVLNX11jV3mEa">
            En förbättrad läkemedelsforskning
          </p>
          <p xml:id="i-AQu5RFbkK8jQ9Gq6rtB6hb">
            Folkpartiet välkomnar förslagen om startförpackningar, läkemedelsförsörjning
            i särskilda boendeformer för äldre och i hemsjukvård samt läkemedelsgenomgångar.
            Trots att Sverige jämfört med andra länder har en bra läkemedelsstatistik
            vet vi fortfarande mycket litet om varför läkemedel förskrivs,
            hur de används, varför patienter avstår från läkemedelsbehandling,
            hur läkemedlen fungerar med nytta och risker under mindre kontrollerade
            former än under de kliniska prövningarna, vilka hälsoekonomiska
            vinster läkemedelsbehandling medför etc.
          </p>
          <p xml:id="i-JmDnc2TmJiMJeKpt7Azvvn">
            2000/01:c999
          </p>
          <p xml:id="i-LC7E3CA4VYfkGVfegUXVsM">
            37
          </p>
          <pb facs="riksdagen-motions-pdf/data/200102/mot_200102_So_0022/mot_200102_So_0022-0006.pdf"/>
          <p xml:id="i-WR1zV9JXqWbByDj6JpibtH">
            2001/02:S022
          </p>
          <p xml:id="i-FVPadv4Y578zMiULgfTxTJ">
            38
          </p>
          <p xml:id="i-5FahA6Fx1JSzAEfHmuCUHE">
            År 1994 bildades efter riksdagsbeslut Nätverk för läkemedelsepidemiologi
            (NEPI). Dess uppgift är att forska kring läkemedelsanvändningen
            och dess nytta och risker. NEPI är en stiftelse och finansieras
            dels genom avkastningen på 50 miljoner kronor, dels genom beviljade
            forskningsmedel från landsting, myndigheter och läkemedelsindustri.
            Årsbudgeten ligger på omkring 5 mnkr, vilket inte räcker långt
            när det gäller denna typ av forskning. Därför var förslaget i
            utredningen ”Den nya läkemedelsförmånen” (SOU 2000:86) om 100
            mnkr per år under fem år för läkemedelsforskning mycket välkommet.
            Förslaget i utredningen ”Den nya läkemedelsförmånen” om ett betydande
            ekonomiskt tillskott för läkemedelsforskning bör realiseras. Forskning
            kring äldres läkemedelsanvändning bör prioriteras eftersom de
            utgör den största användargruppen och är överrepresenterade i
            statistiken över skador förorsakade av läkemedel. Också hälsoekonomisk
            forskning behöver prioriteras inom läkemedelsområdet.
          </p>
          <p xml:id="i-EGmPwBpcfXmcDQhGWmLxCY">
            Avskaffa Apotekets monopol
          </p>
          <p xml:id="i-TAKDWodGczsVx2eTVN1S1Y">
            I dag har Apoteket AB monopol på verksamheten. Folkpartiet vill
            bryta upp det monopolet. På så sätt kan mindre, privata apotek
            bedriva egen verksamhet i konkurrens med andra privata apotek.
            Avknoppning av verksamheten bör skyndsamt komma till stånd. Däremot
            bör apoteksmonopolet inte ersättas av ett privat monopol genom
            en utförsäljning. Det är viktigt att apoteken, även när de blir
            privata, kan ge samma service som idag med rådgivning och olika
            typer av upplysningskampanjer. Apoteken har en stor uppgift när
            det gäller prevention och egenvård.
          </p>
          <p xml:id="i-VL2BkDK8yosRYTqKwtg1da">
            Dosdispensering
          </p>
          <p xml:id="i-BJ8cjuUCVjSJFDgMEwaToV">
            Med dosdispensering menas att patientens tabletter sammanförs
            i enda förpackning som visar brukarens identitet och doseringstillfälle.
            En sådan förpackning kan bestå av en maskinellt framställd plastbricka
            eller plastpåse vari de olika preparaten inneslutits. Dosdispensering
            förekommer både i den öppna och slutna vården. I RFVs utredning
            ”Medicin på kredit och i påse” uppskattades antalet patienter
            som får dosdispenserade läkemedel år 2001 till 170 000. Den totala
            merkostnaden angavs uppgå till mellan 200 och 300 miljoner kronor
            årligen. Enligt nuvarande svenskt regelsystem får endast Apoteket
            dosdispensera inom den öppna vården, d.v.s. direkt till patienten
            efter läkares receptordination. Dosdispensering inom den slutna
            vården skulle dock kunna utföras av ett enskilt företag. Det som
            krävs för att ett enskilt företag skall kunna utföra dosdispensering
            är att iordningställandet av medicinen delegeras av behörig sjukhuspersonal
            till företaget, att företaget innehar farmaceutisk
          </p>
          <pb facs="riksdagen-motions-pdf/data/200102/mot_200102_So_0022/mot_200102_So_0022-0007.pdf"/>
          <p xml:id="i-JP9tk79KK5z1qFqSq1VEyh">
            kompetens för expedition och ett tillstånd från Läkemedelsverket
            att bryta läkemedelsförpackningar. Den 1 november 2001 höjde Riksförsäkringsverket
            Apotekets marginal med motiveringen att Apoteket fått ökade kostnader
            p.g.a. dosdispenseringen. Höjningen innebär en ökning av priset
            på alla läkemedel oavsett om de utlämnas dosdispenserade eller
            inte. Det innebär att landstingen betalar direkt till Apoteket
            för dosdispensering oavsett om de har beställt tjänsten eller
            inte. Konsekvensen blir att landstingen tvingas beställa all sin
            dosdispensering av Apoteket, eftersom en beställning av annan
            leverantör innebär att de betalar två gånger för samma tjänst.
            Prissättningssystemet innebär en risk för korssubventionering.
            I propositionen anges att ”Apoteket AB bör liksom idag svara för
            dosdispenseringen i de fall där läkare ordinerar detta. Någon
            särskild patientavgift bör inte införas. Frågan bör lösas i samband
            med översynen av verksamhetsavtalet mellan staten och Apoteket
            AB”. Detta skulle omöjliggöra all konkurrens och skulle ge Apoteket
            ett faktiskt monopol även på den del av dosdispenseringstjänsterna
            som inte omfattas av det legala apoteksmonopolet. Enskilda företag
            skulle inte ens ges tillfälle att vid sidan av Apoteket lämna
            anbud på dessa tjänster eftersom tjänsterna redan är täckta av
            den generella och obligatoriska ersättningen. Folkpartiet anser
            att dosdispensering inom den slutna vården jämte Apoteket AB kan
            skötas av ett enskilt företag och att konkurrens görs möjlig.
            Ett tillägg bör göras som förbjuder att Apoteket finansierar sina
            aktiviteter genom generella ersättningssystem där de tar betalt
            för tjänster som inte har beställts av användaren. Ersättningssystemet
            skall vara utformat så att den som beställer tjänsten skall direkt
            betala kostnaden för tjänsten och ges möjlighet att upphandla
            denna och därvid välja mellan olika leverantörer. Denna förändring
            kan göras redan nu och behöver inte vänta tills Apotekets monopol
            avskaffas. En avknoppning av Apotekets verksamhet kommer att ske
            under en längre tid och står därmed inte i motsats till att förändra
            reglerna för dosdispensering redan nu.
          </p>
          <p type="date" id="i-FkKa21K1JbVJEhivfVQQ9">
            Stockholm den 30 januari 2002
          </p>
          <p xml:id="i-SVDN1bDHjF3eJRdryVWEbg" type="signatureBlock">
            Kerstin Heinemann (fp) Harald Nordlund (fp) Bo Könberg (fp) Johan
            Pehrson (fp)
          </p>
          <p xml:id="i-WLkk5epA9KCG8jPUCgwB71">
            2000/01:c999
          </p>
          <p xml:id="i-WerQt3UPP2mbRGQvombGKm">
            39
          </p>
        </div>
      </div>
    </body>
  </text>
</TEI>
