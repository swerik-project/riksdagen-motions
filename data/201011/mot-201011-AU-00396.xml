<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00396">
  <teiHeader>
    <fileDesc>
      <titleStmt>
        <title>Arbetslöshetsförsäkringen</title>
        <author corresp="i-F5CraRitpEtuezeja6cK6P i-PBSxPmi2qJkmc16jpZDA6Y">av Anders Sellström och Robert Halef (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetslöshetsförsäkringen</title>
          <idno type="rdwebb">GY02A396</idno>
          <rs type="number">A396</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A396/text</ref>
          <ref type="dokument_url_html">http://data.riksdagen.se/dokument/GY02A396</ref>
          <ref type="dokumentstatus_url_xml">http://data.riksdagen.se/dokumentstatus/GY02A396</ref>
          <ref type="doc">http://data.riksdagen.se/fil/4E22ABDD-6D6C-458C-BA48-505BEFE97E76</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-F5CraRitpEtuezeja6cK6P</idno>
            <name>Anders Sellström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5LEsiXYMPNqBGRg2FPvDJ6" type="signed"/>
        <correspContext corresp="i-5LEsiXYMPNqBGRg2FPvDJ6">
          <note type="signatory" corresp="i-F5CraRitpEtuezeja6cK6P"/>
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction type="numbering" xml:id="i-8sMNZPhSaQGC3b1cSApKgp">
          <date when="2010-10-29"/>
        </correspAction>
        <correspAction type="submission" xml:id="i-UEchsWn86CRH1Na24NDB5V">
          <date when="2010-10-27"/>
        </correspAction>
        <correspAction type="transfer" xml:id="i-6yQRZdTFtt8pnX9agMu1NW">
          <date when="2010-10-27"/>
        </correspAction>
        <correspAction type="assigned" xml:id="i-H9B22gFjXtbEQ2tBxCeefh"/>
        <correspContext corresp="i-H9B22gFjXtbEQ2tBxCeefh">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-SfzQE5JWNH8ef7aTcp7G9U">
            Förslag till riksdagsbeslut
          </head>
          <p xml:id="i-7ZJkZWcUjB4SCv84DnW4hd">
            Riksdagen tillkännager för regeringen som sin mening vad som
            anförs i motionen om att göra arbetslöshetsförsäkringen allmän
            och obligatorisk.
          </p>
        </div>
        <div type="motContent">
          <head type="h1" xml:id="i-HXVuKVsdVZFpwKrvG7UCqc">
            Motivering
          </head>
          <p xml:id="i-8VGLaAFW3G4Dn2GmBGmqJT">
            Kristdemokraterna anser att välfärdspolitiken ska vara generell
            i det avseendet att den ska ge trygghet för alla. Arbetslöshetsförsäkringen
            ska baseras på inkomstbortfallsprincipen och utformas så att alla
            får en ekonomisk trygghet vid arbetslöshet. Samtidigt är det viktigt
            att arbetslöshetsförsäkringen är en omställningsförsäkring mellan
            två arbeten och att den ger goda incitament att gå från arbetslöshet
            till arbete. Alla människors vilja till arbete måste tas tillvara
            och utanförskapet brytas.
          </p>
          <head type="h1" xml:id="i-8Wf33B3ZxhJxMGZdrVpThL">
            Från löneutfyllnad till omställningsförsäkring
          </head>
          <p xml:id="i-91pk9yyRqaMWFKQ1UZTVpS">
            Kristdemokraterna har tillsammans med Alliansen arbetat för att
            arbetslöshetsförsäkringen ska bli mer försäkringsmässig. Den ska
            fungera som en omställningsförsäkring mellan två arbeten och inte
            riskera bli en permanent försörjningskälla.
          </p>
          <p xml:id="i-BBx4x29Hk7TUL7h6x5jstZ">
            Tidigare finansierades a-kassan till 90 procent av skattemedel
            och arbetslöshetsförsäkringen var därför mer lik ett bidrag än
            en försäkring. Inledningsvis höjdes därför egenavgiften. Samtidigt
            sattes ett tak, så att ingen skulle betala mer än sammanlagt 420
            kronor i a-kasseavgift.
          </p>
          <p xml:id="i-2pkVpqQZXmM2GdTncvV2x1">
            Under den förra socialdemokratiska regeringen kunde en person
            deltidsstämpla i upp till 18 år. Alliansen såg detta som ohållbart
            om man ska betona a-kassan som en omställningsförsäkring. Därför
            införde regeringen en gräns för hur lång tid man kan ha a-kassa
            på deltid till 75 dagar samt införde en avtrappning av ersättningsnivåerna
            till 70 procent av lönen efter 200 dagar och till 65 procent av
            lönen efter 300 dagar av arbetslöshet. Det är dock viktigt att
            betona att det inte finns någon bortre gräns för a-kassan. Om
            en person är arbetslös längre tid än 300 dagar får den stöd att
            komma tillbaka till arbetsmarknaden genom jobb- och utvecklingsgarantin
            som regeringen har inrättat.
          </p>
          <p xml:id="i-5FtdNZgX3F5TDXBBDg9akd">
            Den 1 juli 2008 sänkte regeringen avgiften som a-kassorna betalar
            in till staten. Till följd av detta har de flesta a-kassor i sin
            tur sänkt sina medlemsavgifter. Regeringen har också förbättrat
            reglerna för sjuka och gjort vård av sjukt barn a-kassegrundande.
          </p>
          <p xml:id="i-6aqy6MRL1jwnLoTbYSKUxS">
            Under 2010 införs ett nytt system för att pröva arbetsförmågan
            hos långtidssjukskrivna. Personer som varit sjukskrivna i över
            2,5 år övergår från Försäkringskassan till Arbetsförmedlingen
            i en så kallad omförsäkringsperiod. För sjukskrivna har regeringen
            utökat den så kallade överhoppningsbara tiden till 10 år. Det
            betyder att man får tillgodoräkna sig den inkomst man hade 10
            år tillbaka, innan man blev sjukskriven. På så sätt får även långtidssjuka
            använda tidigare lön som utgångspunkt.
          </p>
          <p xml:id="i-PPmyxeFPaogNeh2DUheYxV">
            Reglerna för arbetslöshetsförsäkringen för företagare förbättras.
            Bland annat får nyföretagare en ökad trygghet och beräkningen
            av ersättningen förbättras för alla företag.
          </p>
          <head type="h1" xml:id="i-Usn5dqb57bM7Sbq6wzWAbv">
            Obligatorisk arbetslöshetsförsäkring
          </head>
          <p xml:id="i-HaW9TcpVm1zHvd3Kq2j7CY">
            Frågan om en obligatorisk arbetslöshetsförsäkring har utretts
            vid ett flertal tillfällen. Under 2008 överlämnades en utredning
            om obligatorisk arbetslöshetsförsäkring till regeringen. Alliansregeringen
            valde dock att inte gå på utredningens förslag, eftersom den föreslagna
            lösningen skulle innebära ett alltför tekniskt komplicerat system.
            Kristdemokraternas grunduppfattning är dock fortfarande att alla
            som arbetar och uppfyller villkoren för försäkringen, också ska
            omfattas av en arbetslöshetsförsäkring med rätt till inkomstrelaterad
            ersättning i händelse av arbetslöshet. I Kristdemokraternas principprogram
            framgår följande:
          </p>
          <p xml:id="i-7eRXE5pqbLy81ZMQMYZ7rj">
            För att garantera alla som blir arbetslösa en grundläggande ekonomisk
            trygghet vid arbetslöshet ska en allmän obligatorisk arbetslöshetsförsäkring
            finnas. Arbetslöshetsförsäkringen bör finansieras med egenavgifter
            och arbetsgivaravgifter.
          </p>
          <p xml:id="i-UHiFRRiPHRUKJYneteGLQX">
            Den 29 april 2010 gav alliansregeringen i uppdrag till en parlamentariskt
            sammansatt kommitté att se över de allmänna försäkringarna vid
            sjukdom och arbetslöshet. I direktivet framgår att det nuvarande
            systemet bör ses över och förändras så att alla som har förvärvsarbetat
            och uppfyller arbetsvillkoret har rätt till en inkomstrelaterad
            ersättning vid arbetslöshet. Villkoren för ekonomiskt skydd vid
            arbetslöshet och grunden för bestämmande av nivån på ersättningen
            bör vara densamma för alla förvärvsarbetande. Som utgångspunkt
            för om och med vilket belopp arbetslöshetsersättning ska lämnas
            bör anknytningen till arbetsmarknaden vara avgörande, till exempel
            hur mycket avlönat arbete som har utförts under förutsättning
            att grundvillkoren i försäkringen är uppfyllda, vilket bland annat
            innebär att personen ska vara arbetslös, anmäld hos Arbetsförmedlingen
            och vara beredd att ta erbjudet lämpligt arbete.
          </p>
          <p xml:id="i-L6yHEPUHNbtsvsJAoasGLj">
            Idag står 1,2 miljoner löntagare utanför arbetslöshetsförsäkringen,
            vilket inte är acceptabelt. Precis som alla löntagare omfattas
            av sjukförsäkringen bör också alla löntagare ha en arbetslöshetsförsäkring.
            Kristdemokraterna vill därför införa någon form av obligatorisk
            arbetslöshetsförsäkring för samtliga arbetstagare, utifrån de
            direktiv som getts i utredningen.
          </p>
          <head type="h1" xml:id="i-VQAASiyg5CYtukQCnxdHmm">
            Höjt tak i arbetslöshetsförsäkringen
          </head>
          <p xml:id="i-X5azPnDyRJapymJb3sNhhZ">
            Kristdemokraterna vill höja taket i arbetslöshetsersättningen
            i takt med den årliga förändringen av prisbasbeloppet. Detta sker
            i dag inom övriga socialförsäkringar och innebär att dagpenningen
            inflationsskyddas och inte urholkas för varje år.
          </p>
          <p xml:id="i-EqUH78ZtrpZCiiB7nvjqMm">
            Inom socialförsäkringssystemet utgår man från den sjukpenninggrundande
            inkomsten för att beräkna sjukpenningen, som fastställs av Försäkringskassan
            utifrån arbetsinkomst. Det finns dock ett tak för den sjukpenninggrundande
            inkomsten på 7,5 prisbasbelopp. Prisbasbeloppet räknas i sin tur
            fram på grundval av ändringarna i det allmänna prisläget, det
            vill säga inflationen. Enligt gällande bestämmelser anges detta
            av utvecklingen av konsumentprisindex (KPI).
          </p>
          <p xml:id="i-2Z6TYDYhLjz85h2Nc4uJG5">
            Inom arbetslöshetsförsäkringen finns däremot ingen automatisk
            uppräkning av taket. Taket ligger idag på 18 700 kronor och högre
            inkomster än 80 procent av 18 700 ersätts inte. Att taket inte
            följer den allmänna prisutvecklingen är ett problem, eftersom
            det i reala termer innebär en successiv sänkning av taket.
          </p>
          <p xml:id="i-Pc3pHyKFBMRRFkLPj7qnF4">
            Prisutvecklingen, det vill säga inflationen, är inget den enskilde
            kan påverka. Inflationen påverkas istället av externa faktorer,
            bland annat hur expansiv penning- och finanspolitiken är. Riksbanken
            har dessutom ett uttalat inflationsmål, på 2 procent plus minus
            1 procent. Även om inflationen varit förhållandevis måttlig under
            det senaste decenniet, har prisbasbeloppet sedan år 2002 (då taket
            i a-kassan senast justerades) ökat från 37 900 kronor till 42
            400 kronor. Hade taket i a-kassan följt prisbasbeloppets utveckling
            hade nivån ökat från 18 700 kronor år 2002, till 20 920 kronor
            i år. Kristdemokraterna menar att taket i a-kassan bör inflationssäkras,
            genom att knyta det till prisbasbeloppet.
          </p>
        </div>
        <div type="motSignatures">
          <list>
            <item xml:id="i-3KUXRcMQWszUp2hkhqeGvP">
              Anders Sellström (KD)
            </item>
            <item xml:id="i-8UB9Gf3HMmBZtE6cA3tucH">
              Robert Halef (KD)
            </item>
          </list>
        </div>
      </div>
    </body>
  </text>
</TEI>
