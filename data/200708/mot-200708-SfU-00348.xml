<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00348">
  <teiHeader>
    <fileDesc>
      <titleStmt>
        <title>Utgiftsområde 8 Migrationspolitik i utveckling och omvandling</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 8 Migrationspolitik i utveckling och omvandling</title>
          <idno type="rdwebb">GV02Sf348</idno>
          <rs type="number">Sf348</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf348/text</ref>
          <ref type="dokument_url_html">http://data.riksdagen.se/dokument/GV02Sf348</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf348</ref>
          <ref type="doc">http://data.riksdagen.se/fil/6BD7B287-48F3-4B96-AF62-1F51D8B84D9F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3caDG11k6JX4np2dBmsdoy" type="signed"/>
        <correspContext corresp="i-3caDG11k6JX4np2dBmsdoy">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HMf3KYjw3nvgVVjUa7gnGs"/>
        </correspContext>
        <correspAction xml:id="i-CGRtfk4oHmCtbHBy4VC6T1" type="referral">
          <date when="2007-10-16"/>
        </correspAction>
        <correspAction xml:id="i-9R8GU2Eg6zPUgapAMf83G3" type="dismissal">
          <date when="2007-10-16"/>
        </correspAction>
        <correspAction xml:id="i-L7SquGfYn5Ccy2MYaew8RL" type="numbering">
          <date when="2007-10-09"/>
        </correspAction>
        <correspAction xml:id="i-EZuMVZGMWSh63pNTmVDznb" type="submission">
          <date when="2007-10-05"/>
        </correspAction>
        <correspAction xml:id="i-ErtzyuwjcXogNhFgr2xCcf" type="transfer">
          <date when="2007-10-05"/>
        </correspAction>
        <correspAction xml:id="i-FYcFCkCre9tMbRLGVMYew2" type="assigned"/>
        <correspContext corresp="i-FYcFCkCre9tMbRLGVMYew2">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LoYzxcBPvRsuHDEPSNdJKJ" type="motBody">
        <div xml:id="i-JqqAeZKnK8eWFwx6exmYu7" type="motProposal" subtype="förslag">
          <head xml:id="i-MoyFehHAv21bQbx8F8gt88">
            Förslag till riksdagsbeslut
          </head>
          <list xml:id="i-FmcZnjskHoyEoSsi6PSc26" style="ol">
            <item xml:id="i-PgjsrbSZTgrosdDbuMcT6o">
              Riksdagen tillkännager för regeringen som sin mening vad som
              anförs i motionen om ökat mottagande av kvotflyktingar.
            </item>
            <item xml:id="i-HAoetKUwKQKL83xHhFvrKT">
              Riksdagen tillkännager för regeringen som sin mening vad som
              anförs i motionen om ökade såväl nationella som internationella
              insatser mot människohandel. 1
            </item>
            <item xml:id="i-5wHEEx8C8Dh7yrKrLvy3j3">
              Riksdagen tillkännager för regeringen som sin mening vad som
              anförs i motionen om åtgärder mot terrorism och dess negativa
              konsekvenser för migrationens positiva sidor. 1
            </item>
            <item xml:id="i-HUvTxqRKAsX3NN1n45eVug">
              Riksdagen tillkännager för regeringen som sin mening vad som
              anförs i motionen om behovet av översyn av NIPU.
            </item>
            <item xml:id="i-3HFHhU7KTcNewJzKyj7V1K">
              Riksdagen tillkännager för regeringen som sin mening vad som
              anförs i motionen om översyn av de juridiska ombudens roll och
              funktion i asylprocessen.
            </item>
            <item xml:id="i-W8eF9NiQDCSrxRmroi5dg1">
              Riksdagen tillkännager för regeringen som sin mening vad som
              anförs i motionen om tolkarnas roll i domstolsprocessen.
            </item>
            <item xml:id="i-5GLL9SdSdQtJUJcFcUUR6f">
              Riksdagen tillkännager för regeringen som sin mening vad som
              anförs i motionen om behovet av arbetsmarknadsprövning.
            </item>
            <item xml:id="i-N2s9Qb6uEMKeCQHQTtXCoM">
              Riksdagen tillkännager för regeringen som sin mening vad som
              anförs i motionen om nödvändigheten av att hålla isär asylprövning
              och arbetskraftsinvandring.
            </item>
            <item xml:id="i-BWt2TiZ2V8U1nP4bVawmzK">
              Riksdagen tillkännager för regeringen som sin mening vad som
              anförs i motionen om behovet av att inom EU verka för en översyn
              av den svenska viseringspraxisen.
            </item>
            <item xml:id="i-DupniTySRsQd7YdHk1j9Wi">
              Riksdagen tillkännager för regeringen som sin mening vad som
              anförs i motionen om kraftfullt agerande inom EU för ett solidariskt
              flyktingmottagande i enlighet med gällande konventioner.
            </item>
            <item xml:id="i-CchYYVKQNYhPscKBcuFYyq">
              Riksdagen tillkännager för regeringen som sin mening vad som
              anförs i motionen om kraftfulla åtgärder för en ökad solidarisk
              fördelning av ansvaret för flyktingar som kommer till Sverige.
            </item>
            <item xml:id="i-W4nvyo3zZnsa8TssP9pLuL">
              Riksdagen tillkännager för regeringen som sin mening vad som
              anförs i motionen om en översyn av EBO för att förbättra boendesituationen
              för barn och vuxna men också för att underlätta integrationen.
            </item>
            <item xml:id="i-BG5rC7FQAprX8o8AcfohDG">
              Riksdagen tillkännager för regeringen som sin mening vad som
              anförs i motionen om vikten av att fullfölja de mål som tidigare
              satts upp vad gäller handläggningstider i asylprövningsärenden.
            </item>
            <item xml:id="i-TACHwEDRcZroAyyHUdvC62">
              Riksdagen avslår regeringens förslag till utformning av återetableringsstödet.
            </item>
            <item xml:id="i-Gig8rKkhz8rWBHkgEfQLSa">
              Riksdagen begär att regeringen återkommer till riksdagen med
              ett nytt förslag om återetableringsstöd.
            </item>
            <item xml:id="i-KxpPZ8HjahUCL5AXqRq4yc">
              Riksdagen tillkännager för regeringen som sin mening vad som
              anförs i motionen om en översyn av begreppet väpnad konflikt i
              utlänningslagen.
            </item>
          </list>
          <p xml:id="i-TWSCBBkzJTjcaRMYQP1adM">
            1 Yrkandena 2 och 3 hänvisade till UU.
          </p>
        </div>
        <div xml:id="i-P3sEiEkpRqVqXfyqMZKj4M" type="motContent">
          <head xml:id="i-5ofTAVYkmzmLYewYEcywGT" type="h1">
            Motivering
          </head>
          <p xml:id="i-CrPHPjXs15hNihdR3TJsw2">
            Sverige är ett litet land i världen men har en stark röst i det
            internationella världssamfundet.
          </p>
          <p xml:id="i-CsRyRKMfzaj5AhT6VBs9MY">
            Så har Sveriges betydelse i den internationella debatten ofta
            uttryckts. Med ca 9 miljoner innevånare har Sveriges hållning
            i en rad frågor fått en betydligt större genomslagskraft än många
            andra länders.
          </p>
          <p xml:id="i-NeRK2DrrARSwNzyy5cn3Cu">
            Det har också inneburit att Sverige blivit känt över hela världen
            genom att svenska medborgare kunnat röra sig och bosätta sig i
            många av världens länder. Den globala situationen med stor rörlighet
            över nationsgränser har gett svenskar nya miljöer och upplevelser.
            Det har gjort att svensk teknik, politik och tradition fått utrymme
            att kunna utveckla de svenska demokratiska traditionerna och kunskaperna
            över hela världen. Sverige har gjort sig känt för en stor öppenhet.
          </p>
          <p xml:id="i-BEoAVbuffwgMbhMWFcu9sJ">
            Den globala rörligheten har gjort att människor i ökad utsträckning
            rör sig över gränser mellan nationer. Flera hundra miljoner människor
            bor i idag ett annat land än där de är födda. Sverige har alla
            skäl att bejaka denna utveckling. Sverige har en tradition av
            att såväl utvandra till andra länder som att ta emot människor
            som vill arbeta och utvecklas i vårt land.
          </p>
          <p xml:id="i-CGBG2NLGgzVLYUrPmVAduf">
            Samtidigt är den globala migrationen för många människor en följd
            av negativa konsekvenser. En FN-utredning visar att många miljoner
            människor lever i flykt från sina hemländer på grund av förföljelse.
            En rad krig som pågår liksom miljöförstörelser tvingar på olika
            sätt människor på flykt. De flesta av dessa flyktingar finns i
            ländernas närområden och ofta i stora läger eller i gettoliknande
            förhållanden.
          </p>
          <p xml:id="i-MsUKQLqg4MeNJU3wFJnAv8">
            Även om antalet flyktingar tenderar att skifta över år, har vi
            i Sverige kunnat se ett ökande antal asylsökande. Under de senaste
            åren har antalet människor från Irak starkt ökat som ett resultat
            av de oroligheter som pågår och även som en följd av USA:s folkrättsvidriga
            intåg i landet.
          </p>
          <p xml:id="i-35hPL3P8ZQLNDUVdZUvtmr">
            Även i flera andra länder pågår konflikter. Ett annat inslag
            utgörs av den handel och smuggling som sker med människor. Inte
            minst många kvinnor och barn drabbas svårt av de brott som begås
            av internationella kriminella ligor.
          </p>
          <p xml:id="i-DXpHTo6m4rwdfJsrbXB8hV">
            Sverige måste kunna förhålla sig till såväl den positiva som
            den negativa utvecklingen inom det migrationspolitiska området.
            Sverige har goda traditioner av en bred folklig och politisk förankring
            för öppenhet vad gäller människors rätt att söka trygghet och
            utveckling i vårt land.
          </p>
          <p xml:id="i-92YTshNke93eKoBnTrmh7G">
            Vi socialdemokrater menar att det är av stor vikt att vi kan
            hålla isär de olika förutsättningarna för migration. Asyl- och
            skyddsskäl ger enligt överenskomna internationella konventioner
            Sverige en skyldighet att ge skydd när så erfordras. Migration
            på ekonomiska eller arbetsmarknadsmässiga grunder måste ske under
            andra förutsättningar. En sammanblandning av de olika skälen riskerar
            att skyddsskälen får stå tillbaka inför de ekonomiska och arbetsmarknadsmässiga
            skälen. Det är en farlig utveckling om Sveriges migrationspolitik
            alltmer inriktas på att endast tillfredsställa det efterfrågebehov
            av kompetens som finns på arbetsmarknaden. Ofta glöms bort att
            även de som söker sig till vårt land av reella skyddsskäl har
            en potential som är viktig att ta till vara, även om skyddssökande
            ofta utgör en grupp med svåra händelser bakom sig.
          </p>
          <p xml:id="i-GqkB5uVtdA1HduEDXa4971">
            Sverige har under modern tid kunnat förhålla sig till migration
            på ett offensivt sätt och härigenom fått internationellt erkännande
            för vårt agerande. Internationellt har också Sverige bedömts som
            en nation med stort humanitärt patos, dit man kan söka sig för
            att utvecklas på arbetsmarknad och i näringsliv. Vi socialdemokrater
            anser att det är av stor betydelse att vi värnar och utvecklar
            den traditionen.
          </p>
          <head xml:id="i-QNCgbD6nEZbPTYJj1Nuweh" type="h2">
            Sverige, ett land för skydd och utveckling
          </head>
          <p xml:id="i-FQfBsByyegP2HKwq1kN5CD">
            Under de senaste åren har svensk lagstiftning, såväl i lag som
            instans och process, starkt förändrats. Genom den domstolsprövning
            i två instanser av asylsökande som nu sker, skall en öppenhet
            och tydlighet ge människor som kommer till Sverige klara besked
            om förutsättningarna att få stanna i landet. Vid ett positivt
            besked skall en snabb integrationsprocess ge människor det stöd
            och den trygghet som behövs för att snabbt komma in i det svenska
            samhället och bli delaktiga. Vi noterar att de mål för att korta
            handläggningstiderna som förra regeringen satte upp, inte nåtts.
            Det är angeläget att regeringen fortsätter det arbete som den
            socialdemokratiska regeringen påbörjade för att korta handläggningstiderna.
          </p>
          <p xml:id="i-QWVucNgmfjFSK7H3e3LPjq">
            Vi välkomnar att regeringen nu höjer kvotflyktingmottagandet.
            För att tydligare ge dem som har störst behov av det skydd, och
            minska konflikten med arbetskraftsmigration eller ekonomisk migration,
            bör Sverige fortsätta att utveckla arbetet med vidarebosättning.
            På detta sätt kan det internationella ansvaret för människor som
            behöver skydd utvecklas. Att vi tar ansvar genom kvotflyktingmottagande
            utgör dessutom en viktig signal till att fler länder i västvärlden
            påtar sig ansvar och ökar förutsättningarna för en solidarisk
            fördelning. Vi socialdemokrater är därför beredda att framöver
            överväga en ytterligare utökning av kvotflyktingmottagandet, för
            att ge människor skydd och utvecklingsmöjligheter i vårt land.
          </p>
          <p xml:id="i-2rtADbyjkgfUfsfafGK1Sv">
            Handel med människor utgör ett växande problem. De åtgärder som
            hittills vidtagits har gett vissa positiva resultat. Men den ekonomiska
            drivkraft som finns bakom människohandeln, gör att de kriminella
            grupperna finner nya och än mer sofistikerade vägar. Sverige måste
            vara internationellt pådrivande för att skydda människor och för
            att på olika sätt förhindra handeln med människor. Sverige måste
            också påskynda den internationella lagstiftningen mot människohandel
            och verka för att skydda de människor som drabbas av den.
          </p>
          <p xml:id="i-RX1xVyS6UwN11iRvBYAvAG">
            Utvecklingen i världen har gjort att migrationsströmmarna tenderar
            att öka. Det innebär även att formerna för migration förändras.
            Inte minst ungdomars utbyte vad gäller kunskapssökande och resande
            under ledig tid skapar nya förutsättningar. De ökade spänningar
            som uppkommit under senare år och som framför allt handlat om
            terrorism och konflikter mellan grupper, religioner och mellan
            den rika världen och utvecklingsländerna kräver särskild uppmärksamhet.
            Sveriges regering måste följa upp, och internationellt agera för
            att se till att terrorism inte ges förutsättningar att hindra
            migrationens positiva sidor.
          </p>
          <p xml:id="i-WcEHsriiNnQopYXuWJ2kxM">
            Sedan ett drygt år tillbaka tillämpas en ny instans och processordning
            vad gäller prövning av migrationsärenden. Ett beslut i första
            instans hos Migrationsverket kan vid ett negativt beslut prövas
            i migrationsdomstol och som ett tredje led lyftas upp till Migrationsöverdomstolen
            såsom prejudikatsdomstol. Den nya ordningen har till stor del
            skapat den tydlighet som riksdagsmajoriteten eftersträvade i sina
            intentioner.
          </p>
          <p xml:id="i-DT88zkEkuw8VZvhYsCSjxw">
            I de förarbeten som gjordes inför den nya instans- och processordningen
            ingick att anpassa gällande praxis till lagtext för hantering
            i domstol. Under tiden sedan ikraftträdandet har vissa frågor
            uppkommit där domstolens utslag inte fullt ut ligger i linje med
            den tidigare tolkningen. I dom har Migrationsdomstolen gjort en
            bedömning av begreppet väpnad konflikt där den juridiska bedömningen
            inte fullt ut stämmer med den tidigare politiska intentionen.
            Detta har fått som konsekvens att exempelvis den situation som
            idag råder i ett land med stora interna konflikter med massdödande,
            inte bedömts utgöra väpnad konflikt. Det finns skäl att i sak
            pröva om denna nya tolkning står i linje med lagstiftarens ambitioner.
            Företrädare för borgerliga partier har gjort åtskilliga uttalanden
            som ligger i linje med behovet av en översyn av begreppet väpnad
            konflikt.
          </p>
          <p xml:id="i-72TvoUdKcrGq8k9731Ut5M">
            Regeringen bör i linje med tidigare uttalanden snarast återkomma
            med en översyn av den nya instans- och processordningen och en
            analys av den genomförda ordningens konsekvenser. Regeringen bör
            vidare snarast pröva om den juridiska bedömningen av begreppet
            väpnad konflikt ligger i linje med de förarbeten som gjordes vad
            gäller översynen av utlänningslagstiftningen och dess anpassning
            till NIPU. I regeringens uttalade uppdrag om översyn av den nya
            instans- och processordningen skall som första åtgärd ligga att
            se över frågan om de juridiska ombuden. Detta gäller dess roll
            men framför allt formerna för hur uppdraget som juridiskt ombud
            handläggs. I detta sammanhang bör även frågan om den tolkverksamhet
            som finns i processen tydliggöras vad gäller såväl upphandlingsförfarande
            som åtgärder, då feltolkningar gjorts så att enskild drabbas via
            utslag som uppkommit via feltolkning. Ett system med prövning
            av tolkens agerande vid feltolkning och eventuella påföljder vid
            feltolkning bör utredas.
          </p>
          <head xml:id="i-AF7XSAP3tLdLzXJ7RJ67Cx" type="h2">
            Arbetskraftsinvandring
          </head>
          <p xml:id="i-MGKbsZvRRCLb8bcFzR4gMm">
            Sverige har en lång tradition av migration. Från att ha varit
            ett stort utvandringsland har Sverige under modern tid utvecklats
            till att bli ett land med stor invandring. Detta har inte minst
            gällt arbetskraftsinvandring. Sverige är ett litet land men med
            ett väl utbyggt näringsliv som kräver arbetstagare med goda kunskaper
            och med stor bredd. Tidigare har Sverige haft stor invandring
            från länder som numera tillhör Europas inre marknad. Denna arbetskraftsinvandring
            har nu inom EU fått en ny betydelse och nya förutsättningar. Vårt
            land har kunnat tillgodogöra sig kompetens som skapats i annat
            land och som nu kunnat utveckla vår nation.
          </p>
          <p xml:id="i-WK4o9XZZxaay5MLYTcW5q1">
            Av detta skäl har nyligen en utredning presenterats för regeringen
            som tar fasta på vår historiska roll som arbetskraftsinvandringsland.
            Utredningen visar också på vilka framtida utmaningar som finns
            såväl nationellt som internationellt. Den historiska bedömningen
            bygger på de erfarenheter som finns från tidigare med stark arbetskraftsinvandring
            och den breda enighet som fanns mellan inte minst arbetsmarknadens
            parter, men också mellan riksdagspartier.
          </p>
          <p xml:id="i-QfzPVg9uXc4dGUJvz5LNUH">
            Arbetskraftsinvandring bygger på en trepartsöverenskommelse.
            En arbetsgivare som behöver kompetent arbetskraft som inte finns
            att tillgå, en arbetssökande från tredjeland som ser sig kompetent
            till arbetet och samhällets olika institutioner som skall fånga
            upp såväl individen som eventuell följdinvandring för en bra integrationsprocess.
            Här har också fackliga organisationer setts som en viktig del
            i det samhälleliga ansvarstagandet, både vad gäller att bedöma
            behovet av arbetskraftsinvandring från tredjeland och att fackligt
            se till att den enskilde inte utnyttjas samt att hon eller han
            kan hävda sina rättigheter.
          </p>
          <p xml:id="i-JrHbWtvyyXctK3LpU3E5Dn">
            Regeringens linje tar avsteg på flera centrala områden från Kommittén
            för översyn av arbetskraftsinvandring, KAKI. Den arbetsmarknadsprövning
            som nu sker skall lyftas bort. I ett tillkommande förslag ges
            rätten för asylsökande som fått avslag på sin ansökan att kunna
            byta spår för att bli arbetssökande inifrån landet. Dessutom vill
            regeringen ta bort regeln om att ansökan om arbetskraftsinvandring
            skall ske från hemlandet. Med förändringen försvinner också Arbetsmarknadsverkets
            liksom fackliga organisationers inflytande över bedömningen av
            arbetskraftsbehovet.
          </p>
          <p xml:id="i-Cbc7q5ZTCo2uTTpWW5Cws4">
            Den borgerliga regeringens förslag om att asylsökande efter ett
            negativt beslut i asylärendet skall kunna byta spår för att istället
            bli arbetskraftsinvandrare löper också risk att underminera asyl-
            och skyddsskälen enligt gällande konventioner. Graden av arbetsförhet
            kan bli avgörande för uppehållstillstånd och inte de inledande
            skyddsskälen. De mest skyddsbehövande kan härigenom få en sämre
            förutsättning i hanteringen av asylärenden. Det här utgör avsteg
            från den nyligen avlämnade utredningen om regler kring arbetskraftsinvandring.
            Det står även i bjärt kontrast till den överenskommelse för arbetskraftsinvandring
            som tidigare funnits med förankring mellan parterna och de politiska
            partierna. Sverige bör behålla den samsyn som funnits vad gäller
            arbetsmarknadsprövning vid anställning av personal från tredjeland
            och att tydligt markera skiljelinjen mellan arbetskraftsinvandring
            och asylskäl för migration till Sverige.
          </p>
          <head xml:id="i-Px81spR5SwYBgXb82tN9mM" type="h2">
            Visering
          </head>
          <p xml:id="i-WFkaP5N8WBEGfUrRiK4RmG">
            I Sveriges riksdag finns en bred enighet i synen på reglerad
            invandring. Till detta hör att Sverige har en viseringspraxis.
            Denna viseringspraxis ger stora möjligheter för människor att
            besöka vårt land men också en möjlighet för Sverige att behålla
            den reglerade invandringen. För år 2006 ansöktes om ca 214 000
            viseringar för besök i Sverige. Av dessa bifölls mer än var tionde.
          </p>
          <p xml:id="i-9HXDpJVHF2F5QuHuvHtY8S">
            Hållningen vad gäller visering är att ha en stor generositet
            men genom beslut i Migrationsverkets styrelse tas en praxis fram
            som ligger till grund för beslut kopplade till vilket land den
            sökande kommer ifrån. Trots denna hållning finns i Sverige idag
            människor som saknar visering eller där viseringstiden löpt ut.
            För många som kommer från ett annat land och som idag har uppehållstillstånd
            är kontakten med familj och vänner som finns i det forna hemlandet
            av stor vikt. Att kunna besöka och framför allt få besök av dessa
            är en viktig del i tryggheten.
          </p>
          <p xml:id="i-DTFqvMmhWRSgowvEpZmo1x">
            Viseringsregler är idag en viktig del i Schengenöverenskommelsen
            och ger medlemsländerna ett mer eller mindre tydligt regelsystem.
            Under kommande år kan en ytterligare skärpt beslutsordning för
            medlemsstaterna förväntas tas fram. Detta regelsystem kan dock
            kompletteras med nationella viseringsregler. Sverige bör vidmakthålla
            en stor öppenhet vad gäller visering inom ramen för en reglerad
            invandring men samtidigt, inom EU och även nationellt, se över
            på vilket sätt en ökad migration kan kräva en ytterligare generös
            viseringspraxis, detta för att främja kontakt mellan familjemedlemmar
            och vänner. Den svenska viseringspraxisen bör ses i syfte att
            möta en ökad globalisering och skapa en större öppenhet i mötet
            mellan människor. Detta förhållningssätt bör även känneteckna
            den svenska hållningen i förhandlingarna inom EU vad gäller Schengenöverenskommelsen.
          </p>
          <head xml:id="i-R7L1hY4Lie58JLCbhawTVQ" type="h2">
            Sveriges roll inom Europeiska unionen
          </head>
          <p xml:id="i-BduGPwPPoV3bVwYZznzhnJ">
            Migrationsströmmarna i världen går i stor uträckning i riktning
            mot hela västvärlden. Många ser Europa som en möjlig tillflyktsregion
            för ett fortsatt liv i trygghet. Det innebär att alla Europas
            länder idag har en pågående diskussion om migration och migrationens
            betydelse. Denna sker såväl nationellt som inom exempelvis EU.
            Sverige har i detta sammanhang varit aktivt. Vår hållning har
            vunnit gehör men också stått i kontrast mot andra förslag som
            lyfts fram från vissa medlemsstater. Det är av största vikt att
            Sverige fortsätter att vara pådrivare inom EU för en solidarisk
            och generös flyktingpolitik. Ansvaret bör också i stor utsträckning
            återspeglas i de framställningar som görs till EU.
          </p>
          <p xml:id="i-XzMmwAm75W9vY3XPUYjndc">
            Alla länder måste ta ett solidariskt och gemensamt ansvar för
            att ge människor skydd. Detta gäller inte minst EU:s medlemsstater.
            Vi socialdemokrater menar att Sverige måste fortsätta att verka
            för en solidarisk fördelning av ansvaret vad gäller flyktingar
            som söker sig till Europa. Sverige måste vidare behålla en generös
            och offensiv hållning vad gäller EU:s arbete för en värdig flyktingpolitik.
          </p>
          <head xml:id="i-7Mq66CYyYzTertUSTZbTDt" type="h2">
            Introduktion
          </head>
          <p xml:id="i-4ggCurcAw4Q8SFe5pv5STQ">
            För många som kommer till vårt land som asylsökande är det första
            mötet av stor betydelse. Det är av betydelse för den prövningsprocess
            som skall ske men även av stor vikt för de kommuner och orter
            som berörs. Efter den första kontakten med svensk myndighet har
            boendefrågan stor betydelse för den fortsatta kontakten med det
            svenska samhället. Många ges genom Migrationsverket möjlighet
            att bo i något av de anläggningsboenden, ABO, som finns medan
            andra väljer att bo bland släkt eller vänner i s.k. eget boende,
            EBO.
          </p>
          <p xml:id="i-Pr7UYaxqyhJfPsg4s19c51">
            För kommuner med stort mottagande har boendeformen stor betydelse
            vad gäller förutsättningar för integrationen. I flera av landets
            större kommuner kommer nu alarmerande uppgifter om trångboddhet
            och härigenom uppkomna problemställningar. Barnen hamnar i en
            särskilt utsatt situation vad gäller skolgång och kontakter med
            andra barn.
          </p>
          <p xml:id="i-EZbZkw4RA4mAiDuczpMBTc">
            Genom det segregerade boende som skapas genom rörelsen mot storstäder
            ser kommunerna risk för ytterligare problem om inget görs för
            att styra om i de nationella flyttrörelser som sker.
          </p>
          <p xml:id="i-GBEi4BbNu2kySApNjLujWK">
            Riksdagen har tidigare uppmärksammat problemen med trångboddhet
            på grund av EBO och vidtagit vissa beslut. Det kan dock konstateras
            att dessa bara har gett marginella resultat. Frågan om introduktionsperioden
            har belysts i Rådhs utredning som avlämnades till regeringen 2005.
            I den lades en rad förslag fram som skulle kunna bidra till en
            bättre hantering av integrationsprocessen, som att påskynda en
            förändring med syfte att skaffa ett eget boende för individ eller
            familj. Förslagen har beretts men ännu inte blivit föremål för
            någon proposition.
          </p>
          <p xml:id="i-P6sWAF9DU3UVW1TU8VWePD">
            Inför denna mer grundläggande förändring av introduktionen i
            Sverige måste även snabbare och tydligare åtgärder vidtas, i syfte
            att få en bättre fördelning av människor i migrationsprocessen
            mellan landets kommuner men också för att minska trycket mot vissa
            kommuner och bostadsområden. För alla berörda och inte minst för
            barnen är detta arbete av största betydelse. Vi socialdemokrater
            menar att lagen om eget boende (EBO) måste ses över. Samtidigt
            behöver formerna för en eventuell utfasning av EBO utredas.
          </p>
          <head xml:id="i-ZBMHZKRBmM7uqsV7DGqib" type="h2">
            Återvändande
          </head>
          <p xml:id="i-ESrn5sq9j6Nc78iJqkgatZ">
            Ett värdigt återvändande för de människor som får avslag på sin
            asylansökan är en central del i den svenska migrationspolitiken.
            Efter en, ibland plågsamt lång, prövning av de individuella skälen
            för uppehållstillstånd i Sverige får många ett negativt besked
            på sin prövning. Detta besked är för många svårt, men måste alltid
            följas upp av en god handläggning för ett värdigt återvändande.
            Erfarenheter och upplevelser av tiden i Sverige kan vara värdefulla
            i ett återvändande till ursprungslandet. Genom en rad stödinsatser
            kan det svenska samhället ge bättre förutsättningar för individer
            att möta de prövningar som då uppstår. Det frivilliga återvändandet
            bör därför premieras. Vi socialdemokrater är dock kritiska till
            att de som får avslag på sin asylansökan skall få ett ekonomiskt
            återetableringsstöd, enligt den modell som den borgerliga regeringen
            nu vill införa. Stödet är på 20 000 kronor per vuxen, 10 000 kronor
            per barn och maximalt 50 000 kronor per familj. Vi anser att detta
            stöd inte fyller sitt syfte då det inte i första hand är pengar
            som gör att människor inte kan återvända till exempelvis Irak
            och Afghanistan, länder där det råder mycket svåra omständigheter.
            Vi vill att regeringen återkommer till riksdagen med ett nytt
            förslag till återetableringsstöd.
          </p>
          <p xml:id="i-2UAC1RjfGSZfkmBK9xUt5t">
            I de fall där Migrationsverket genom aktivt arbete eller via
            handräckning från polis måste avvisa en person, måste detta ske
            på ett humant sätt. De etiska regler som finns för Migrationsverket
            och polisen måste följas vid hantering av de många gånger känsliga
            lägen som en avvisning innebär. Eventuella uppmärksammade avsteg
            måste utredas och hanteras utifrån uppställda regelsystem.
          </p>
          <p xml:id="i-FsTsBwuHCfm5LKjkQrenJq">
            Inom EU förs nu frågan upp om återtagandeavtal med ursprungsländer.
            Sverige har också nationellt vidtagit liknande initiativ. Avtalen
            ger ursprungsländer liksom transitländer kompensatoriska villkor
            för mottagande av återvändare men också stöd för ett aktivt arbete
            för att minimera grunderna till migrationsströmmar. Vi anser det
            dock vara av största vikt att dessa överenskommelser inte får
            sådana konsekvenser att de minimerar människors möjlighet att
            söka skydd enligt gällande konventioner.
          </p>
        </div>
        <div xml:id="i-Er6FtuEjZjHKAcbtX1KKQC" type="motSignatures">
          <list xml:id="i-PG5pvvv1HXEwekWvHzQrPr">
            <item xml:id="i-AAenwC73ibTDnTezdtEqLv" who="i-G8564CqEnhC5PBjZSwUxsE">
              Tomas Eneroth (s)
            </item>
            <item xml:id="i-VeJzqDPtAVAkqXxCEAAvNn" who="i-KNqtzTyLq88RopWq6R35xs">
              Ronny Olander (s)
            </item>
            <item xml:id="i-3WfMcF3HMcWVJNNny76xYp" who="i-HsmyrkjqQGCAargTNWaeXi">
              Siw Wittgren-Ahl (s)
            </item>
            <item xml:id="i-3k5BhNqhvd91pr1pgzqjLR" who="i-TVwo4mCECu692GW3ntqQzo">
              Kurt Kvarnström (s)
            </item>
            <item xml:id="i-SsYNQzPuJUUXX9wCqg6XA7" who="i-J95EwJKvWuN9JUNcJSJKgp">
              Göte Wahlström (s)
            </item>
            <item xml:id="i-82p9eJQsWuT1bmLTXQ3ji5" who="i-PMx51X9QbaLUMtQNq6sVfz">
              Matilda Ernkrans (s)
            </item>
            <item xml:id="i-63yYbxrR6vgFeLuGZ7VKjZ" who="i-AqkTDdERRgq7MWP7ajMpZo">
              Jasenko Omanovic (s)
            </item>
            <item xml:id="i-Rchfg86JxXNxENxhbZfHDr" who="i-HMf3KYjw3nvgVVjUa7gnGs">
              Magdalena Streijffert (s)
            </item>
          </list>
        </div>
      </div>
    </body>
  </text>
</TEI>
