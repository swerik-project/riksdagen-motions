<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0527/mot_199900_MJ_0527-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ527 pnr: fp244
          </p>
          <p>
            Motion till riksdagen 1999/2000:MJ527
          </p>
          <p>
            av Siw Persson (fp)
          </p>
          <p>
            Utvärdering av djurskyddslagen
          </p>
          <p>
            Det är över tio år sedan riksdagen fattade beslut om ny djurskyddslag.
            Förväntningarna på lagen var stora, eftersom den skulle innebära
            en övergång till en djursyn där djuren mer sågs som individer.
            Flera paragrafer i lagen rönte internationell uppmärksamhet, inte
            minst 4 8 som säger att vissa av de djur som hålls i fångenskap
            skall hållas på ett sådant sätt att de kan bete sig naturligt
            och så att det främjar deras hälsa. Tidigt riktades det dock kritik
            mot djurskyddslagens genomförande. I början av 90-talet konstaterade
            Justitieombudsmannen att den dåvarande centrala djurskyddsmyndigheten
            helt hade missuppfattat sitt uppdrag. Kritik har också riktats
            mot lagens genomförande från djurskydds- organisationer. De har
            vid flera tillfällen fört fram att det saknas viktiga tillämpningsföreskrifter
            och att vissa av de föreskrifter som meddelats knappast uppfyller
            djurskyddslagens krav. Trots att det alltså gått över tio år har
            den centrala djurskyddsmyndigheten inte meddelat nya föreskrifter
            för slakten. I förarbetet till lagen sägs det tydligt att reglerna
            för slakten måste ändras. Inga föreskrifter har meddelats då det
            gäller hållningen av försöksdjur. Efter en lagändring 1998 omfattas
            även försöksdjuren av 4 8 djurskyddslagen. Strävan efter ett gott
            djurskydd är central i svensk politik. Av den anledningen och
            mot bakgrund av den kritik som riktats mot djurskydds- lagens
            genomförande är det min uppfattning att det är hög tid att lagen
            och dess genomförande blir föremål för en parlamentarisk utvärdering.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om utvärdering
            av djurskyddslagen och dess genomförande.
          </p>
          <p>
            Stockholm den 4 oktober 1999
          </p>
          <p>
            Siw Persson (fp)
          </p>
        </div>
      </div>
    </body>
  </text>
</TEI>
