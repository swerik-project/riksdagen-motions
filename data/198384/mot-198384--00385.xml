<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00385">
  <teiHeader>
    <fileDesc>
      <titleStmt>
        <title>Skattefri försäljning på båtar i trafik mellan fastlandet och Gotland,  m. m.</title>
        <author>Birger Hagård och Barbro Nilsson i Visby</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skattefri försäljning på båtar i trafik mellan fastlandet och Gotland,  m. m.</title>
          <idno type="rdwebb">G702385</idno>
          <rs type="number">385</rs>
          <ref type="dokument_url_text">http://data.riksdagen.se/dokument/G702385/text</ref>
          <ref type="dokument_url_html">http://data.riksdagen.se/dokument/G702385</ref>
          <ref type="dokumentstatus_url_xml">http://data.riksdagen.se/dokumentstatus/G702385</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ENka9fRWC7HrGDQTU4F2ah</idno>
            <name>BIRGER HAGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>BARBRO NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U5yfHTSp2G7WhHqrWrtWVh" type="signed"/>
        <correspContext corresp="i-U5yfHTSp2G7WhHqrWrtWVh">
          <note type="signatory" corresp="i-ENka9fRWC7HrGDQTU4F2ah"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__385/mot_198384__385-001.pdf"/>
      <fw xml:id="i-MvN13gx3bF1Z4sDyEDdP5o">
        Motion 1983/84:385
      </fw>
      <div xml:id="i-V1WYD288zVh4vkazKG5co" type="motHeader">
        <div xml:id="i-BPBv58JUrji2VmyTozvqwg" type="motTitle"/>
        <div xml:id="i-QnVDnG9pPPB395CbGYF7B6" type="motSubmissionInfo"/>
      </div>
      <div xml:id="i-DFW5kdcZABfPkn7RsqYiCQ" type="motBody">
        <div xml:id="i-GFHmnbGWRZxHCBTRWEjuio">
          <p xml:id="i-9B7zwug6otqzxG5dN5SPTY">
            Birger Hagård och Barbro Nilsson i Visby Skattefri försäljning
            på båtar i trafik mellan fastlandet och Gotland, m.m.
          </p>
          <p xml:id="i-4Fj2ySGeaZiqFGML6gnf9R">
            För Gotland är det ett livsvillkor att ha goda och livaktiga
            kommunikationer till det svenska fastlandet. Det är en förutsättning
            för öns näringsliv och inte minst för turistnäringen. Av transportekonomiska
            skäl är det godset, som under icke turistsäsong helt och hållet
            styr Gotlandstrafikens tidtabell. Detta i sin tur har fört med
            sig klagomål på bristande service på båtarna. För turistnäringen
            är det angeläget att med alla till buds stående medel förlänga
            den nu alltför korta turistsäsongen. Endast på så sätt kan kostnaderna
            bringas ned för de fasta turistanläggningarna och samtidigt en
            ökad sysselsättning beredas Gotlands befolkning. I detta sammanhang
            betyder självfallet marknadsföringen mycket, men av avgörande
            betydelse är likväl kommunikationerna. Strävanden finns f. n.
            att försöka få till stånd en fast förbindelse mellan Gotland och
            Västtyskland. Förutsättningarna undersöks också för att inrätta
            en direkt båtförbindelse mellan Stockholm och Gotland, vilken
            tros kunna få en i hög grad vitaliserande effekt. En sådan förbindelse
            anses dock icke kunna bli bärkraftig, om inte samtidigt taxorna
            höjs eller statsbidragen ökas, då driftskostnaderna beräknas bli
            fördubblade i jämförelse med linjen Nynäshamn-Gotland. Det finns
            dock en annan utväg, varigenom de ekonomiska problemen kan få
            en tillfredsställande lösning, samtidigt som också Gotlands attraktions-
            kraft som turistmål kraftigt kan öka, nämligen genom införande
            av taxfreeförsäljning på Gotlandsbåtarna. Taxfreeförsäljningen
            bär i dag till stor del upp färjetrafiken mellan Sverige och grannländerna.
            Enligt uppgift svarar enbart den skattefria provianteringen och
            försäljningen för mellan 40 och 50 20 av intäkterna, medan, å
            andra sidan, Gotlandsbolagets intäkter till drygt 25 90 består
            av statsbidrag. Utan den skattefria provianteringen och försäljningen
            skulle det sannolikt inte ha varit möjligt för rederierna att
            erbjuda den nuvarande komforten och servicen på allt större och
            mer välutrustade fartyg. Den ökade turismen på Danmark, Åland
            och Finland visar, att människorna självfallet uppskattar dessa
            turistresor på vanligtvis något eller ett par dygn till förhållandevis
            låga priser. Det har också till följd av priserna och bekvämligheten
            blivit populärt att förlägga arbetskonferen- ser av olika slag
            till t. ex. Finlandsbåtarna. Från gotländsk synpunkt ter det sig
            självfallet både orättvist och diskriminerande att inte på samma
            sätt kunna få bli delaktig i de fördelar, som t.ex. ålänningarna
            kan åtnjuta. Och för fastlandssvenskar är det
          </p>
          <pb facs="riksdagen-motions-pdf/data/198384/mot_198384__385/mot_198384__385-002.pdf"/>
          <fw xml:id="i-92B5BSfjRMVYSZVRD4rst6">
            Mot. 1983/84:385 8
          </fw>
          <p xml:id="i-AaESPdFH3mKd6Hf31kwN8T">
            självfallet lika otillfredsställande att på grund av höga priser
            och dåliga kommunikationer inte kunna få göra kortare turistresor
            till Gotland under den tid, då normalt inte turistsäsongen är
            för handen. Det borde vara en självklarhet, att gotlandsresenärer
            inte skall ha sämre villkor än ålandsresenärer. Taxfreeförsäljning
            på Gotlandsbåtarna skulle enligt vad som framhålls från Gotlandsbolagets
            sida kunna leda till fler avgångar och bättre service ombord.
            Det skall också betonas, att en båt på linjen Stockholm-Gotland
            uppehåller sig längre tid på internationellt vatten än en båt
            på linjen Stockholm-Åland. Från alkoholpolitisk synpunkt kan knappast
            några vägande invändningar göras mot en skattefri försäljning
            på Gotlandsfärjorna. Alla övriga färjelinjer med anknytning till
            svenska hamnar transporterar årligen 33 miljoner passagerare,
            som kan köpa skattefritt. I ett större perspektiv kan sålunda
            inte en utvidgning av taxfreeförsäljningen till Gotlandsbåtarna
            innebära några problem. Inte heller kan det sägas, att den övriga
            färjetrafiken från och till svenska hamnar haft några problem
            från alkoholpolitisk synpunkt, vilka inte kunnat bemästras. Några
            större lagändringar behövs inte heller för att den önskade skattefria
            försäljningen och provianteringen skall komma till stånd. Det
            är tullkungörelsen och tullstadgan som berörs. I 20 $ tullkungörelsen
            (1973:1014) stadgas, att tullfrihet medges för proviant, som medförs
            eller tas ombord på fartyg, som står under tullkontroll enligt
            51$ första stycket tullstadgan (1973:671). Enligt bestämmelserna
            i denna paragraf står fartyg under tullkontroll, som ”kommer till
            tullområdet”, dvs. kommer in på svenskt vatten, eller som ”skall
            avgå från tullområdet”. Båtar i Gotlandstrafik passerar internationellt
            vatten, när de går mellan det svenska fastlandet och Gotland.
            I och för sig skulle alltså bestämmelserna i 518 tullstadgan kunna
            sägas vara tillämpliga också på denna trafik. Men enligt praxis
            har bestämmelserna tolkats så, att de inte är tillämpbara på fartyg,
            som går mellan svenska hamnar utan endast, om fartyget angör utrikes
            hamn. För att också Gotlandstrafiken skall falla in under stadgandet
            kan möjligen ett klargörande från regeringen vara nödvändigt.
            Regeringen kan också i ett särskilt beslut ge sitt tillstånd till
            skattefri proviantering och försäljning på fartyg i Gotlandstrafik.
            Med stöd av det anförda hemställs att riksdagen hos regeringen
            anhåller att åtgärder vidtas som medger skattefri proviantering
            och försäljning på båtar i trafik mellan svenska fastlandet och
            Gotland.
          </p>
          <p xml:id="i-KrR7KR38GekhYMxsxRzZzW">
            4
          </p>
          <p xml:id="i-dHWPKfuDtJnngth3Hn5EG">
            Stockholm den 12 januari 1984
          </p>
          <p xml:id="i-Ja5Py6q7DsVyA6kD2o6JRD">
            BIRGER HAGÅRD (m) BARBRO NILSSON (m) i Visby
          </p>
        </div>
      </div>
    </body>
  </text>
</TEI>
