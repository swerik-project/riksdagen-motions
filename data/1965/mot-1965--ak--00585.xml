<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00585">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__585/mot_1965__ak__585-001.pdf"/>
      <fw xml:id="i-VRtb1vBb7qUSJGorPbqrkB">
        Nr 585—593 Motioner i Andra kammaren, nr 585 år 1965 1
      </fw>
      <div xml:id="i-NoeJUAAnVvb4fjA9jooyi5" type="motHeader">
        <div xml:id="i-Bh5oVQiVvLMtEreggVd4Kb" type="motTitle"/>
        <div xml:id="i-8s6e3CXne6x8rKa9a3QVNf" type="motSubmissionInfo"/>
      </div>
      <div xml:id="i-W2KQH6PVK6YJvoSvYaY8Ro" type="motBody">
        <div xml:id="i-2ULERdZZxcEaR8CX9sgT58">
          <p xml:id="i-Gb6ZiXzGB6EDfJwhu6SBC8">
            Nr 585
          </p>
          <p xml:id="i-ELQJftQAqJGx9frbwBwB6">
            Av herr Rimås m. fl., om ändring av reglerna för beskattning
            av
          </p>
          <p xml:id="i-FRK6fVSgpNT2jbfyTJzjsp">
            realisationsvinst vid försäljning av egnahem. (Lika lydande med
            motion nr 479 i Första kammaren)
          </p>
          <p xml:id="i-F85FaePti51BFB1ame7KcJ">
            Som tidigare framhållits från vårt håll i motioner, senast vid
            1964 års riksdag (1: 127, II: 154) finns starka skäl att ändra
            reglerna för beskattning av realisationsvinst vid försäljning
            av egnahem i samband med byte av bostadsort. I den nämnda motionen
            anfördes bl. a.:
          </p>
          <p xml:id="i-E4z7oMVZ7FKbmcVCa4uUrQ">
            Det måste räknas som en allt vanligare företeelse att en arbetstagare
            eller företagare på grund av ändrade arbetsförhållanden måste
            flytta till annan ort och därvid är tvungen att försälja sin egnahemsfastighet,
            oftast för att kunna förvärva en ny sådan på den nya bosättningsorten.
            Anledningen kan vara att sysselsättnings- och försörjningsmöjligheter
            inte längre står öppna på den gamla bostadsorten. Förflyttningen
            kan också vara föranledd av befordran eller i övrigt ändrade förhållanden
            för vederbörande i tjänsten. Sådana flyttningar i kombination
            med egnahemsförsäljning är naturligtvis särskilt vanliga i områden
            där man har brist på sysselsättningsmöjligheter. I sådana fall
            som här angivits är egnahemsförsäljningen att betrakta som en
            nödvändighet för vederbörande. Nuvarande beskattningsregler utgör
            emellertid ofta ett betydande hinder för försäljningen och därmed
            också för flyttningen. På grund av penningvärdeförsämringen blir
            försäljnings- summan i regel högre än det belopp som erlades vid
            förvärvet tidigare av fastigheten. Har fastigheten innehafts i
            mindre än sju år, beskattas den s. k. realisationsvinsten i sin
            helhet. Vid innehav av fastigheten under 7 år men mindre än 10
            år begränsas skatteplikten till viss del av vinsten efter en fal-
            lande skala. Då realisationsvinsten lägges ovanpå vederbörandes
            normala inkomst, blir det oftast fråga om en mycket betungande
            skatteskärpning. Om vederbörande på den nya arbetsorten förvärvar
            ett nytt egnahem till bostad, måste han för detta erlägga ett
            pris som uppgår till eller kanske oftast överstiger det som han
            erhöll vid försäljningen av det gamla. I den mån den s.k. realisationsvinsten
            svarar mot inträffad penning- värdeförsämring har någon verklig
            vinst inte uppstått. I allmänhet torde vinsten vid egnahemsförsäljningar
            vara uteslutande av detta slag. Realisa- tionsvinstbeskattningen
            drabbar sålunda en fiktiv vinst. För den skatt- skyldiga kan härmed
            följa betydande ekonomiska svårigheter. Dessa orim- liga konsekvenser
            står givetvis inte i överensstämmelse med vår skattelag- stiftnings
            syfte. Det kan inte gärna bestridas att realisationsvinstbeskattning-
            en i denna del är från rättvisesynpunkt stötande. Från skatteplikt
            är enligt gällande bestämmelser undantagen vinst, som uppkommit
            genom att egendom tagits i anspråk genom expropriation eller liknande
            förfarande eller eljest avyttrats under sådana förhållanden, att
          </p>
          <p xml:id="i-92A9kd8NQN7UkVAJcjKLgS">
            Bihang till riksdagens protokoll 1965. 4 saml. Nr 585—593
          </p>
          <pb facs="riksdagen-motions-pdf/data/1965/mot_1965__ak__585/mot_1965__ak__585-002.pdf"/>
          <fw xml:id="i-XgjyBG3qsyWiiXpf2JbWBK">
            2 Motioner i Andra kammaren, nr 585 år 1965
          </fw>
          <p xml:id="i-VjvPEVyFaexS6ZxHpFy81W">
            tvångsförsäljning måste anses vara för handen. I de fall då en
            egnahems- ägare för sitt arbete måste flytta till annan ort och
            därvid är nödgad att för- sälja sin fastighet synes det oss vara
            skäl att bedöma skatteplikten på i stort sett samma sätt. I samband
            med den ändring av realisationsvinstbeskatt- ningen som beslutades
            år 1951 upptogs också frågan om utvidgning av skattefriheten för
            realisationsvinst till att avse sådana fall, då vinsten upp- kommit
            vid försäljning som berott på omständigheter varöver den skatt-
            skyldige inte kunnat råda. Någon lösning av frågan kom emellertid
            inte till stånd. Sedermera har vid 1959 års riksdag beslutats
            att från skatteplikt skall undantagas vinst, som uppkommit vid
            sådan avyttring av jordbruks- fastighet eller del därav som utgör
            led i åtgärder för jordbrukets eller skogs- brukets yttre rationalisering.
            Frågan om liknande skatteeftergift för vinst genom försäljning
            av egnahem har vid upprepade tillfällen tagits upp i mo- tioner
            men hittills inte föranlett någon åtgärd från riksdagens sida.
          </p>
          <p xml:id="i-Neq82ouDkRd95Yts1Yj6KA">
            I enlighet med beslut av 1964 års riksdag har en försöksverksamhet
            med inlösen av egnahem inletts i vissa markerade avflyttningsområden
            inom de fyra övre norrlandslänen i syfte att bereda ekonomiskt
            stöd åt arbets- tagare som till följd av arbetslöshet måste flytta
            till annan ort. Den före- slagna åtgärden avser sålunda för berörda
            områden i stort sett samma problem som vi ovan särskilt diskuterat.
            Ett inlösningsförfarande har dock givetvis inte någon inverkan
            på de påtalade konsekvenserna av realisations- vinstbeskattningen
            och torde i regel inte komma att avse sådana fall då realisationsvinstbeskattning
            kan komma i fråga. De från rättvisesynpunkt stötande konsekvenserna
            av beskattningen gäller givetvis all vinst som inte är reell utan
            endast en följd av penning- värdeförsämringen. Problemet har emellertid
            varit särskilt framträdande vid egnahemsförsäljningar, varför
            en tillfredsställande lösning på detta område synes oss i första
            hand böra eftersträvas. Konsekvenserna av beskattningen är emellertid
            icke blott stötande ur rättvisesynpunkt. De motverkar dessutom
            de arbetsmarknadspolitiska med- len. Det förefaller olämpligt
            att samhället å ena sidan vidtager åtgärder (hjälp vid omskolning,
            visst stöd åt arbetstagare som önskar flytta från områden med
            undersysselsättning m. m.) och å andra sidan samtidigt ut- formar
            beskattningssystemet så att effekten av dessa åtgärder reduceras.
            Då frågan senast behandlades i anledning av motioner vid 1964
            års riksdag framhöll bevillningsutskottet i sitt betänkande nr
            6 att värde- säkringskommittén (SOU 1964:1 och 2) behandlar frågan
            om realisations- vinst vid försäljning av egnahem. Värdesäkringskommittén
            anger som sin uppfattning att en beskattning enligt reala principer
            av kapitalinkomsten eller kapitalvinster i princip är att föredraga.
            På grund av de betydande praktiska svårigheterna, inte minst i
            skattetekniskt hänseende, som åt- minstone f.n. skulle uppstå
            vid en övergång från nominalistisk till real beskattning anser
            man sig dock inte kunna rekommendera detta. Vad beträffar beskattning
            av realisationsvinster vid försäljning av eget hem tar utredningen
            inte någon direkt ställning till frågan men redovisar
          </p>
          <pb facs="riksdagen-motions-pdf/data/1965/mot_1965__ak__585/mot_1965__ak__585-003.pdf"/>
          <fw xml:id="i-ACGFT7eUaMUGWbxBpzyjDQ">
            Motioner i Andra kammaren, nr 585 år 1965 3
          </fw>
          <p xml:id="i-X3xiG7T4hHBsTFGzaUEruU">
            likväl i del II, bilaga 1, en av prof. Leif Mutén utarbetad promemoria
            an- gående realisationsvinstskatt vid bostadsbyte. Promemorian
            innehåller i huvudsak följande. Frågan om realisationsvinstbeskattning
            vid avyttring av egnahem synes enklast kunna lösas genom ett stadgande,
            som undantar detta slags vinster från realisationsvinstbeskattning.
            Som skäl härför anförs bl. a. att något spekulationsmoment i allmänhet
            icke finns i egna- hemsägandet, varför realisationsvinstbeskattningen
            i dessa fall måste an- ses strida mot det grundläggande syftet
            med denna beskattning, vilket även framhållits i tidigare utskottsbetänkanden
            (t. ex. Bev. utsk. bet. 43/1960). Med egnahem bör jämställas sådana
            andelar i bostadsrättsföreningar och bostadsaktiebolag med vilka
            är förbunden besittningsrätten till bostads- lägenhet, där den
            skattskyldige på motsvarande sätt varit bosatt. Skulle en sådan
            reform anses för vittgående kan en metod övervägas, som skulle
            göra skattelättnaden vid vinst av behandlat slag avhängig av huruvida
            motsvarande ny egendom förvärvats till ersättning för den gamla.
            Ehuru lagförslaget tekniskt har formulerats som en uppskovsregel
            torde det materiella resultatet regelmässigt bli skattefrihet.
            Lagtexter har utformats för bägge alternativen. I sitt remissvar
            tar riksskattenämnden avstånd från det första alternativet som
            synes den alltför långtgående. Däremot förordar nämnden att det
            andra alternativet lägges till grund för lagstiftning, ehuru med
            vissa inskränkningar. Således bör enligt nämnden skatteuppskov
            endast medges i vissa fall. I första hand bör detta gälla vid
            försäljning av eget hem, eller därmed enligt ovan likställd bostad,
            i sam- band med ombyte av verksamhetsort. Anledning till sådan
            skattelättnad kan också anses föreligga i fall då ägare av eget
            hem pensioneras och i samband härmed avflyttar från sin tidigare
            verksamhets- och bostadsort, eller då han p. g. a. hälsoskäl tvingas
            bosätta sig å annan ort än den dit- tillsvarande bostadsorten.
            Riksskattenämnden betonar också att frågan om realisationsvinstbe-
            skattning i samband med bostadsbyte — vilken varit föremål för
            diskus- sion under ganska lång tid — nu får anses mogen för sin
            lösning. Vi vill understryka denna uppfattning. Mot bakgrund härav
            framstår det som beklagligt att regeringen inte ansett sig kunna
            förutskicka att en proposition i ämnet föreläggs 1965 års riksdag.
            Enligt vår mening är det angeläget att lagförslag i frågan efter
            de linjer riksskattenämnden förordat skyndsamt kan behandlas av
            riks- dagen. Med stöd av vad sålunda anförts får vi hemställa,
            att riksdagen i skrivelse till Kungl. Maj:t måtte an- hålla att
            lagförslag snarast förelägges riksdagen om ändring av reglerna
            för beskattning av realisationsvinst vid försälj- ning av eget
            hem, eller viss annan därmed likställd bostads- typ, i syfte att
            eliminera de orimliga skattekonsekvenser,
          </p>
          <pb facs="riksdagen-motions-pdf/data/1965/mot_1965__ak__585/mot_1965__ak__585-004.pdf"/>
          <fw xml:id="i-NPyZLhmXJEkkwM56tocgce">
            Motioner i Andra kammaren, nr 585 år 1965
          </fw>
          <p xml:id="i-J1yi8RECSJGdCXRudABYZV">
            som nu framträder på grund av penningvärdeförsämringen, särskilt
            vid egnahemsägares flyttning på grund av arbets-
          </p>
          <p xml:id="i-7HYLb7F368zkwdhjHYaJHg">
            löshet å hemorten eller i övrigt ändrade arbetsförhållanden.
          </p>
          <p xml:id="i-13MxLV659m83zUwfxm1Lf6" type="date">
            Stockholm den 27 januari 1965
          </p>
          <div xml:id="i-swRqDM9FS6q8o2zMPtzv2" type="signatureBlock">
            <list xml:id="i-YYkhUH65iiLBYoNtu7kGA3">
              <item xml:id="i-DM8RnTJXiAnvijpXCmzshV" who="unknown" type="signature">
                Sigvard Rimås David Gomér Carl Eric Hedin
              </item>
            </list>
          </div>
        </div>
      </div>
    </body>
  </text>
</TEI>
