<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-03403">
  <teiHeader>
    <fileDesc>
      <titleStmt>
        <title>med anledning av skr. 2019/20:18 Arbetet i frågor som rör Kina</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3403 av Fredrik Malm m.fl. (L)</title>
          <idno type="rdwebb">H7023403</idno>
          <rs type="number">3403</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7023403/text</ref>
          <ref type="dokument_url_html">http://data.riksdagen.se/dokument/H7023403</ref>
          <ref type="dokumentstatus_url_xml">http://data.riksdagen.se/dokumentstatus/H7023403</ref>
          <ref type="docx">http://data.riksdagen.se/fil/CDFB244F-DE96-4D18-9C70-E0BCF365FC3E</ref>
          <ref type="pdf">http://data.riksdagen.se/fil/0CA2C08A-4E9D-4855-8CEE-FBCC794AD20D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-D53Wcc1avzHkunydDkxZjY" type="basedOn"/>
        <correspContext corresp="i-D53Wcc1avzHkunydDkxZjY">
          <ref>Skrivelse 2019/20:18</ref>
        </correspContext>
        <correspAction xml:id="i-7xhptFaKyWNc9B9EVjWBWL" type="signed"/>
        <correspContext corresp="i-7xhptFaKyWNc9B9EVjWBWL">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-RUXDJGLV6YbhLDvHVGPJbP" type="submitted">
          <date when="2019-10-17"/>
          <time when="15:15:38"/>
        </correspAction>
        <correspAction xml:id="i-YSfYHRtBbDgNd2Rj1pZNBE" type="reviewed">
          <date when="2019-10-17"/>
          <time when="17:52:34"/>
        </correspAction>
        <correspAction xml:id="i-6FLtu4N9MZYyU3ddcp926k" type="dismissed">
          <date when="2019-10-18"/>
        </correspAction>
        <correspAction xml:id="i-k6vpBUGuyf4JzxuCB1S7k" type="referred">
          <date when="2019-10-22"/>
        </correspAction>
        <correspAction xml:id="i-NEkuhvUKcYytn6qJCHjL3U" type="assigned">
          <date when="2019-12-17"/>
          <time when="16:24:05"/>
        </correspAction>
        <correspContext corresp="i-NEkuhvUKcYytn6qJCHjL3U">
          <ref type="assignedTo">Utrikesutskottet</ref>
        </correspContext>
        <correspAction xml:id="i-FsFcTwo4e33dTPtjWH4kyX" type="behandlas_i"/>
        <correspContext corresp="i-FsFcTwo4e33dTPtjWH4kyX">
          <ref type="uppgift">2019/20:UU4</ref>
          <ref type="ref_dok_id">H701UU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU4</ref>
          <ref type="ref_dok_titel">Arbetet i frågor som rör Kina</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3403 av Fredrik Malm m.fl. (L)
          med anledning av skr. 2019/20:18 Arbetet i frågor som rör Kina
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4TYv9fPR4jiHwcU2WD1YCx">
            Förslag till riksdagsbeslut
          </head>
          <list style="ol">
            <item xml:id="i-H5HAbpPFpekyVi3EKYRZ2q">
              Riksdagen ställer sig bakom det som anförs i motionen om att
              skärpa lagstiftningen vid internationell upphandling av känslig
              svensk infrastruktur och tillkännager detta för regeringen.
            </item>
            <item xml:id="i-B765ukZfU1wt4fMkkgWfPR">
              Riksdagen ställer sig bakom det som anförs i motionen om att
              införa förebyggande insatser för att öka kompetensen hos företag
              och myndigheter kring cyberkrigföring, påverkansarbete och informationsinhämtning
              av tredjeland och tillkännager detta för regeringen.
            </item>
            <item xml:id="i-9DjtHQqziV9qurPosHjXdt">
              Riksdagen ställer sig bakom det som anförs i motionen om att
              Sverige inom EU bör verka för att ta fram en gemensam strategi
              för att motverka kinesiskt inflytande över europeisk känslig infrastruktur
              och tillkännager detta för regeringen.
            </item>
            <item xml:id="i-8vgwsRhHw1GUnJAjZGBtsB">
              Riksdagen ställer sig bakom det som anförs i motionen om att
              Sverige inom EU bör verka för att öka trycket på Kina för att
              uppnå landets klimatåtagande i enlighet med Parisavtalet och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-WzefJZ88Eaf4ePrEY31bMs" type="h1">
            Motivering
          </head>
          <p xml:id="i-QtDdkrbV5QT62SvMZo9ctv">
            Sverige måste tala klarspråk om Kina. Kina är en diktatur som
            betraktar dödsstraff som statshemligheter, och enligt Amnesty
            International avrättas tusentals personer – varje år. Regimen
            slår ned demokratisträvanden med våld och förvägrar sina invånare
            rätten att välja sina egna företrädare. Med Kinas omfattande ekonomiska
            och militära styrka har landet en avsevärd makt på den internationella
            scenen. Hur Sverige ska förhålla sig till Kina är därför en i
            högsta grad aktuell och komplex fråga. Ibland hörs synpunkten
            att ett litet land som Sverige inte har råd att ta konflikter
            med en global aktör som Kina. Liberalerna är övertygade om att
            Sverige tvärtom inte har råd att tiga. När Kina med sin växande
            makt tar sig allt större anspråk på att utöva inflytande, inte
            bara i världspolitik­en utan också över enskilda länder, är det
            en långsiktig angelägenhet av stor strategisk vikt för Sverige
            att vi står upp för universella principer om demokrati och mänskliga
            rättigheter även i relationen med Kina. Liberalerna är övertygande
            om att Sverige, som värderingsstyrt land, inte har råd att vika
            sig på ekonomiska grunder. Vårt växande handelsutbyte med Kina
            är viktigt för svensk tillväxt och stärker kontakterna mellan
            länderna, men de täta svenska handelskontakterna får inte medföra
            en legitimering av diktatur eller av ett kinesiskt inflytande
            över svensk och europeisk samhällsutveckling.
          </p>
          <p xml:id="i-Bp8daZoM84qEiXPSEdCa8r">
            Två miljoner människor deltog i en av sommarens demonstrationer
            för ökad demo­krati och för att värna Hongkongs rätt att undgå
            totalitär inblandning från den kinesiska regimen. Det motsvarar
            drygt 25 procent av landets befolkning. Unga som äldre. Fattiga
            som rika. Det som pågår i Hongkong är inte ett separatistiskt
            uppror, det är ett hopp om demokrati som kämpar för sin överlevnad
            och ett försvar av Hongkongs författnings­enliga ställning som
            särskild region med ett eget samhällssystem. Demokratier i omvärlden,
            Sverige inräknat, behöver tydligt markera stöd för Hongkongs invånares
            rätt att forma sin egen samhällsutveckling. Sveriges Kinastrategi
            måste därför belysa hur vi ämnar stötta demokratisträvanden i
            Hongkong och andra kinesiska områden.
          </p>
          <p xml:id="i-U1mQpU61y23ok6pwb4n3yT">
            Enligt en rapport från Freedom House där länders frihet rankas
            från 0–100, där 0 är total ofrihet och 100 är som högst, noterar
            Kina 11. I Hongkong är nivån 59. På andra sidan Taiwansundet,
            i Taiwan, är frihetsindexet så högt som 93. I Taiwan skyddar konstitutionen
            religiösa och sexuella minoriteter och garanterar varje medborgares
            rätt att välja sina företrädare. Kinesisk demokrati är möjligt,
            och av den anledningen är det av högsta vikt att Sveriges regering
            stöttar demokratiutveckling. Liberalerna förväntar sig också att
            Sverige benämner Kina för vad det är, en diktatur. Ingen enskild
            händelse skulle bidra lika mycket till ökad global frihet som
            om Kina skulle demokratiseras.
          </p>
          <p xml:id="i-Kxe8Txj6Fv9dZbNdoY9T9F">
            I Sveriges dialog med andra nationer ska Sverige och EU självklart
            föra samtal och skriva avtal med parter som saknar demokratiska
            värderingar och institutioner, men vi ska använda de redskap vi
            har för att bidra till respekt för mänskliga rättigheter och underlätta
            en demokratisk utveckling.
          </p>
          <p xml:id="i-peUZjr7Eh6rzscdqKqjA9">
            Kinas kommunistparti har markerat att landet går in i ny era
            med mycket större internationella anspråk. Man använder diplomatiska
            och ekonomiska maktmedel för sina globala ambitioner. Det s.k.
            Belt and Road Initiative är ett globalt infrastruktur­projekt,
            som omfattar transportförbindelser till land och till havs i stora
            delar av världen, inte minst i Europa. BRI syftar också till att
            markera kinesisk närvaro och sprida kommunistpartiets värdegrund.
            Kommunistpartiet meddelande 2018 att även Arktis ska ingå i Kinas
            intressesfär, vilket enligt Must kommer att medföra ökad kinesisk
            aktivitet i Sveriges närområde.
          </p>
          <p xml:id="i-GZihcJj9QNN6pUeU4YzppN">
            Särskilt påtagliga för Sverige och Europa blir effekterna när
            Kina, genom statskon­trollerade företag, investerar i känslig
            infrastruktur. Ett svenskt sådant exempel var offerten för hamnen
            i Lysekil. Kina har ett enormt inflytande över hamnar, it‑system,
            handelsvägar, flygplatser och landområden med värdefulla naturtillgångar
            över hela världen, Europa inräknat. Genom innehavet skapar Kina
            ett strategiskt inflytande som Sverige och EU måste förhålla sig
            till. Sverige och EU behöver därför se över och utarbeta en strategi
            för hur vi gemensamt kan säkerställa att Kina inte anskaffar sig
            ett ökat politiskt inflytande över vår samhällsutveckling, genom
            statliga investeringar och regimkontrollerade åtgärder. Det är
            positivt att arbetet har påbörjats för att se över regel­verket
            för tillstånd och upphandling av säkerhetspolitiskt viktiga områden,
            men nu krävs det att Sverige ytterligare ser över lagstiftningen
            vad gäller internationell upp­handling av känslig svensk infrastruktur.
            Länder som Tyskland, Finland och Frankrike har redan skärpt sina
            nationella lagstiftningar inom internationella uppköp. Inom EU
            verkar de även för att unionens lagstiftning ska skärpas gällande
            upphandling och konkurrens för att motverka kinesiskt inflytande,
            och Sverige behöver medverka i den utvecklingen.
          </p>
          <p xml:id="i-X5JcFW2PavwRZ21tCisoMX">
            Regeringens skrivelse framhåller i sin beskrivning av Kinas samhällssystem
            bristen på demokrati samt allmänna och fria val. Politiker med
            Xi Jinping i spetsen har ett fullständigt inflytande över rättsväsendet
            samtidigt som basala mänskliga rättigheter inskränks. Den kinesiska
            staten har även utövat betydande påtryckningar mot företag i västvärlden,
            något som i flera fall har lett till att kritik mot landets totalitära
            system har tystats.
          </p>
          <p xml:id="i-D9s6kMNdA339EDs7kkcCdm">
            Säpo lyfter fram Kina som ett av sju säkerhetshot mot Sverige
            de kommande åren i sin årsrapport från 2018. Kina, tillsammans
            med Iran och Ryssland, är några av de länder som bedöms utföra
            aktivt underrättelsearbete mot, och i, Sverige. Sverige behöver
            förhålla sig till att auktoritära stormakter har ett intresse
            av att påverka Sveriges samhällsutveckling och till att det även
            kan förekomma informationsutbyte mellan dessa stater. Genom cyberangrepp
            och inköp av företag anskaffar Kina, enligt Säpo, ekonomiska fördelar,
            vilket i ett senare skede kan användas för politiskt inflytande.
            Genom kinesiska företag kan landets regim ta del av känslig information
            genom företagsspionage men också genom datainhämtning från svensk
            underrättelsetjänst samt civilt och militärt försvar. Denna hotbild
            stärks ytterligare av Kinas nya säkerhetslag från 2017 som medför
            att kinesiska medborgare och företag, även utanför Kinas gränser,
            är skyldiga att rapportera till och assistera den kinesiska underrättelsetjänsten.
          </p>
          <p xml:id="i-TJJWuZfPVMpt8kPXFqeoJr">
            EU är en av Kinas viktigaste handelspartner. Det ger en stabil
            grund för EU att ställa upp tydliga förväntningar vid utformningen
            av avtal parterna emellan. Sverige måste verka för att EU använder
            sin förhandlingsposition till att ställa upp tydliga förväntningar
            på ökad respekt för mänskliga rättigheter och demokratiska principer
            från kinesisk sida. Samtidigt behöver vi inom EU arbeta fram en
            gemensam strategi för hur vi tillsammans kan freda oss från påverkansaktioner.
          </p>
          <p xml:id="i-494fXAuhED644SsCsLECd7">
            En särskild fråga i det internationella samarbetet är att driva
            på för att Kina liksom alla andra avtalsslutande parter tar sitt
            ansvar för att leva upp till Parisavtalet. Även här måste Sverige
            genom EU driva på för att utöva ökat tryck på Kina att vidta de
            åtgärder som är nödvändiga för att landet ska leva upp till sina
            åtaganden i det internationella klimatsamarbetet.
          </p>
        </div>
        <div type="motSignatures">
          <list>
            <item xml:id="i-2Yhyawddef6fsQiCXuzNt5" who="i-AHfQ621Fp1orxTGB2WDjUY">
              Fredrik Malm (L)
            </item>
            <item xml:id="i-E1R3FJoy6muHRyxQyMqY8i" who="i-PyYxwdbw2KYpXyCWKWHmmT">
              Johan Pehrson (L)
            </item>
            <item xml:id="i-A1d99RZSLsa5nitTVnxSrW" who="i-Af4Qh6NyHu5cGbpwa97J5Y">
              Maria Nilsson (L)
            </item>
            <item xml:id="i-5qXTR4zPDnrVni24oWnkRA" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-MHWH4wLZ4HLV3dumFwTrKd" who="i-UJJVMVCt6SsjV39Hi1tTYi">
              Gulan Avci (L)
            </item>
            <item xml:id="i-XKiycdtQcW5PTWsGXQAXDe" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-RhGpApsMA5hZS9CMdJQm6b" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-EP3tJ7obRNudsQWAiHrPkY" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
