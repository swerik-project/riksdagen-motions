<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__31/mot_1936__ak__31-001.pdf"/>
      <div type="motHeader" xml:id="i-9AmWNiuJthozCs1NrjTDnG">
        <div type="motTitle" xml:id="i-PQWW9JusdMmAJ7TvMjty6t"/>
        <div type="motSubmissionInfo" xml:id="i-JezB975TzcZKU2BVhaRRzE"/>
      </div>
      <div type="motBody" xml:id="i-HzXZJKDuQix8rGfCgbGwz">
        <div xml:id="i-W1yxusRTWXenHPLupkk3H3">
          <p xml:id="i-9CVXrLYdXq8UiPGJz4kQeL">
            Motioner i Andra kammaren, Nr 31. 7
          </p>
          <p xml:id="i-U3AQM2scXf2SjsFHPns5hj">
            Nr 31.
          </p>
          <p xml:id="i-BsmsXTD3XCPjx9VvmYmfcv">
            Av herr Pettersson i Hällbacken, om införande av lämplig trafikundervisning
            i skolorna.
          </p>
          <p xml:id="i-7u7vc5jbyA9st4jSr88hJn">
            För trettio år sedan funnos i landet ett par hundra motorfordon,
            som trafikerade vägarna. I dag torde antalet ha överskridit 200,000.
            Genom tidsenliga väganläggningar, varigenom motorfordonen bättre
            kunna göra sig gällande, ha orterna ryckts närmare varandra. Den
            anpassliga lastbiltrafiken har för många grenar av skogs-, jordbruks-
            och näringslivet i övrigt varit av stor betydelse under den sistförflutna
            depressionstiden. Buss- och biltrafiken ha i stora delar av vårt
            land, där andra tjänliga och billiga kommunikationsmedel saknats,
            varit en betydande tillgång. Bakom den nuvarande bilismen skymta
            vi ett myller av arbetande män- niskor i vitt skilda funktioner.
            Det antal, som denna kommunikationsgren nu sysselsätter, uppskattas
            till 125,000 personer med en samlad årsinkomst av 250 miljoner
            kronor. De anställda torde i sin tur försörja dubbelt så många
            människor. Det beräknas, att bilismen hittills i skatt lämnat
            mellan 500 och 600 miljoner kronor, och de närmaste årens bilskatter
            torde årligen kunna beräknas till omkring 100 miljoner kronor.
            Bilismen har med andra ord blivit en betydande stormakt på kommunikationernas
            område i vårt land liksom i andra länder. Länge torde det ännu
            dröja innan toppen för bilismen är nådd. Motorismens segertåg
            genom världen har dock en mörk frånsida nämligen det stora antalet
            olyckor, som följa i dess spår och vilka under senare år ökat
            i oroväckande grad. En god motorförare får under förande av motor-
            fordon aldrig slappna i sin uppmärksamhet, försiktighet, påpasslighet
            och hänsynsfullhet mot andra trafikanter. Den upplysningsverksamhet
            härut- innan, som bedrivits och bedrives av våra motor- och trafikorganisationer
            samt av motortidningar och andra pressorgan för att skapa dugande
            motorförare, kan inte nog högt skattas. Att vi ändå ha ett antal
            vårdslösa förare till fara för andra, som måste använda vägar
            och gator, är ett beklagligt faktum. Sådana olämpliga förare torde
            dock genom skärpta straffbestämmelser och körkortsindragningar
            samt propaganda för god trafikkultur mer och mer försvinna. Hur
            omtänksam och försiktig en motorförare än är, inträffa ibland
            olyckor på grund av omständigheter, som han icke råder över. Ibland
            bero svåra trafikolyckor på en allmänhet, som inte endast saknar
            trafikkultur utan även brister i kännedom om de enklaste trafikbestämmelser.
            Sådana förhållanden äro i synnerlig utsträckning tillfinnandes
            bland barnen, som i många fall av tanklösa målsmän inte bara få
            löfte om att färdas på hårt trafikerade gator och vägar med cyklar,
            sparkstöttingar och skidor utan även tillåtas att använda trafiklederna
            till lekplatser.
          </p>
          <pb facs="riksdagen-motions-pdf/data/1936/mot_1936__ak__31/mot_1936__ak__31-002.pdf"/>
          <p xml:id="i-Jhirv6UBCGMEHeEdSBZK84">
            8 Motioner i Andra kammaren, Nr 31.
          </p>
          <p xml:id="i-3FyVhZgjvP5iQwxEd9ExxS">
            Efter vägarna vid flertalet av våra skolor finnas varningstecken
            för motor- förarna till försiktighet. Men huru många skolor i
            vårt land ha varnings- tavlor för ungarna med uppmaning att iakttaga
            nödig försiktighet vid passe- rande av väg, som är upplåten för
            motortrafik? Eller i huru stor procent av våra undervisningsanstalter
            bibringas lärjungarna ens det enklaste vägvett till skydd inte
            endast för dem själva utan även för andra vägfarande? Denna fråga
            borde måhända inte ha ställts, då vi sakna sådan undervisning.
            Därest en dylik undervisning, praktisk och levande, meddelades
            rikets skolbarn, skulle så småningom den trafikkultur här i landet
            skapas, som vi nu i hög grad sakna. Då för några år sedan Portugal
            övergick från vänster- till högertrafik och man befarade att under
            första övergångstiden ökade trafikolyckor skulle in- träffa, propagerades
            några veckor i förväg i skolor, press och radio inte endast för
            högerregeln utan även för de enklare regler, en trafikant hade
            att iakt- taga vid färd eller gående å väg, med resultat att trafikolyckorna
            minskades trots att man övergick till ett nytt system. På grund
            av vad sålunda anförts får jag hemställa,
          </p>
          <p xml:id="i-znGE7y9DwiMVViajLawWz">
            att riksdagen måtte i skrivelse till Kungl. Maj:t anhålla om
            utarbetande och framläggande av förslag till införande av lämplig
            trafikundervisning i skolorna. Stockholm den 11 januari 1936.
          </p>
          <p xml:id="i-SbVCu5JmXuRRtHRCNKvSb">
            Gust. Pettersson i Hällbacken.
          </p>
          <p xml:id="i-5F4pVMACU6RssEyVs6JBS9">
            Stockholm 1936. K. L. Beckmans Boktryckeri.
          </p>
        </div>
      </div>
    </body>
  </text>
</TEI>
