<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00292">
  <teiHeader>
    <fileDesc>
      <titleStmt>
        <title>Läkemedelsförsörjningen i den fattiga delen av världen</title>
        <author corresp="i-WCrN5vpCNm6z9SvfXfby4e">av Alf Svensson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Läkemedelsförsörjningen i den fattiga delen av världen</title>
          <idno type="rdwebb">GW02U292</idno>
          <rs type="number">U292</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U292/text</ref>
          <ref type="dokument_url_html">http://data.riksdagen.se/dokument/GW02U292</ref>
          <ref type="dokumentstatus_url_xml">http://data.riksdagen.se/dokumentstatus/GW02U292</ref>
          <ref type="doc">http://data.riksdagen.se/fil/C077FE97-9E1E-42C7-BD62-B4E4D973B976</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GLZsJzToVt2vBrWxxj8H2y" type="signed"/>
        <correspContext corresp="i-GLZsJzToVt2vBrWxxj8H2y">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction type="numbering" xml:id="i-NcFPwRVmFsFHc1StwXoEcK">
          <date when="2008-10-07"/>
        </correspAction>
        <correspAction type="submission" xml:id="i-9TTXj3toqXRucrGz8HA9Kc">
          <date when="2008-10-06"/>
        </correspAction>
        <correspAction type="transfer" xml:id="i-Kv5ASx4v3GN8PiBK5sUw5t">
          <date when="2008-10-06"/>
        </correspAction>
        <correspAction type="assigned" xml:id="i-La1JZMRxdx7tff3K8KHhAo"/>
        <correspContext corresp="i-La1JZMRxdx7tff3K8KHhAo">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5B93FVvge16miJowCJtnvG">
            Förslag till riksdagsbeslut
          </head>
          <p xml:id="i-BDJdzGu3zKCgayArKd7Dvm">
            Riksdagen tillkännager för regeringen som sin mening vad som
            anförs i motionen om läkemedelsförsörjningen i den fattiga delen
            av världen.
          </p>
        </div>
        <div type="motContent">
          <head type="h1" xml:id="i-WyJfsQL5cB7Txe9SVwcQBg">
            Motivering
          </head>
          <p xml:id="i-QhnxFkKaNUiBpXp23EsHzq">
            Medmänniskor i icke-industrialiserade länder har som regel dålig
            tillgång till hälso- och sjukvård. Det saknas läkare, sjuksköterskor
            och barnmorskor, och det råder brist på vacciner, behandlingsmöjligheter
            etcetera. Infrastruktur på hälso- och sjukvårdsområdet existerar
            knappast, och läget förvärras ofta på grund av en utbredd korruption.
            Därutöver drabbas hälso- och sjukvården av höga importavgifter,
            hamnavgifter, mervärdesskatt och höga kostnader i grossist- och
            detaljhandelsleden.
          </p>
          <p xml:id="i-KDumYMqUibgb3LTwuuYVy4">
            Svenska insatser i fattiga länder är inriktade på att förändra
            och förbättra kvalitet och resultat för att nå de hälsorelaterade
            millenniemålen. Satsningar på hälsa är för övrigt en del av sex
            globala utmaningar som Sverige identifierat som centrala mål för
            bistånds- och utvecklingsarbetet. Det behöver knappast understrykas
            att hälsan är fundamental för att levnadsstandarden ska kunna
            öka, för att demokrati och mänskliga fri- och rättigheter ska
            kunna främjas. Svenskt stöd till hälsosektorn, exempelvis i Vietnam,
            måste kunna anses vara ett framgångsrecept att efterlikna.
          </p>
          <p xml:id="i-QXjRSXC5UktRZDQ4R2cmM3">
            I en rapport från WHO (publicerad 28 augusti 2008) skriver ett
            tjugotal in ternationellt framstående forskare och politiker i
            WHO:s Commission on Social Determinants of Health, att det inte
            primärt är pengar som fattas för att så att säga lyfta hälsonivån
            utan i hög grad insikten om de faktiska förhållandena och den
            politiska viljan. Enligt rapporten är det, generellt, i Afrika
            och i det forna Sovjetunionen som folkhälsan försämras.
          </p>
          <p xml:id="i-Cf7PzPQV8vtS72Yve468rG">
            Det kan vara av visst värde att i sammanhanget notera att mer
            än 55 procent av alla läkemedel som förskrivs i Sverige är så
            kallade generika, det vill säga läkemedel för vilka patenttiden
            gått ut. I USA är siffran 60 procent. På WHO:s lista över essentiel
            drugs är 97 procent generika, resterande 3 procent är i allt väsentligt
            vissa nya läkemedel mot aids. Det finns således tillgång till
            läkemedel som kan förskrivas, men många länder klarar inte uppgiften,
            eftersom det, som sagt, inte existerar vad man skulle kunna kalla
            nödvändig hälso- och sjukvårdsinfrastruktur.
          </p>
          <p xml:id="i-8kTjAHT1b4orEgASVtiVYk">
            För att främja hälso- och sjukvårdssituationen fordras
          </p>
          <list style="ul">
            <item xml:id="i-FrRoL4inM1UC1R37q65Ds">
              systematisk och intensifierad kamp mot korruptionen på hälso-
              och sjukvårdsområdet
            </item>
            <item xml:id="i-5PmSGVpV4HjY1rfMgS26iV">
              hjälp med inköp av läkemedel på världsmarknaden
            </item>
            <item xml:id="i-UJ38B8VKEcH3MRX3WPdkoH">
              hjälp att starta kontrollmyndigheter
            </item>
            <item xml:id="i-JEsMQYUK85h2K6bL2KoNhf">
              satsningar på logistiken
            </item>
            <item xml:id="i-Ppfmt7LxrH1faGiRgoAbup">
              kontroll av kvaliteten på produkter som säljs över disk
            </item>
            <item xml:id="i-5rSSmFmzV175JieRtWGBna">
              stöd till lokal utbildning av hälso- och sjukvårdspersonal
            </item>
            <item xml:id="i-BLr7py3sFc7RXfcv1S1wuk">
              stöd till lokal produktion av läkemedel och insatser för att
              förenkla export och import länder emellan.
            </item>
          </list>
          <p xml:id="i-F3ebQvr9kkMWjEDu7EKkqG">
            Dessa åtgärder skulle med stor sannolikhet få positiv effekt
            och således förbättra medmänniskors livssituation. Efterfrågan
            på läkemedel är stor men den lokala tillgången förhållandevis
            liten. Okunnigheten om läkemedel är omfattande i den fattiga delen
            av världen, och detta blir sammantaget drivkrafter för korruption.
            Korruptionen inom hälso- och sjukvårdskedjan är omfattande.
          </p>
          <p xml:id="i-EAxVFCLEBepnTxuadpjrBR">
            Nyligen påpekade FN:s förre generalsekreterare Kofi Annan att
            allt för länge har världen tittat bort, medan den korrupta eliten
            plundrat sina länder på hundratals miljoner dollar, till och med
            miljarder dollar, vilket inneburit ekonomiskt kaos och berövat
            medborgarna utbildning, sjukvård, nödvändig infrastruktur och
            offentlig service.
          </p>
          <p xml:id="i-9p4svQuzgFqm51fWWfe17H">
            Enligt Transparency International Global Corruption Barometer
            2007 (TIGCB) står det klart att korruptionen är utbredd inom sjukvården
            och att det som regel är de fattiga som tvingas erbjuda mutor.
            Enligt TIGCB kan man beräkna att cirka hälften av de som köper
            tjänster får lämna mutor. I första hand förekommer mutor inom
            polisväsendet men därefter sägs medical services to be the most
            effected by bribery.
          </p>
          <p xml:id="i-9xNeBmKaBY5PiLcircrtcD">
            Det svenska samhället har karaktäriserats som ett av de minst
            korrupta i världen. Måhända är Sverige det land som är minst korrupt.
            Vårt land har således utomordentliga förutsättningar att ta på
            sig det självklara uppdraget, som också ingår i Sidas arbete,
            att bekämpa korruption och minimera risker för korruption bland
            annat genom att ge stöd och styrka till sociala strukturer.
          </p>
          <p xml:id="i-2zzQb4CvJXjgaJ146PZcR9">
            Kontrollen av läkemedel i länder som tar emot bistånd är omvittnat
            undermålig. Sjukvårdspersonal vet ofta inte tillräckligt om de
            läkemedel som erbjuds på marknaden. Utbudet av rena falsifikat
            är stort. Det har sagts att upp emot 40 procent av de läkemedel
            som säljs i vissa länder är förfalskningar, eller läkemedel som
            förlorat all effekt. Sverige borde kunna bistå med ett system
            som är inriktat på kvalitetskontroll, ett läkemedelsverk som har
            till uppgift att följa och kontrollera från grossist till över
            disk.
          </p>
          <p xml:id="i-VvCQy2MGoUdduZs6i1bZaE">
            Läkemedelskostnader blir självfallet särskilt tunga i länder
            som saknar försäkringssystem. De höga priserna skulle dock kunna
            sänkas åtskilligt genom bättre och mer samlad upphandling och
            om skatter, avgifter och tullar reducerades eller togs bort. Beräkningar
            gör gällande att upphandling via så kallade tenders skulle sänka
            priserna högst väsentligt. Siffror mellan 40 och 50 procent nämns.
          </p>
        </div>
        <div type="motSignatures">
          <list>
            <item xml:id="i-2Ebxqmax5wTVGn9YYs1YFW" who="i-WCrN5vpCNm6z9SvfXfby4e">
              Alf Svensson (kd)
            </item>
          </list>
        </div>
      </div>
    </body>
  </text>
</TEI>
