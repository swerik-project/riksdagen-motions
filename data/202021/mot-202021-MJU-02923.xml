<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-02923">
  <teiHeader>
    <fileDesc>
      <titleStmt>
        <title>En hållbar jakt</title>
        <author corresp="i-CdKPr5PV7B8cJEHJFtQGGn">av Peter Helander m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2923 av Peter Helander m.fl. (C)</title>
          <idno type="rdwebb">H8022923</idno>
          <rs type="number">2923</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8022923/text</ref>
          <ref type="dokument_url_html">http://data.riksdagen.se/dokument/H8022923</ref>
          <ref type="dokumentstatus_url_xml">http://data.riksdagen.se/dokumentstatus/H8022923</ref>
          <ref type="docx">http://data.riksdagen.se/fil/B9DFAC7A-2694-486D-8467-AE1264BDDD86</ref>
          <ref type="pdf">http://data.riksdagen.se/fil/CDBC603E-4EE3-4859-853C-A5FDE553528D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QHgv5iNVwgGKJgHaJMZ8sM</idno>
            <name>Magnus Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-WG1giJMSibawsd4Nrc2c3k</idno>
            <name>Mikael Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VxX8uLJ6VUnSdeyZcXucoU</idno>
            <name>Stina Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Soy9c2n8UhbZ5pJMsRmuWx" type="signed"/>
        <correspContext corresp="i-Soy9c2n8UhbZ5pJMsRmuWx">
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-QHgv5iNVwgGKJgHaJMZ8sM"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-WG1giJMSibawsd4Nrc2c3k"/>
          <note type="signatory" corresp="i-VxX8uLJ6VUnSdeyZcXucoU"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-FucmvyHZ22CXcKRGnfjaC4"/>
        </correspContext>
        <correspAction xml:id="i-634rVQ6SjMYFocyKoypzPC" type="submitted">
          <date when="2020-10-06"/>
          <time when="10:46:52"/>
        </correspAction>
        <correspAction xml:id="i-AUwhuEajm3n2BxxdbCrnKZ" type="reviewed">
          <date when="2020-10-06"/>
          <time when="11:42:19"/>
        </correspAction>
        <correspAction xml:id="i-MhxVQqRJMD6risbFA4FMGH" type="referred">
          <date when="2020-10-14"/>
        </correspAction>
        <correspAction xml:id="i-LF54bj2KyHmyZZGEgsS42q" type="assigned">
          <date when="2021-09-06"/>
          <time when="15:30:24"/>
        </correspAction>
        <correspContext corresp="i-LF54bj2KyHmyZZGEgsS42q">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-V6ayWy2WPUyq7pnP6Wzrg3" type="behandlas_i"/>
        <correspContext corresp="i-V6ayWy2WPUyq7pnP6Wzrg3">
          <ref type="uppgift">2020/21:MJU16</ref>
          <ref type="ref_dok_id">H801MJU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU16</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D1rZVCNiusTu9GMU28fAgw" type="behandlas_i"/>
        <correspContext corresp="i-D1rZVCNiusTu9GMU28fAgw">
          <ref type="uppgift">2020/21:MJU22</ref>
          <ref type="ref_dok_id">H801MJU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU22</ref>
          <ref type="ref_dok_titel">Utfodring av vilt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VxHYG8rxxskkcMi85w849p" type="behandlas_i"/>
        <correspContext corresp="i-VxHYG8rxxskkcMi85w849p">
          <ref type="uppgift">2020/21:JuU30</ref>
          <ref type="ref_dok_id">H801JuU30</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU30</ref>
          <ref type="ref_dok_titel">Vapenfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:2923 av Peter Helander m.fl. (C)
          En hållbar jakt
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-3LfbhXkMsAJYusDDD1qKFk">
            Förslag till riksdagsbeslut
          </head>
          <list style="ol">
            <item xml:id="i-WVPhY6w1bd1LbDfALs4384">
              Riksdagen ställer sig bakom det som anförs i motionen om att
              arbeta för att bevara svenskt beslutsfattande i jaktfrågor samt
              verka för att regionala och lokala skillnader beaktas vid beslut
              på EU-nivå och tillkännager detta för regeringen.
            </item>
            <item xml:id="i-Qm7AKc2Ph6xDGpMVyUYJ7h">
              Riksdagen ställer sig bakom det som anförs i motionen om att
              överväga att beslutet för jakt- och viltvårdsuppdragets finansiering
              bör fattas för tre år i taget och tillkännager detta för regeringen.
            </item>
            <item xml:id="i-3Sd5DcXCJSaBssz7tjPeDN">
              Riksdagen ställer sig bakom det som anförs i motionen om att
              se över möjligheterna till att en viltmyndighet inrättas och tillkännager
              detta för regeringen.
            </item>
            <item xml:id="i-4FkBVh1QipjB1B35RLwzGz">
              Riksdagen ställer sig bakom det som anförs i motionen om att
              fattade riksdagsbeslut ska följas i syfte att uppnå acceptans
              för rovdjuren och åstadkomma ett reellt regionalt ansvar och lokalt
              inflytande över rovdjursförvaltningen och tillkännager detta för
              regeringen.
            </item>
            <item xml:id="i-Js2F6zUJfQut3c2QHP7FAZ">
              Riksdagen ställer sig bakom det som anförs i motionen om att
              förbättra förutsättningarna för personer med funktionsnedsättning
              att jaga och tillkännager detta för regeringen.
            </item>
            <item xml:id="i-FyttEraT8RmbABLB8DCDhY">
              Riksdagen ställer sig bakom det som anförs i motionen om att
              regeringen bör tillsätta en parlamentariskt sammansatt kommitté
              som får analysera vilka konsekvenser Girjasdomen innebär och vilka
              eventuella lagändringar som krävs och tillkännager detta för regeringen.
            </item>
            <item xml:id="i-SYBoNQWCgBhYiKmH4czmS3">
              Riksdagen ställer sig bakom det som anförs i motionen om en kontinuerlig
              uppföljning, utvärdering och granskning av rovdjursförvaltningen
              och tillkännager detta för regeringen.
            </item>
            <item xml:id="i-BfWrVCQvDTAZK2cYYK1XsW">
              Riksdagen ställer sig bakom det som anförs i motionen om att
              öka möjligheterna att försvara husdjur och tamdjur mot angrepp
              av rovdjur och tillkännager detta för regeringen.
            </item>
            <item xml:id="i-CdjC8X6pvMnjNdrs9qy78X">
              Riksdagen ställer sig bakom det som anförs i motionen om att
              göra det tryggare, enklare och snabbare för personer att ansöka
              om skyddsjakt och tillkännager detta för regeringen.
            </item>
            <item xml:id="i-RX7hsHVrjpsw5yPfLWkHcd">
              Riksdagen ställer sig bakom det som anförs i motionen om att
              regeringen bör uppdra åt Naturvårdsverket att snarast uppdatera
              sina riktlinjer för skyddsjakt och tillkännager detta för regeringen.
            </item>
            <item xml:id="i-RUEki4UF9j9drfLEaUnvv">
              Riksdagen ställer sig bakom det som anförs i motionen om att
              överväga att ändra sekretessbestämmelserna i samband med skyddsjakt
              och licensjakt och tillkännager detta för regeringen.
            </item>
            <item xml:id="i-SYLerCcgs4niaHPLg9ZYE9">
              Riksdagen ställer sig bakom det som anförs i motionen om att
              skapa länsvisa kartor över särskilt sårbara områden för tamdjurshållningen
              för att underlätta och skynda på beslut om skyddsjakt och tillkännager
              detta för regeringen.
            </item>
            <item xml:id="i-Avht1V77DMR6ya1pfTwtiS">
              Riksdagen ställer sig bakom det som anförs i motionen om att
              göra det möjligt att vid behov tillåta skyddsjakt på helt revir
              i stället för på enskilda individer och tillkännager detta för
              regeringen.
            </item>
            <item xml:id="i-D3mmmynpC1M8NeymqeDjWT">
              Riksdagen ställer sig bakom det som anförs i motionen om att
              verka för att fler hundar certifieras som kan säkerställa om det
              har skett ett vargangrepp och tillkännager detta för regeringen.
            </item>
            <item xml:id="i-M4VBWSdYTM1PydVbzaY9jT">
              Riksdagen ställer sig bakom det som anförs i motionen om att
              se över vilka åtgärder som måste vidtas för att riksdagens beslutade
              mål om 10 procents toleransnivå för rennäringen ska uppfyllas
              och tillkännager detta för regeringen.
            </item>
            <item xml:id="i-AC7S2B9RmKi9bnbf4oM7kp">
              Riksdagen ställer sig bakom det som anförs i motionen om att
              rovdjurspolitiken ska ta hänsyn till att skapa livskraftiga ren-
              och landsbygdsnäringar i Sverige och tillkännager detta för regeringen.
            </item>
            <item xml:id="i-T2hbUH1yUFsJHbp5t4LruF">
              Riksdagen ställer sig bakom det som anförs i motionen om utökad
              skyddsjakt på skarv och tillkännager detta för regeringen.
            </item>
            <item xml:id="i-4gyqH8SEVditgzzM7g7DtZ">
              Riksdagen ställer sig bakom det som anförs i motionen om att
              licensjakten på gråsäl ska permanentas och utvidgas till att omfatta
              knubbsäl och vikare, om den anses livskraftig, och detta tillkännager
              riksdagen för regeringen.
            </item>
            <item xml:id="i-2yVn4Qjc3Jm1H6FLt5ziT1">
              Riksdagen ställer sig bakom det som anförs i motionen om att
              kostnaderna vid skyddsjakt bör utredas och tillkännager detta
              för regeringen.
            </item>
            <item xml:id="i-WA9PL8g3dgQxQANSNeTXjF">
              Riksdagen ställer sig bakom det som anförs i motionen om att
              utveckla enklare regler för skjutbanor i syfte att underlätta
              för övningsskytte och tillkännager detta för regeringen.
            </item>
            <item xml:id="i-SoqpDNV8bmZquqT4t5BbKq">
              Riksdagen ställer sig bakom det som anförs i motionen om att
              inte förbjuda bly i ammunition så länge det inte finns fullgoda
              alternativ som kan garantera en säker jakt och tillkännager detta
              för regeringen.
            </item>
            <item xml:id="i-Sj5e1vLbEvKNJL33y8m1Qn">
              Riksdagen ställer sig bakom det som anförs i motionen om att
              det ökande antalet vildsvin måste hanteras och jakten ökas och
              tillkännager detta för regeringen.
            </item>
            <item xml:id="i-RSPDP5ZnB2aiHmiQ2zm32T">
              Riksdagen ställer sig bakom det som anförs i motionen om att
              minska vildsvinsstammen genom att ge handläggande myndigheter
              i uppdrag att effektivisera handläggningen av jaktärenden och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-KXcCxE9ToANcGXFXJRk1sV" type="h1">
            Motivering
          </head>
          <p xml:id="i-QFtKHMfHEXpfN9sdKjywVV">
            Med en hållbar jakt- och viltvårdspolitik i grunden så finns
            det stora möjligheter att utveckla verksamheter kring jakten.
            Det handlar dels om upplevelser i olika former, dels om att utveckla
            viltkött som produkt. En trovärdig rovdjurspolitik kräver en aktiv
            förvaltning med starkt regionalt inflytande som stärker förtroendet
            för rovdjurspolitiken och tar hänsyn till de människor som lever
            och verkar i rovdjurstäta områden.
          </p>
          <head xml:id="i-KxR5np58eFtyTNt8MsPfYT" type="h2">
            Jaktens organisering
          </head>
          <p xml:id="i-Qb9korVyoMWirn6dzvGfGe">
            Centerpartiet anser att grunden för en välfungerande viltförvaltning
            är en välorganiserad och aktiv jägarkår. Svenska jägare och deras
            organisationer har ett stort engagemang och en central roll i
            en långsiktigt hållbar förvaltning av såväl viltstammar och rovdjurs­stammar
            som skogsbruk. Politikens roll är att se till att det finns goda
            förutsättningar för jägarkåren att verka och bidra till en hållbar
            förvaltning, med mindre regelkrångel och effektiva beslutsprocesser.
            Svenskt beslutsfattande i jaktfrågor ska så långt som det är möjligt
            vara en nationell kompetens och inte styras från EU. När beslut
            ändå fattas på EU-nivå ska regionala och lokala skillnader beaktas.
          </p>
          <p xml:id="i-SQgnWCb2KpL99Ug7JzAmbq">
            För att svensk viltförvaltning ska kunna arbeta långsiktigt vill
            Centerpartiet att det beslut om finansiering av jakt- och viltvårdsuppdraget
            som regeringen fattar beslut om årligen ska istället gälla för
            tre år i taget. Det skulle skapa bättre förutsättningar för att
            långsiktigt planera verksamheten. Centerpartiet vill se en ny
            viltmyndighet som ansva­rar för viltfrågor. Syftet är att myndigheten
            effektivt ska hantera de brister i viltförvalt­ningen som vi ser
            idag över flera arter. Den myndighet som ansvarar för jaktfrågorna
            måste fungera, vara kompetent och ha jägarkårens förtroende. I
            dag uppfattas ofta ansvarig myndighet som en motpart och ingen
            som står på jägarnas, jaktens eller landsbygdens sida. En av Viltmyndighetens
            uppgifter skulle enligt Centerpartiet kunna vara att hantera licensförfarandet
            för vapen istället för Polismyndigheten. Innan ett sådant förslag
            blir verklighet behöver processen av tillstånd för vapen effektiviseras
            och påskyndas.
          </p>
          <p xml:id="i-N6X5F7X8hAG1HhnnW9j1XZ">
            Under Centerpartiets tid i regeringsställning infördes tre olika
            modeller för ökad samförvaltning på regional nivå: älgförvaltningsgrupper,
            viltförvaltningsdelegationer och nationella klövviltrådet. Grundtanken
            med dessa modeller var att öka dialogerna mellan berörda aktörer
            i viltförvaltningen, för att på så sätt öka det regionala samarbetet
            och inflytandet. Centerpartiet ville ge lantbrukare och jägare
            mer inflytande i de regio­nala förvaltningsplanerna för att skapa
            en mer decentraliserad och regional viltförvalt­ning. S- och MP-regeringen
            ändrade sedan sammansättningen i delegationerna 2017 och tillsatte
            fler ledamöter från naturvårdsorganisationer samt natur- och ekoturismföretag
            utan att en nödvändig utvärdering genomförts. Den manövern är
            Centerpartiet kritisk till.
          </p>
          <p xml:id="i-N9gweth2EZ5CtuFNPnsnks">
            Som situationen ser ut i dag fattas inte de skarpa besluten i
            viltförvaltningsdelega­tionerna utan de tas ofta på central nivå.
            Ledamöter upplever maktlöshet och att de saknar reellt inflytande
            i beslutsprocesserna. Det strider mot intentionerna i riksdags­beslutet
            från 2013, där den regionala förankringen ansågs avgörande för
            att stärka förtroendet bland allmänheten för rovdjursförvaltningen.
            Viltförvaltningsdelegationens uppdrag behöver därför ses över
            så att det lokala och regionala inflytandet säkerställs. Samma
            sak gäller för älgförvaltningens arbete; även den behöver utvärderas
            för att säkerställa att den fungerar på ett effektivt sätt.
          </p>
          <head xml:id="i-5hAEzzUZxZEmHzidLzCwzZ" type="h2">
            Hot mot jägare
          </head>
          <p xml:id="i-9iGCrw8KNxtu5ZsnQYBtWQ">
            Samhället har ett ansvar för att skydda eftersöksjägare och jägare
            mot våld och trakasserier. Under flera år har jägare i hela landet
            utsatts för våld och trakasserier i djurrättens namn. Tävlingar
            har avbrutits, drev har stoppats, jakttorn vandaliserats och eftersöksjägare
            utsatts för hot och våld. Centerpartiet ser mycket allvarligt
            på denna djurrättsrelaterade brottslighet, och anser att det är
            viktigt att politiken tydligt markerar sitt avståndstagande mot
            sådant agerande. Men det är också viktigt att vidta åtgärder för
            att minska förekomsten av denna brottslighet. Inte minst gäller
            det eftersöksjägare som utför ett uppdrag på polisens begäran
            och i samhällets intresse.
          </p>
          <head xml:id="i-ACqJMuqsuPcnMzKjVymVie" type="h2">
            Tillgängligheten att jaga
          </head>
          <p xml:id="i-NmF1gap9wZs4n8Zwetdr5J">
            Jakten ska vara tillgänglig för alla. Tyvärr har det visat sig
            att de jägare som använder motordrivet fordon på grund av en funktionsnedsättning
            stöter på problem med nuvar­ande regelverk. Att använda motordrivet
            fordon kräver i de flesta fall dispens från terrängkörningslagen,
            jaktförordningen och jaktlagen. Länsstyrelserna runt om i landet
            hanterar dispensgivningen på olika sätt när det gäller områdes-
            och tidsbegränsningar i dispenserna. Dispens som gäller för ett
            begränsat område innebär för personen med funktionsnedsättning
            att han eller hon enbart kan jaga på det område som han eller
            hon sökt för. Det innebär att personer med funktionsnedsättning
            kan behöva söka ny dispens för jakt utanför det begränsade området.
            Många aktiva jägare med funktionsnedsättning har därför ett stort
            antal dispenser som måste medföras till varje jakt. Systemet innebär
            att dispenshanteringen är onödigt tidskrävande och kostsam. Tiden
            för handläggning av dispensärenden, två till sex veckor, skulle
            kunna användas till mer prioriterade ärenden. Därför vore det
            önskvärt att sökt och beviljad dispens gäller för jakt med motordrivet
            fordon i hela Sverige i minst fem år.
          </p>
          <p xml:id="i-292iLuMEfQtqsfSK9oc1mT">
            I januari 2020 meddelade Högsta domstolen dom i det s.k. Girjasmålet
            mellan Girjas sameby och staten. Tvisten hade då pågått i domstol
            sedan maj 2009. Högsta domstolen biföll samebyns talan och slog
            fast att Girjas sameby har ensamrätt på småviltsjakt och fiske
            med ensam förfoganderätt inom samebyns område. Domen gäller, såvitt
            avser jakt- och fiskerättigheterna, emellertid enbart inte alla
            samebyar utan enbart Girjas sameby, men de principiella slutsatserna
            är generella och kan tillämpas på andra samebyar. För att andra
            samebyar ska kunna tillerkännas samma rättigheter måste dock frågan
            prövas enskilt i domstol. Detta är såklart inte en rimlig ordning,
            fler utdragna rättsprocesser är inte önskvärda – frågan måste
            lösas politiskt. Frågan om utvecklingen av samers rättigheter
            och inflytande kommer därför fortsatt vara aktuell. Regeringen
            meddelade också i juli i år att den avser att tillsätta en utredning
            för en översyn för rennäringslagen. Direktiv och exakta former
            för utredningen är ännu inte bestämda och kommer att utformas
            under hösten. Regeringen har nu kallat berörda aktörer till sakråd
            och möten för att diskutera översynen av rennäringslagstiftningen
            inför framtagande av utredningsdirektivet. Centerpartiet välkomnar
            denna utveckling men vill samtidigt framhålla vikten av att det
            förs en inkluderande dialog mellan såväl renskötande som icke
            renskötande samer, såväl som med lokalbefolkning och lokala myndigheter
            och näringsliv för att hitta en hållbar väg framåt. Fler utdragna
            rättsprocesser är inte önskvärda. För att utredningen om översyn
            av rennäringslagen ska få en bred förankring bör den genomföras
            i form av en parlamentariskt sammansatt kommitté.
          </p>
          <head xml:id="i-4njs4jGQ3kDd9QFifRip7f" type="h2">
            Jämställdhet
          </head>
          <p xml:id="i-RHwrQHyzHNq5zqS3x1QSTb">
            I dag är var femte person som tar jägarexamen kvinna. Trenden
            pekar mot en ökning av antalet jaktintresserade kvinnor och idag
            utgörs sju procent av de som löser jaktkort av kvinnor. För 20
            år sedan var denna siffra drygt hälften så stor. Trots ökningen
            av antalet jaktintresserade kvinnor är kvinnor fortfarande kraftigt
            underrepresenterade i jaktkretsar och metoo-uppropet ”Vi gör patron
            ur”, som skapades av kvinnliga jägare, visar på behovet av att
            på alla nivåer fortsatt arbeta förebyggande mot sexistiska och
            kränkande beteenden.
          </p>
          <p xml:id="i-QjQovjRhH8QmE9zR84EUUt">
            Centerpartiets anser att män och kvinnor jobbar mer dynamiskt
            och att en jämställd arbetsgrupp ger fler perspektiv och nya lösningar.
            Därför välkomnar vi Svenska Jägare­förbundets arbete för en ökad
            jämställdhet inom jakten och de utbildningar som de bl.a. erbjuder
            i syfte att öka andelen kvinnor som är representerade i landets
            älgförvaltnings­grupper. Vid sidan om den typen av riktade insatser
            inom viltförvaltningen, behöver det tas ett bredare tag med att
            öka andelen kvinnor som är förtroendevalda inom skogs­näring och
            jägarorganisationer. Med fler förtroendevalda kvinnor finns också
            fler att rekrytera till bland annat älgförvaltningsgrupperna.
          </p>
          <head xml:id="i-FEdjJzWLNY1qhXoTQS7pvi" type="h2">
            Rovdjursförvaltningen
          </head>
          <p xml:id="i-LCZk6eiF4FwdF3hdYQNMEJ">
            Centerpartiet anser att rovdjursfrågor är något som bör fattas
            beslut om nationellt och förvaltningen ska vara regionalt förankrad.
            Att det finns ett brett förtroende för jakt- och viltpolitiken
            är en viktig förutsättning för att politiken också ska ge effekt
            i praktiken och det förutsätter att de som lever och verkar i
            områden med mycket vilt och stora rovdjur har inflytande över
            förvaltningen.
          </p>
          <p xml:id="i-FrZAEZKyz2KZZXAhesEQtf">
            Människors oro för rovdjursangrepp mot tamboskap behöver tas
            på allvar. Att politiken tar hänsyn till både miljö, natur och
            människa är nyckeln till att vi ska lyckas med en hållbar förvaltning.
            Ett viktigt steg i detta är att det finns ett stort förtroende
            för det offentliga och dess myndigheter. Det är därför viktigt
            att stärka dialogen kring rovdjursförvaltningen, så att de som
            berörs känner sig involverade i förvaltningen. Ett sätt att upprätthålla
            förtroendet är att nuvarande rovdjursförvaltning kontinuerligt
            utvärderas utifrån ett helhetsperspektiv där de socioekonomiska
            och regionala konsekvenserna analyseras och dokumenteras.
          </p>
          <p xml:id="i-5R2seh9PRVwbRoUaUtDUHD">
            Sverige har sedan en anmälan om överträdelse från EU-kommissionen
            arbetat fram möjligheter till en regionaliserad förvaltning av
            våra rovdjur. Detta har inkluderat framtagande av sårbarhetsanalyser
            och färdigställande av förvaltningsplaner för våra fem rovdjursstammar,
            inklusive hur gynnsam bevarandestatus för stammarna ska upp­nås.
            I fallet med vargstammen är bedömningarna baserade på omfattande
            vetenskapliga underlag framtagna av ett fyrtiotal forskare och
            experter. Den sårbarhetsanalys som togs fram anger att minsta
            livskraftiga population för varg i Sverige och Norge är 100 individer.
            För att uppnå en gynnsam bevarandestatus för varg med god marginal
            till detta värde behövs regelbunden invandring från Finland och
            Ryssland samtidigt som andra åtgärder vidtas för att stärka genetiken.
            Den svenska vargförvaltningen ska ta hänsyn till såväl vargstammens
            bevarande i Sverige som vad det samlade rovdjurs­trycket innebär
            för människors möjligheter att bo och bedriva verksamheter i rovdjurs­täta
            områden. Enligt ett riksdagsbeslut som bygger på proposition 2012/13:191
            En hållbar rovdjurspolitik, nås vargens gynnsamma bevarandestatus
            vid 170–270 individer. Den nuvarande regeringen har låtit Naturvårdverket
            sätta ett nytt referensvärde på 300 individer.
          </p>
          <p xml:id="i-B8xJ1Yq7E6VfUumaUeYPdF">
            Vargen rör sig över stora områden, inte sällan över landsgränser.
            Därför vill Centerpartiet att vargen ska samförvaltas med Norge.
            Det totala antalet vargar uppgår till omkring 450 individer sammanlagt
            i Sverige och Norge. Centerpartiet tror inte att vargförvaltningen
            kan förbättras genom att enbart fokusera på antal vargar utan
            det handlar om att minska koncentrationen i de områden där den
            är som störst. Majoriteten av Sveriges vargar finns idag i det
            mellansvenska förvaltningsområdet. Antalet inom detta område bör
            minskas ner mot 170 individer för att minska konfliktnivån. Center­partiet
            anser att det krävs en utökad licensjakt för att uppnå en hållbar
            vargförvaltning, vilket även en riksdagsmajoritet röstade för
            i ett tillkännagivande till regeringen.
          </p>
          <p xml:id="i-CveupB8rVfMAex9KZMnqxp">
            Rovdjursskador kan förebyggas, till exempel med rovdjursavvisande
            stängel. Det finns även andra förebyggande åtgärder för djur som
            inte lever i hägn. När angrepp sker trots förebyggande åtgärder
            ska skyddsjakt kunna genomföras. Som en sista utväg är det möjligt
            att utöva akut skyddsjakt på eget initiativ när husdjur och tamdjur
            utsätts för rovdjursangrepp. Trots detta skadas och dödas många
            domesticerande djur. Center­partiet vill att det ska bli lättare
            för djurägare att skydda husdjur och tamboskap från rovdjursangrepp,
            skyddsjakt ska bland annat vara tillåtet att genomföra på varg
            som tar jakthundar redan efter första angreppet. Skyddsjakt är
            ett viktigt instrument för att rovdjurspolitiken ska vinna acceptens
            hos den del av befolkning som riskerar att få tamdjur och hundar
            rivna av stora rovdjur, framför allt varg. De riktlinjer som läns­styrelserna
            tillämpar idag togs fram för 15–20 år sedan när vargstammens storlek,
            lagstiftningen, stammens sammansättning och geografiska utbredning
            var annorlunda än idag. Viltskadecenter som utarbetade de föråldrade
            riktlinjer anser att de behöver för­nyas och anpassas till rådande
            rovdjurssituation. Även olika intressegrupper har fram­fört kritik
            mot att det i många fall är mycket svårt att få tillstånd att
            fälla skadegörande vargar eftersom det krävs upprepade angrepp
            och att det i områden med hög vargtäthet är svårt att avgöra vilka
            vargar som orsakat skadan. Även naturvårdsorganisationer har framfört
            vikten av väl fungerande skyddsjakt. Centerpartiet vill se att
            de nya riktlinjerna för skyddsjakt, framför allt när det gäller
            varg, leder till att beslut om skyddsjakt tas snabbt. Vidare måste
            dagens högt ställda krav för att få tillstånd att fälla skadegörande
            och närgångna vargar anpassas till rådande situation där vargarna
            ökat i antal och vargreviren förtätas.
          </p>
          <p xml:id="i-KuDSo7tDkqnYuAzTbaH69U">
            Centerpartiet lade under våren 2020 ett utskottsinitiativ om
            en enklare och effekti­vare skyddsjakt. Där anför Centerpartiet
            att licensjakt är grunden för en bra rovdjurs­förvaltning. I väntan
            på en mer långsiktig reform av vargförvaltningen så är en effekti­vare
            skyddsjakt ett steg i rätt riktning. En tryggare skyddsjakt uppnås
            bland annat genom ändrade sekretessbestämmelser. Idag utsätts
            både de som ansöker om skyddsjakt och de som utför skyddsjakt
            för hot och skadegörelse. Detta är inte rimligt och därför behövs
            det göras en översyn av bestämmelserna i syfte att personuppgifter
            ska kunna sekretessbeläggas.
          </p>
          <p xml:id="i-2u7SUL5zmx5brMUqaBVojG">
            Med hjälp av länsvisa kartor över särskilt sårbara områden för
            tamdjurshållningen går det att underlätta och skynda på beslut
            om skyddsjakt. Det nuvarande regelverket för skyddsjakt behöver
            också förändras så att det vid behov blir tillåtet att bedriva
            skydds­jakt på ett helt revir istället för enskilda individer.
            Att hitta den enskilda individen i en familjegrupp som gett upphov
            till skyddsjakt är oftast omöjligt. Tar man bort en individ så
            kommer ändå problemet som gav upphov till skyddsjakt finnas kvar.
            Att rubba befintliga familjekonstellationer genom att ta bort
            enskilda individer skapar nya problem. Den svenska staten behöver
            även ta ett större statligt ansvar för att fler hundar certifieras
            som kan säkerställa att det skett vargangrepp. Vargen dödar ofta
            hundar som den kommer i kontakt med och att som jägare riskera
            sin hund för att åt Länsstyrelsen kunna fastställa att ett vargangrepp
            är ett svårt beslut. Vargen är statens vilt och det är rimligt
            att staten tar ett större ansvar för att certifiera hundar som
            kan verifiera de skador som statens vilt orsakar.
          </p>
          <p xml:id="i-JjER26tVgQehxAie8q9biB">
            Rennäringen är en viktig näring, som för vidare ett viktigt kulturarv
            men också levererar klimatsmart kött. Riksdagen fattade år 2013
            beslut om ett mål om att rennäringen maximalt ska behöva tolerera
            tio procents förlust till rovdjur. Många renägare tvingas dock
            stå ut med betydligt högre rovdjursförluster än så, ibland uppåt
            en tredjedel av renhjorden. Detta har lett till stor frustration
            inom rennäringen, och många tappar tron på rennäringen som framtid.
            Det är därför viktigt att regeringen ser över vilka åtgärder som
            kan vidtas för att säkerställa att riksdagens beslutade mål om
            tio procents toleransnivå verkligen uppfylls. Rovdjurspolitiken
            ska ta hänsyn till att skapa livskraftiga ren- och landsbygdsnäringar
            i Sverige.
          </p>
          <head xml:id="i-K6wCT5Fen5peMDFyZGkyrP" type="h2">
            Skydds- och licensjakt
          </head>
          <p xml:id="i-6hAsLvKE2yWTg4m8gk47o1">
            Vem som står för kostnaden vid skyddsjakt är inte reglerat och
            skiljer sig därför mellan olika länsstyrelser. Dessutom skiljer
            det sig också mellan vilken typ av skyddsjakt det är och på vilka
            djur. Centerpartiet menar att det finns anledning att se över
            om det even­tuellt ska regleras eller ifall det går att sammanställa
            en gemensam praxis för att uppnå en större förutsägbarhet. Översynen
            bör problematisera kring huruvida staten ska ta ett större ansvar
            för kostnaden vid skyddsjakt på vissa djur eller på typer av skyddsjakt
            som sker till största del ur ett samhälls- och trygghetsperspektiv.
          </p>
          <p xml:id="i-EEvfuMzgqcsxHrp4oemFxw">
            En viktig del av jakten är arbetet med att motverka invasiva
            arters etablering. Ska vi lyckas med det arbetet behövs en klassificering
            som avgör vilka arter som är invasiva. Idag är bland annat skarv
            skyddad enligt EU:s fågeldirektiv trots att den inte är naturlig
            i den svenska miljön och orsakar skada på det svenska ekosystemet.
            På grund av skarvens utbredning och dess skador på naturen vill
            Centerpartiet att skyddsjakten på skarv utökas.
          </p>
          <p xml:id="i-Q6j4tEZcuE3MwrGya2Rfz6">
            Utöver skarv så skapar i dag även säl stora problem för både
            fiskbestånd och fiskare. Sommaren 2019 togs ett välkommet beslut
            om att ändra i jaktförordningen vilket nu innebär att Naturvårdsverket
            får besluta om licensjakt på gråsäl. Licensjakten borde dock permanentas
            och utvidgas till att omfatta även vikare, om den anses livskraftig,
            och knubbsäl. Förutom att sälarnas konsumtion av fisk är ett allvarligt
            hot mot fiskbeståndet och konkurrerar med fisket, sprider de även
            parasiten sälmask till torsken. Många fiskare som fiskar med passiva
            redskap har fått sina redskap förstörda och upplever den typen
            av fiske omöjligt till följd av sälens närvaro.
          </p>
          <p xml:id="i-GdS3N18a644gJiAJFjJGfp">
            Införandet av licensjakt på säl leder till frågor om sälprodukter.
            På grund av EU-förbudet mot jakt av säl och handel med sälprodukter
            föreligger, riskerar även en licensjakt att bli verkningslös,
            då jägare saknar incitament att bedriva sådan. Av EU-förordning
            1007/2009 om handel med sälprodukter framgår att handel med sälprodukter
            är mycket strikt reglerad och begränsad till ett fåtal som har
            rätt att sälja dem. Enligt artikel 3 i förordningen är försäljning
            av sälprodukter endast tillåtet om sälprodukterna härrör från
            den traditionella jakt som inuitsamhällena och andra ursprungsbefolkningar
            bedriver under förutsättning att ett antal villkor är uppfyllda,
            såsom att jakten bidrar till deras självhushållning. Syftet med
            grundförordningen är att handeln ska begränsas till ett minimum.
            I den mån inuiter eller annan ursprungsbefolkning som har rätt
            att sälja sälprodukter vill sälja sälprodukter får de göra det
            under förutsättning att förordningens bestämmelser följs. Inuiter
            och säljägare i Norge, Danmark (Grönland) och Kanada har utan
            framgång dels försökt få EU-förbudet ogiltigförklarat av EU-domstolen
            dels ifrågasatt det i WTO. Genom att häva förbudet skulle sälen
            kunna utnyttjas som en resurs att ta till vara på. Centerpartiet
            menar att Sverige inom ramen för EU-samarbetet ska väcka och driva
            frågan att upphäva förbudet mot jakt av säl och handel av sälprodukter,
            något som även riksdagen riktade i ett tillkännagivande till regeringen
            2020.
          </p>
          <head xml:id="i-FXzotPDc41GnhER9voG99f" type="h2">
            Vapen
          </head>
          <p xml:id="i-PYeEjWjwyv3WpXA2tmcH67">
            Regeringen har sedan ett par år tillbaka försökt att implementera
            EU:s nya vapendirektiv, som syftar till att stoppa terrorism och
            våld. Centerpartiet menar att det är viktigt att vända på varje
            sten för att agera mot terrorism och våld, men i detta sammanhang
            är det viktigt att adressera frågan om illegala vapen, inte legala
            vapen som handhas ansvarsfullt. För Centerpartiet är det viktigt
            att genomförandet av EU:s vapendirektiv inte går långt utanför
            vad direktivet kräver och innebär onödigt krångel för laglydiga
            jägare och sportskyttar. Centerpartiet värnar om jakten och sportskyttet
            i Sverige. Det är stora folkrörelser och de är viktiga.
          </p>
          <p xml:id="i-32jaU8V56uuzb3nb2nhPdQ">
            Att övningsskjuta är viktigt för att kunna bedriva en etiskt
            försvarbar jakt. Därför behövs ett nationellt regelverk som möjliggör
            för svenska skjutbanor att hålla sin verksamhet igång. Regelverket
            får inte ställa orimliga säkerhetskrav, så att det försvårar genomförandet
            av t.ex. jaktstigar i övningssyfte eller övningsskytte på egen
            mark. På frivillig väg och genom kompetenshöjande insatser går
            det ofta åstadkomma mer resultat än fyrkantiga regelverk.
          </p>
          <p xml:id="i-X32JEMy37WRmK7pa2aUw7J">
            Begreppet synnerliga skäl finns i vapenlagen vad gäller licenser
            för enhandsvapen. Idag har synnerliga skäl en helt annan juridisk
            innebörd, och har i vapenlagen glidit mot att tolkas på samma
            sätt som i resten av lagstiftningen det vill säga endast i undantags­fall,
            eftersom begreppet synnerliga skäl förekommer i svensk lagstiftning
            för att ge domstolen möjlighet att frångå en huvudregel, om det
            finns ovanliga och särskilt beaktansvärda omständigheter som talar
            för det. Detta försvårar och omöjliggör i många fall normalt idrottsskytte
            på föreningsnivå eftersom aktivitetskraven är så högt ställda.
            Även elitsskyttar nekas licens med hänvisning till att de inte
            har tillräcklig aktivitet. Därför bör begreppet ”synnerliga skäl”
            i vapenlagen ses över så att man inför samma krav som för övriga
            målskyttelicenser.
          </p>
          <p xml:id="i-Ng5fm16gko1LxkBp2oUtLZ">
            Idag måste en licensinnehavare som vill sälja sitt vapen och
            köpa ett annat, nytt eller begagnat, först söka licens på det
            nya vapnet hos polismyndigheten. En process som kan ta flera månader.
            Om personen dessutom nått sin begränsning i vapengarderoben, så
            måste försäljning av det innehavda vapnet först ske. En enklare
            lösning skulle vara att personen lämnar in sitt vapen till en
            vapenhandlare för försäljning och hämtar ut det nya vapnet i utbyte
            och vapenhandlaren skickar sedan in nödvändiga papper till polis­myndigheten
            för licensbyte. Riksdagen tillkännagav till regeringen 2019 en
            rad ändringar vad gäller vapenlagstiftning. Bland annat utökad
            vapengarderob, avskaffande av tillståndsplikten för ljuddämpare
            och accepterande av EU-passet. Centerpartiet vill nu se att regeringen
            agerar i dessa frågor.
          </p>
          <p xml:id="i-3hQ72mKyQwDck4wPoGv4nS">
            EHCA har på uppdrag av EU-kommissionen tagit fram ett förslag
            om förbud mot användning av bly i all ammunition, även kulammunition.
            Skulle ett sådant förslag bli verklighet i dagsläget i Sverige
            så skulle det få orimliga konsekvenser för jakten i Sverige. Naturvårdsverket
            behöver ändra sina föreskrifter för att inte riskera att t.ex.
            kulgevär med kalibern 6,5x55 blir omöjlig att använda. Det skulle
            handla om drygt 127 000 vapen i Sverige. I Finland har man redan
            ändrat lagstiftningen. Innan man förbjuder bly i ammunition så
            måste det finnas fullgoda alternativ som kan garantera en säker
            jakt. Sverige är EU:s näst mest glesbefolkade land efter Finland
            och vi har enormt mycket våtmarker och vattendrag. Lägger man
            till att det måste finnas ett säkerhets­avstånd så skulle nästan
            hela landet vara omfattat av ett blyförbud i ammunition.
          </p>
          <head xml:id="i-EYSeGbq8JFW7dfdLPG6gpJ" type="h2">
            Vildsvin
          </head>
          <p xml:id="i-FXHGYHwWUHwKSnV9PHRKcf">
            Att vi har starka stammar av vilt i Sverige är i grunden bra,
            men allt för stora stammar skapar också problem, både för människor
            och för ekosystemet. Ett tydligt exempel är vildsvinsstammen som
            vuxit explosionsartat de senaste åren. Vildsvinen orsakar skador
            på åkermark, ökar antalet trafikolyckor och till och med skador
            i ungskog.
          </p>
          <p xml:id="i-PDk3cBQq185Sa3ven3inq7">
            Vildsvinens framfart i odlade områden måste minimeras. En del
            av detta är att sätta en bättre förvaltningsmodell utifrån ett
            aktuellt faktaunderlag och gärna med mål fastslagna av de berörda
            aktörerna.
          </p>
          <p xml:id="i-CwyysuqMaKNvjJSLBwV2nT">
            För att hantera en ökad avskjutning av vildsvin behöver också
            frågan kring vild­svinskött diskuteras. Centerpartiet vill att
            viltkött lyfts som en resurs i stället för att prata om köttet
            som en belastning. För att göra det möjligt vill vi bland annat
            se förenklade regler som underlättar möjligheterna att få ut viltkött
            till privatpersoner, butiker och restauranger.
          </p>
          <p xml:id="i-6BpJTqvZ8jkXzCxjAumC3H">
            Regeringen presenterade 2016 ett förslag om ett totalt utfodringsförbud
            för att begränsa vildsvinsstammarna. Förslaget tog ingen hänsyn
            till det faktum att viss utfodring kan vara ett viktigt verktyg
            för att minska viltskadorna på jordbruksgrödor eller att stödutfodring
            kan vara avgörande för rådjurens överlevnad under vinterhalvåret.
            Avledande utfodring i kombination med en effektiv skyddsjakt kan
            drastiskt minska skador på jordbruksgrödorna. Problemet handlar
            istället om att komma åt de allvarliga fallen med oseriös utfodring
            där tonvis med sockerbetor körs ut och tippas i de svenska skogarna.
            Regeringen bör därför skyndsamt återkomma med ett nytt förslag
            som begränsar vildsvinsstammarna och viltskadorna.
          </p>
        </div>
        <div type="motSignatures">
          <list>
            <item xml:id="i-5Y2u2cCkE6PWjeHoorh64j">
              Peter Helander (C)
            </item>
            <item xml:id="i-P4JN1JTgaB96okuCxDorRR">
              Magnus Ek (C)
            </item>
            <item xml:id="i-Kiv5umnydcvfitQCd2MzWV">
              Ulrika Heie (C)
            </item>
            <item xml:id="i-29eaopb36BD7Z4D4PUvXSK">
              Ola Johansson (C)
            </item>
            <item xml:id="i-AxRukorZvm1Lw6sETaZC6d">
              Mikael Larsson (C)
            </item>
            <item xml:id="i-MTJ8zmCpVdcJ9VdyJT8xgi">
              Stina Larsson (C)
            </item>
            <item xml:id="i-ExK2AmFv5FgoiM2hYaYDdP">
              Rickard Nordin (C)
            </item>
            <item xml:id="i-5AcmntUoJdZZevabrRPdYW">
              Anders Åkesson (C)
            </item>
          </list>
        </div>
      </div>
    </body>
  </text>
</TEI>
