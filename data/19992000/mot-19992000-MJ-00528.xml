<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0528/mot_199900_MJ_0528-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ528 pnr: kd344
          </p>
          <p>
            Motion till riksdagen 1999/2000:MJ528
          </p>
          <p>
            av Caroline Hagström (kd)
          </p>
          <p>
            Statlig konkurrens på den veterinära marknaden
          </p>
          <p>
            Statlig konkurrens på den veterinära marknaden
          </p>
          <p>
            Statens jordbruksverk (SJV) genomdrev 1995 en omorganisation
            av distriktsveterinärsystemet enligt en modell som i remissyttrandet
            från RRY kritiserades för att bli alltför kostsam. Trots att en
            tredjedel av den dåvarande distriktsveterinärkåren valde att övergå
            till privat verksamhet förblev statsanslaget oförändrat. Det innebar
            att organisationen har haft ca 80 miljoner kronor, och föreslås
            få drygt 75,5 miljoner kronor år 2000, att fördela på sina 240
            anställda mot de tidigare 340 anställda. Detta innebär att det
            är mycket svårt för privata veterinärer att kunna konkurrera med
            statliga. De statliga distriktsveterinärerna är officiella veterinärer,
            anställda av staten bl.a. för att möta de krav EU ställer på övervakning
            av djurskydd och smittskydd. De sorterar i denna egenskap under
            SJV:s tillsynsavdelning, djuravdelningen. De är också anställda
            av staten för att bedriva djursjukvård och sorterar då under DVO-avdelningen.
            Verksamheten sker i båda fallen efter affärsmässiga principer
            och den anställde veterinären erhåller i båda fallen fast lön
            plus ett tantiem. Tantiemet utgör hälften av det arvode som avnämaren
            debiteras.
          </p>
          <p>
            SJV ansvarar för tillsyn över all veterinär verksamhet, alltså
            även över de privata veterinärer med vilka man konkurrerar. Att
            en tillsynsmyndighet konkurrerar med den verksamhet över vilken
            man skall utöva tillsyn, kan inte betraktas som sund konkurrens.
            Det kan också konstateras att det är ett känt faktum att många
            djurägare kan känna en viss press att anlita statliga distriktsveterinärer
            i stället för privata. Mjölkproducenter måste t.ex. vart annat
            år få ett godkännande (EU:s s.k. mjölkdirektiv) av en statlig
            distriktsveterinär för att få fortsätta med sin verksamhet. Det
            är svårt att i detta sammanhang inse skillnaden mellan en statlig
            tjänsteman med tantiemlön och en privat yrkesutövare. Båda står
            i ekonomisk beroendeställning till avnämaren. Om SJV tolkat EU:s
            regelverk på ett riktigt sätt borde även privat verksamma veterinärer
            komma ifråga för att utföra dessa uppdrag. Det förefaller troligt
            att SJV har tolkat EU:s regelverk på ett sådant sätt att det gynnar
            den egna affärsdrivande verksamheten. Distriktsveterinärens traditionella
            arbetsuppgift, att bota sjuka djur i animalieproduktionen samt
            hästar som används i jord- och skogsbruk, har minskat i omfattning.
            SJV har av denna anledning fått vidkännas ett
          </p>
          <pb facs="riksdagen-motions-pdf/data/199900/mot_199900_MJ_0528/mot_199900_MJ_0528-0002.pdf"/>
          <p>
            inkomstbortfall. För att kompensera för detta bortfall satsar
            man på att bygga Mot. 1999/2000 ut vården för sällskapsdjur och
            sporthästar. Inkomsterna från dessa sektorer MJ528 utgör idag
            tillsammans 40 96 av de totala intäkterna och syftet är att de
            ska öka. Stora summor används för att bygga upp sådan verksamhet
            på orter där det redan finns en fungerande privat vård för dessa
            djurslag. Flera exempel på smådjursmottagningar i södra Sverige
            vittnar om detta. I så gott som alla annonser om lediga tjänster
            som distriktsveterinär efterfrågar SJV kompetens på smådjur och
            häst. Som exempel kan nämnas att man på en ort i Mellansverige
            anställt en smådjursspecialiserad veterinär utan formell behörighet
            som distriktsveterinär. Förutom att man går förbi ett stort antal
            behöriga sökande bryter man dessutom mot författningen i sin iver
            att konkurrera med smådjurspraktiserande privata veterinärer.
            Det tycks som om SJV månar mer om den egna affärsdrivande verk-
            samheten än om det övergripande ansvaret för en fungerande djursjukvård.
            De distriktsveterinärer som 1995 övergick i privat verksamhet
            har trots egen jourverksamhet sedan dess förvägrats all ersättning
            från staten. De hotas istället av SJV med statlig etablering om
            jourverksamheten uteblir. SJV drar sig däremot inte för att utverka
            kommunala bidrag till sina = distrikts- veterinärstationer i Norrland.
            Ett tungt vägande skäl för anslaget till den statliga organisationen
            är bl.a. att sjukvård för animalieproducerande djur skall kunna
            finnas tillgänglig även i glesbygd. Anslaget används uppenbarligen
            inte för detta ändamål. Det kan inte vara en statlig angelägenhet
            att skattemedel satsas på vård av sällskapsdjur och sporthästar.
            De privata stordjursveterinärerna har sedan omorganisationen 1995
            visat att det går utmärkt bra att bedriva privat djursjukvård
            på animalieproducerande djur. Staten kan därför spara en ansenlig
            summa på att låta privatisera djursjukvården. Statens engagemang
            bör kunna begränsas till att ha tillsynsansvar över den veterinära
            verksamheten. En mycket ingående statlig utredning av veterinär
            verksamhet genomfördes 1993. Denna utredning kan ligga till grund
            för en ny översyn av veterinärväsendet.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen hos regeringen
            begär en översyn av konkurrens- förhållandena i veterinärväsendet
            i enlighet med vad som anförts i motionen.
          </p>
          <p>
            Stockholm den 3 oktober 1999
          </p>
          <p>
            Caroline Hagström (kd)
          </p>
        </div>
      </div>
    </body>
  </text>
</TEI>
