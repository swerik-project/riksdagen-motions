<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SkU-00741">
  <teiHeader>
    <fileDesc>
      <titleStmt>
        <title>Kronofogdemyndighetens inriktning</title>
        <author corresp="i-2YMXTmw5qRAptNNy3BUrrF">av Eric Westroth m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:741 av Eric Westroth m.fl. (SD)</title>
          <idno type="rdwebb">H702741</idno>
          <rs type="number">741</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H702741/text</ref>
          <ref type="dokument_url_html">http://data.riksdagen.se/dokument/H702741</ref>
          <ref type="dokumentstatus_url_xml">http://data.riksdagen.se/dokumentstatus/H702741</ref>
          <ref type="docx">http://data.riksdagen.se/fil/9AE5C65C-DCA7-4E88-A615-6FBC0DE6AEDC</ref>
          <ref type="pdf">http://data.riksdagen.se/fil/8DE8269D-E651-4E10-B8A1-079EECC102DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2YMXTmw5qRAptNNy3BUrrF</idno>
            <name>Eric Westroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NSdgPgawAPx4urD91FiKMR" type="signed"/>
        <correspContext corresp="i-NSdgPgawAPx4urD91FiKMR">
          <note type="signatory" corresp="i-2YMXTmw5qRAptNNy3BUrrF"/>
          <note type="signatory" corresp="i-45Ku79yUMEXGE2zwpUReMK"/>
          <note type="signatory" corresp="i-DyRx69amzrrY88Jd1Ln7EC"/>
        </correspContext>
        <correspAction xml:id="i-EZrSvhCzsbZXGAAn1mHXNS" type="submitted">
          <date when="2019-09-30"/>
          <time when="14:01:12"/>
        </correspAction>
        <correspAction xml:id="i-9ytHZq8G2XmQwUuoeKFXHa" type="reviewed">
          <date when="2019-09-30"/>
          <time when="15:14:49"/>
        </correspAction>
        <correspAction xml:id="i-L6jR3FKmjVvxaHrjb9nmv3" type="referred">
          <date when="2019-10-11"/>
        </correspAction>
        <correspAction xml:id="i-9MazQWS7wCXHJBWU24RgdJ" type="assigned">
          <date when="2019-12-04"/>
          <time when="16:28:30"/>
        </correspAction>
        <correspContext corresp="i-9MazQWS7wCXHJBWU24RgdJ">
          <ref type="assignedTo">Skatteutskottet</ref>
        </correspContext>
        <correspAction xml:id="i-89Lu1SLQ9PoT5GFf2UmE3Q" type="behandlas_i"/>
        <correspContext corresp="i-89Lu1SLQ9PoT5GFf2UmE3Q">
          <ref type="uppgift">2019/20:SkU1</ref>
          <ref type="ref_dok_id">H701SkU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:741 av Eric Westroth m.fl. (SD)
          Kronofogdemyndighetens inriktning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Ju9LkEg9xvNdXUsRwPJNM">
            Förslag till riksdagsbeslut
          </head>
          <list style="ol">
            <item xml:id="i-CbDN4oHZb6Mi8Xk6r2gkEk">
              Riksdagen ställer sig bakom det som anförs i motionen om att
              ge Kronofogdemyndigheten i uppdrag att utveckla metoderna för
              indrivning och att motverka de negativa effekterna för samhället
              av vissa indrivningsåtgärder och tillkännager detta för regeringen.
            </item>
            <item xml:id="i-XT3GLgkZaKXdA9fzwRSnL5">
              Riksdagen ställer sig bakom det som anförs i motionen om att
              utveckla metoder för att försvåra indrivning av ogiltiga fordringar
              och tillkännager detta för regeringen.
            </item>
            <item xml:id="i-3JXQfN1sGW7iPYCr2T1AHx">
              Riksdagen ställer sig bakom det som anförs i motionen om att
              ge Kronofogdemyndigheten i uppdrag att intensifiera arbetet med
              att motverka överskuldsättning och tillkännager detta för regeringen.
            </item>
            <item xml:id="i-AVLRKGh5iYbEz5YHrCw1u5">
              Riksdagen ställer sig bakom det som anförs i motionen om att
              ge Kronofogdemyndigheten i uppdrag att intensifiera sitt samarbete
              med andra myndigheter i kampen mot organiserad brottslighet och
              tillkännager detta för regeringen.
            </item>
            <item xml:id="i-RPArXFMEyxGdpmk3RVU6Rn">
              Riksdagen ställer sig bakom det som anförs i motionen om att
              ge Kronofogdemyndigheten i uppdrag att föreslå lagändringar som
              kan bidra till regelförenklingar och effektivitetshöjning inom
              dess verksamhetsområde och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-EEakgxEtyvvDQMHY9crp4m" type="h1">
            Motivering
          </head>
          <p xml:id="i-8i7KJ8p59eHf7ujyAmVrB3">
            Kronofogdemyndigheten har ett brett och viktigt uppdrag i samhället.
            Förutom att se till att driva in skattemedel handlar det både
            om att ge stöd till den som inte får betalt för sina fordringar
            och att underlätta för den som hamnat på obestånd att komma på
            fötter igen. Detta kan synas som en omöjlig uppgift, men det är
            viktigt att bevara och utveckla detta dubbla uppdrag. Utformningen
            och inriktningen av myndighetens verksamhet har stor betydelse
            för samhällsutvecklingen. Sverigedemokraternas politik för utveckling
            av Kronofogdemyndighetens arbetssätt och mål utgår från följande
            huvudlinjer:
          </p>
          <list style="ol">
            <item xml:id="i-Mq1M76NjFRFiMXVJrvnSHu">
              Säkerställa finansieringen av den offentliga sektorn genom indrivning
              av beslutade obetalda skatter.
            </item>
            <item xml:id="i-CZhYQ1E8JCKJQoz8pewu8h">
              Utveckla och bedriva en effektiv och rättssäker stödfunktion
              för indrivning av giltiga fordringar i såväl offentlig som privat
              verksamhet.
            </item>
            <item xml:id="i-JEqQyScn5VBpX8q4mmpfgw">
              Utveckla och bedriva verksamhet till stöd för samhällets arbete
              emot överskuldsättning och annat negativt ekonomiskt beteende
              hos privatpersoner och företag.
            </item>
            <item xml:id="i-7LupCLYvSVeXro8WnkFAU2">
              Genom samverkan med andra myndigheter bidra till arbetet mot
              den organiserade brottsligheten.
            </item>
            <item xml:id="i-DXY4akAzHKQ8SW5ZfPX2Rr">
              Aktivt bidra till regelförenklingar.
            </item>
          </list>
          <head xml:id="i-VJWE3sASCp6mQVviLaHQ1y" type="h1">
            Indrivning av skatter
          </head>
          <p xml:id="i-C98NLn9YEAt2znYsREmYYK">
            Kronofogdemyndigheten hanterar bland annat ärenden om överskuldsättning
            och obestånd för privatpersoner och företag, där förfarandets
            angreppssätt kan ha stor betydelse för gäldenärerna. Myndigheten
            bör ges ett uppdrag att utveckla metoder och förfaranden kring
            denna typ av ärenden med målsättningen att minimera antalet konkurser,
            vräkningar och liknande åtgärder som får svåra konsekvenser för
            de som drabbas. Samtidigt måste borgenärernas rätt också tillgodoses
            så att deras förluster minimeras.
          </p>
          <p xml:id="i-D2h9mZP8QvtrQiKo7yjYHF">
            Vad gäller företagsutmätning och upprättande av avbetalningsplaner
            för företag med skatteskulder som befinner sig i en svår ekonomisk
            situation är det viktigt att dessa anpassas till varje företags
            unika förutsättningar. Sverigedemokraterna vill därför öka möjligheterna
            att utveckla förfarandena inom detta område. Det kan finnas möjligheter
            att från Kronofogdens sida på ett mer anpassat sätt bedöma företagets
            unika ekonomiska ställning till förmån för såväl företag som det
            allmänna. Det handlar om att se över regelverk så att fler möjligheter
            kan tas tillvara i det enskilda företagets tillgångar, finansiering
            och dess intjäningsförmåga för att försöka undvika onödiga konkurser.
          </p>
          <p xml:id="i-9zfgwiRigKFVrRdGDshNxa">
            Sverigedemokraterna vill därför ge Kronofogdemyndigheten i uppdrag
            att utveckla metoder och föreslå lagändringar som möter denna
            ambition.
          </p>
          <head xml:id="i-EDHsbuakcQtyXYYEMirbJB" type="h2">
            Stödfunktion för indrivning av giltiga fordringar
          </head>
          <p xml:id="i-96xQ49J8SrKHWtMU9qeESB">
            En viktig uppgift för Kronofogdemyndigheten är att stödja såväl
            privata företag som myndigheter i arbetet med att driva in förfallna
            och giltiga fordringar. Det är en central fråga att det skall
            gå att tvinga gäldenärer att betala sina skulder enligt uppgjorda
            avtal och lagstiftning.
          </p>
          <p xml:id="i-D1SPgdEk1KZcs4bEjgH31W">
            Det är lika viktigt att Kronofogden ges förutsättningar att utveckla
            sitt arbete med att identifiera falska indrivningsärenden, som
            under en lång följd av år har vuxit i omfattning och som ställer
            till stora problem för dem som drabbas. Så kallade bluffakturor
            är ett exempel på förfarande som behöver beivras på ett mer effektivt
            sätt än vad som är möjligt med nuvarande lagstiftning. Därför
            ska Kronofogdemyndigheten ges i uppdrag att intensifiera arbetet
            med denna fråga och se över lagstiftningen med målet att utarbeta
            förslag till ändringar som gör det svårare för kriminella krafter
            som ägnar sig åt denna typ av bedrägerier.
          </p>
          <head xml:id="i-CTXgMBTN7PYdWkCkavwbbD" type="h2">
            Motverka överskuldsättning
          </head>
          <p xml:id="i-FXsLNzenmZo2uWvBcL6sTx">
            Den svenska staten har, internationellt sett, en relativt låg
            skuldsättningsgrad. De svenska hushållen har däremot en motsatt
            situation med en internationellt sett stor skuldbörda. För hushållen
            kan man notera att kreditrisken har ökat påtagligt de senaste
            tio åren. Det innebär en förhöjd risk inte enbart för det enskilda
            hushållet utan även för samhället i sin helhet. Därför är det
            viktigt att vidareutveckla ett ramverk som kan bromsa en osund
            utveckling i ekonomin, som i förlängningen kan påverka företag
            och arbetsmarknaden på ett negativt sätt. Denna utveckling för
            hushållen har en direkt påverkan på Kronofogdemyndigheten, som
            behöver lägga mer fokus på att hitta vägar för att hjälpa hushåll
            med stora skulder, som på olika sätt hamnar inom ramen för Kronofogdemyndighetens
            arbetsfält.
          </p>
          <p xml:id="i-2F1nGcRhvGQ9BGiyvbXj1v">
            En mycket viktig uppgift i detta sammanhang är att utveckla metoder
            för att öka medvetenheten om risken för överskuldsättning och
            hur man undviker att hamna i en sådan situation. Kronofogdemyndigheten
            är redan långt framme i denna uppgift, till exempel genom sitt
            arbete med projektet Koll på vardagsekonomin, men det finns mycket
            kvar att göra på detta område. Varje person eller företag som
            undviker att hamna på obestånd är en vinst för samhället. I de
            fall där det är absolut nödvändigt måste det finnas möjligheter
            till skuldsanering.
          </p>
          <p xml:id="i-XK6G8eaPNCGgNw5fUHDCp2">
            Kronofogdemyndigheten bör därför ges i uppdrag att utveckla denna
            del av myndighetens arbete och föreslå lagändringar som skulle
            kunna bidra till att minska riskerna för överskuldsättning.
          </p>
          <head xml:id="i-PrsGUSsLW6AsXJEosqXLm6" type="h2">
            Samverkan med andra myndigheter
          </head>
          <p xml:id="i-3QuQZf32pK68xcFnHk2pX1">
            Genom samverkan mellan olika myndigheter skapas optimala förutsättningar
            för att kunna upptäcka och beivra organiserad brottslighet. Det
            är en ödesfråga för Sverige att rättsstaten lyckas ta tillbaka
            initiativet och se till att avveckla en så stor andel som möjligt
            av de kriminella verksamheter som infekterar samhället.
          </p>
          <p xml:id="i-8MfbgzLRm8mJh213Nmfuot">
            Kronofogdemyndigheten och andra myndigheter bedriver sedan 2009
            en organiserad samverkan inom ramen för projektet Myndigheter
            i samverkan mot den organiserade brottsligheten. Detta är ett
            mycket framgångsrikt samarbete som bör intensifieras och utvecklas
            på olika sätt.
          </p>
          <p xml:id="i-HeURWZdBEMYeJgL5FGxjkY">
            Lagstiftningen behöver dock ses över ur olika perspektiv för
            att ytterligare öppna samverkansvägar, inte minst genom att utnyttja
            datoriserade hjälpmedel och informationsutbyte av relevanta data,
            som finns tillgängliga hos olika myndigheter, i väsentligt högre
            utsträckning än vad som är möjligt idag. Det svenska samhället
            har varit naivt ifråga om att inte använda den information som
            finns för att upptäcka och beivra kriminell verksamhet. Vanliga
            hederliga människor skall inte behöva bli lidande genom att kriminella
            kommer undan straff, därför att myndigheter inte använder den
            information om kriminella som finns tillgänglig.
          </p>
          <p xml:id="i-5JpG4XZp82UQpT9G7CzAib">
            Kronofogdemyndigheten har en central roll i detta sammanhang
            genom att man besitter en stor mängd information, som av allt
            att döma skulle kunna underlätta utredningar och bevissäkring
            kring ekonomisk brottslighet. Kronofogdemyndig­heten skall därför
            ges i uppdrag att föreslå lagändringar inom sina verksamhetsområden
            som skulle kunna underlätta de samlade myndigheternas ansträngningar
            med att utreda och lagföra ekonomiska brottslingar.
          </p>
          <head xml:id="i-Lc1TvcgLzBPNYC3dcNo1VV" type="h2">
            Aktivt bidra till regelförenklingar och effektivitet
          </head>
          <p xml:id="i-RhenYXsw8G1TnZ3QrKfJ6B">
            En viktig fråga för alla myndigheter är att aktivt verka för
            att förenkla och effektivisera sina verksamheter, så att skattemedlen
            används på ett relevant och så effektivt sätt som möjligt. Det
            gäller även Kronofogdemyndigheten, som bör ges i uppdrag att arbeta
            aktivt med att ta fram förslag till regelförenklingar och lagändringar
            som kan bidra till enklare och effektivare rutiner. Arbetet med
            digitalisering och automatisering av myndighetens verksamhet behöver
            också intensifieras.
          </p>
        </div>
        <div type="motSignatures">
          <list>
            <item xml:id="i-AuPyG2rKmu8dZP54EbEJuW" who="i-2YMXTmw5qRAptNNy3BUrrF">
              Eric Westroth (SD)
            </item>
            <item xml:id="i-MQ4CvF2K69zgAjJccUM21G" who="i-45Ku79yUMEXGE2zwpUReMK">
              David Lång (SD)
            </item>
            <item xml:id="i-Kf6cRsKz9YZxtz3EjJy9VS" who="i-DyRx69amzrrY88Jd1Ln7EC">
              Bo Broman (SD)
            </item>
          </list>
        </div>
      </div>
    </body>
  </text>
</TEI>
