<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00554">
  <teiHeader>
    <fileDesc>
      <titleStmt>
        <title>Upprustning av Inlandsbanan och dess tvärbanor</title>
        <author corresp="i-Bs6HAugbEikWxWig1ej69y">av Lennart Sacrédeus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Upprustning av Inlandsbanan och dess tvärbanor</title>
          <idno type="rdwebb">GW02T554</idno>
          <rs type="number">T554</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T554/text</ref>
          <ref type="dokument_url_html">http://data.riksdagen.se/dokument/GW02T554</ref>
          <ref type="dokumentstatus_url_xml">http://data.riksdagen.se/dokumentstatus/GW02T554</ref>
          <ref type="doc">http://data.riksdagen.se/fil/04F56F94-BE6C-4A30-A514-1057FAF6ABEA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RHVy8yb3CSj9Fw77Yo4vVb" type="signed"/>
        <correspContext corresp="i-RHVy8yb3CSj9Fw77Yo4vVb">
          <note type="signatory" corresp="i-Bs6HAugbEikWxWig1ej69y"/>
        </correspContext>
        <correspAction type="numbering" xml:id="i-B816F9KLUPLVvFdgHtkMw4">
          <date when="2008-10-09"/>
        </correspAction>
        <correspAction type="submission" xml:id="i-QtqNmiSkb8CeTQLQ8ts8GT">
          <date when="2008-10-07"/>
        </correspAction>
        <correspAction type="transfer" xml:id="i-2mhtnyDqH8vENxamWupNSp">
          <date when="2008-10-07"/>
        </correspAction>
        <correspAction type="assigned" xml:id="i-Wd8opY3yCJErDGheMYmuVa"/>
        <correspContext corresp="i-Wd8opY3yCJErDGheMYmuVa">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BDfutPp56p6dcpQM93pZ7P">
            Förslag till riksdagsbeslut
          </head>
          <p xml:id="i-3KqMjUAh7bhFWihVxFi8or">
            Riksdagen tillkännager för regeringen som sin mening vad som
            anförs i motionen om att upprusta Inlandsbanan och dess tvärbanor
            till kusten.
          </p>
        </div>
        <div type="motContent">
          <head type="h1" xml:id="i-7ZUdToC953wbJxLovBgiTK">
            Motivering
          </head>
          <p xml:id="i-LdUjL2R8PCRJjE9gR8KdYw">
            EU har genom sina vitböcker om en strategi för vitalisering av
            gemenskapens järnvägar och den gemensamma transportpolitiken fram
            till 2010 pekat ut vikten av att utveckla järnvägstransporterna
            i Europa. I dag sker endast en knapp tiondel av alla godstransporter
            via järnväg i Europa, medan järnvägarna i USA står för cirka fyra
            av tio transporter. Vägtransporterna står i Europa för nästan
            fem gånger mer godstransporter än järnvägarna, trots att järnvägstransporter
            är avsevärt mycket miljövänligare. Potentialen för en positiv
            utveckling i Sverige och Europa är således stor.
          </p>
          <p xml:id="i-Y3bE2HE6erBFdGAwUbDk5Z">
            Den ursprungligen 130 mil långa Inlandsbanan byggdes under åren
            1907 till 1937 från Kristinehamn till Gällivare, och har således
            under 2007 firat 70-årsjubileum. I dag sträcker sig Inlandsbanan
            mellan Mora och Gällivare, är 110 mil lång och utgör ca 10 procent
            av vårt nationella järnvägsnät. Sedan 1993 drivs trafiken på Inlandsbanan
            genom ett aktiebolag som ägs av de 15 kommunerna längs med Inlandsbanan,
            från Mora i söder till Gällivare i norr. Inlandsbanan AB har enligt
            avtal med svenska staten till uppgift att driva, förvalta och
            utveckla Inlandsbanan som gods- och persontrafikled på sträckan
            MoraGällivare, och medel tillförs bolaget i särskilt ordning.
            Uppdraget gäller även anslutande järnvägar.
          </p>
          <p xml:id="i-SJ4BxxHLoVDjWYLBu7fUXQ">
            Inlandsbanan byggdes en gång i tiden för att förbinda övre Norrland
            med hamnarna ut mot Nordsjön och Atlanten i Värmland (Vänern)
            och Bohuslän, med den viktiga utgångspunkten att bidra till en
            positiv utveckling av Norrlands inland. Genom Inlandsbanen finns
            även i dag en reell möjlighet för inlandets kommuner att utveckla
            infrastrukturen så att det gagnar såväl kommunerna som näringslivet.
            Som EU har påpekat bidrar järnvägen inte bara till den samhälls-
            och företagsekonomiska utvecklingen, utan också till en för miljön
            och framtida generationer hållbar utveckling. Ett långsiktigt
            mål för Inlandsbanan AB:s verksamhet enligt avtalet med staten
            är att återuppta såväl person- som godstrafik på hela den gamla
            sträckningen av Inlandsbanan, det vill säga från Kristinehamn
            till Gällivare.
          </p>
          <p xml:id="i-9wiNN7UMDgAGfDXrwEk1hj">
            Att Inlandsbanan utvecklas, som en av många viktiga järnvägsleder
            i Sverige, är av stort värde ur ett samhällsekonomiskt perspektiv.
            Cirka 20 procent av Sveriges skogsråvara återfinns i de 15 kommunerna
            längs Inlandsbanan. I dag förädlas denna skogsråvara till möbler
            och hus, och kraftproduktion av skogsråvaran har också påbörjats
            längs med banan. Ytterligare en viktig råvara som kan transporteras
            på Inlandsbanan är malm. Sverige är i dag ledande inom EU i gruvbrytning,
            och nya brott har tagits upp under senare år i kommuner längs
            Inlandsbanans område. Mellan Mora och Gällivare har godsmängden
            ökat stadigt det senaste decenniet, och sträckan är nu en betydande
            och intressant transportled.
          </p>
          <p xml:id="i-LcArBA9YjmudJ3RLxdMin1">
            Till detta kommer det värde Inlandsbanan har som turistattraktion
            i sig och för att transportera turister ut till Europas största
            vildmark.
          </p>
          <p xml:id="i-UJAEiXzgDyr9uvXSxVNkvV">
            För att kunna uppnå de mål som ingår i avtalet mellan Inlandsbanan
            AB och svenska staten är det angeläget att banan får del i det
            som utlovats i järnvägsinvesteringar. Flera delar av Inlandsbanan
            utgör i dag flaskhalsar som på ett olyckligt sätt försvårar en
            utveckling av järnvägstrafiken på hela sträckan. Detta gäller
            bland annat sträckorna MoraFilipstad, KristinehamnPersberg, PersbergMora
            samt SvegBrunflo, där det för någon av sträckorna sedan tidigare
            finns beslut om upprustning som senarelagts. För att få en fullt
            utbyggd effekt av Inlandsbanen är det också angeläget att anslutningslinjerna
            rustas upp, till exempel den mellan Furudal och Edsbyn. Det kan
            också vara en viktig insats att öka kapacitet genom att förbättra
            ledningssystemet på banan.
          </p>
          <p xml:id="i-DaGycWUrkjhVfFkwSwtEcH">
            En upprustad inlandsbana mellan Kristinehamn och Gällivare skulle
            åter förbinda Norrlands inland med Vänern. Inlandsbanan skulle
            även förbindas med Bergslagsbanan. Den relativt korta nedlagda
            sträckan mellan Persberg och Mora är en felande länk i det nationella
            järnvägsstråk som Inlandsbanan utgör. I dag finns en stor potential
            för godstrafik på Inlandsbanan. Det ger i sin tur en resurs för
            utvecklingen av inlandets näringsliv. Godsvolymerna på Vänern
            skulle öka påtagligt, vilket skulle vara bra för hela regionen.
          </p>
          <p xml:id="i-TSqpCPixk1RcmLoojfif97">
            Den totala sträcka som måste upprustas är endast 16,7 mil. Den
            sydligaste delen, PersbergKristinehamn, används för trafik och
            finns med som länsjärnväg i länstrafikprogrammet för Värmland.
          </p>
          <p xml:id="i-Cc2fo2xoqu1nuxYLEaSdH1">
            En komplett upprustad inlandsbana i hela sin ursprungliga längd
            kan utgöra en stor resurs vid utvecklingen av inlandets näringsliv.
            Hela 80 procent av godsmängden på banan i dag går på export. Stor
            utvecklingspotential finns på godssidan. Extra viktigt är att
            tvärbanorna mellan kusten och inlandet också rustas upp, för att
            ge alternativa rutter för godsflödet. Därmed ökar den totala godskapaciteten
            i landet.
          </p>
          <p xml:id="i-59vsReNDZQbo6VpYrHb7if">
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-4xC4LfMPb1CMVrj971V1km" who="i-Bs6HAugbEikWxWig1ej69y">
              Lennart Sacrédeus (kd)
            </item>
          </list>
        </div>
      </div>
    </body>
  </text>
</TEI>
