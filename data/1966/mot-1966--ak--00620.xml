<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__620/mot_1966__ak__620-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 620—632 Motioner i Andra kammaren, nr 620 år 1966 i
          </p>
          <p>
            Nr 620
          </p>
          <p>
            Av herr Hedlund m. fl., om användande av beskattningen i lokaliserings
            politiskt syfte.
          </p>
          <p>
            (Lika lydande med motion nr 501 i Första kammaren)
          </p>
          <p>
            Under år 1963 öppnades möjlighet att ta i anspråk investeringsfonder
            i lokaliseringsfrämjande syfte. Fram t. o. m. den 30 juni 1965
            beviljades tillstånd att använda sådana fondmedel för 137 industriprojekt
            inom de delar av landet som nu utgör det s. k. norra stödområdet.
            Den totala in- vesteringskostnaden för dessa beräknades till 668
            milj. kronor. Kommittén för näringslivets lokalisering förordade
            i sitt betänkande att investeringsfonderna tills vidare skulle
            få användas i lokaliserings- politiskt syfte. På längre sikt fann
            kommittén investeringsfonderna mindre lämpliga i det lokaliseringspolitiska
            syftet och förordade i stället särskild rätt till initialavskrivning
            som lokaliseringspolitiskt medel. I pro- positionen 1964 angående
            riktlinjerna för lokaliseringspolitiken föreslogs emellertid att
            investeringsfondernas användning i lokaliseringspolitiskt syfte
            skulle upphöra, när det nya statliga lokaliseringsstödet trädde
            i kraft. Investeringsfonderna skulle i fortsättningen användas
            endast i konjunkturpolitiskt syfte. Detta blev också riksdagens
            beslut. Även efter den 1 juli 1965 har emellertid investeringsfondsmedel
            fått användas på ett sätt, som varit av betydelse för det lokaliseringspolitiska
            syftet. I statsverkspropositionen, elfte huvudtiteln, framhåller
            departe- mentschefen vid sin behandling av frågan om lokaliseringsbidragen,
            att för exempelvis Norrbottens län ca 900 nya sysselsättningstillfällen
            be- räknas tillkomma i olika företag som en följd av att investeringsfonds-
            medel fått tas i anspråk efter den förutnämnda tidpunkten. Dessa
            till- stånd, som meddelats av regeringen, torde i stort sett ha
            lämnats endast till storföretag. En annan regel synes ha varit
            att huvuddelen av inves- teringarna varit knuten till de stora
            bebyggelsekoncentrationerna och endast en mindre del till de områden
            som har behov av en aktiv lokali- seringspolitik. Naturligtvis
            kan detta inte anses särskilt tillfredsställande från lokaliseringspolitisk
            synpunkt. Därtill kommer ju också att huvud- delen av företagen
            ställs utanför den förmån i skattelättnad, som en sådan användning
            av investeringsfonderna innebär. Erfarenheterna från tiden före
            den 1 juli 1965 ger vid handen, att be- skattningssystemets utformning
            kan ha stor positiv betydelse för det lokaliseringspolitiska syftet.
            Detta har bekräftats även genom åtgärderna efter den 1 juli 1965.
            Även i andra länder, där man mera genomgående
          </p>
          <p>
            Bihang till riksdagens protokoll 1966. 4 saml. Nr 620—0632
          </p>
          <pb facs="riksdagen-motions-pdf/data/1966/mot_1966__ak__620/mot_1966__ak__620-002.pdf"/>
          <p>
            2 Motioner i Andra kammaren, nr 620 år 1966
          </p>
          <p>
            använt skatteinstrumentet i lokaliseringspolitiken, har man noterat
            en positiv effekt. Vi finner det angeläget att skatteinstrumentet
            på ett mera konsekvent sätt kommer till användning även i vårt
            lands lokaliseringspolitik. Såsom framhållits ställde sig kommittén
            för näringslivets lokalisering skeptisk till tanken på en mera
            permanent användning av investeringsfonderna för lokaliseringspolitiken
            och förordade i stället särskild rätt till initial- avskrivning.
            Kommitténs bedömning var enligt vår mening välgrundad. Vår slutsats
            av detta är att frågan om den lämpligaste utformningen av ett
            lokaliseringspolitiskt skatteinstrument skyndsamt bör utredas.
            Även om det inte befinnes lämpligt att permanent använda investe-
            ringsfonderna i lokaliseringspolitiskt syfte, bör de dock i vissa
            lägen kunna användas för ändamålet. Såsom redovisats har så skett
            under den allra senaste tiden för viss kategori av företag efter
            regeringens prövning. Det är vår uppfattning, att investeringsfonderna
            i avvaktan på resultatet av den utredning som vi ovan förordat
            bör kunna användas i lokalise- ringspolitiskt syfte särskilt inom
            norra stödområdet och områden, som enligt riksdagens beslut kan
            bli därmed jämställda. Men det bör då ske enligt de generella
            bestämmelser som gällde för tiden fram t. o.m. den 30 juni 1965.
            Med stöd av vad ovan anförts får vi hemställa, att riksdagen måtte
            1. i skrivelse till Kungl. Maj:t anhålla om skyndsam ut- redning
            av frågan om en sådan utformning av beskatt- ningssystemet, att
            detsamma kan användas i den aktiva lokaliseringspolitikens syfte;
            samt 2. medge att investeringsfonderna inom lokaliserings- politiskt
            stödområde må användas i lokaliseringspolitiskt syfte tills vidare
            enligt de grunder, som gällde fram t.o.m. den 30 juni 1965.
          </p>
          <p>
            Stockholm den 26 januari 1966
          </p>
          <p>
            Gunnar Hedlund Lars Eliasson Nils G. Hansson i Sundborn i Skegrie
            Sven Vigelsbo Gustaf Svensson S. G.W. Wahlund i Vä Harald Larsson
            John Eriksson
          </p>
          <p>
            i Hedenäset i Bäckmora
          </p>
        </div>
      </div>
    </body>
  </text>
</TEI>
