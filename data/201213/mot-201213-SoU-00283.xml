<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00283">
  <teiHeader>
    <fileDesc>
      <titleStmt>
        <title>Patientintegritet</title>
        <author corresp="i-HsGsAzKWHQY5pjyAYNXAz7 i-9x2nw6aosA3pyEJfJTc1eD">av Maria Ferm och Ulf Holm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Patientintegritet</title>
          <idno type="rdwebb">H002So283</idno>
          <rs type="number">So283</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So283/text</ref>
          <ref type="dokument_url_html">http://data.riksdagen.se/dokument/H002So283</ref>
          <ref type="dokumentstatus_url_xml">http://data.riksdagen.se/dokumentstatus/H002So283</ref>
          <ref type="doc">http://data.riksdagen.se/fil/A0EFCB4A-B71D-4B03-BA32-D27C2D5C53C5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4D7pJa9KA5mV5uGpATCJNB" type="signed"/>
        <correspContext corresp="i-4D7pJa9KA5mV5uGpATCJNB">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-H88mEfdAheS5cv3kitiLiR" type="numbering">
          <date when="2012-10-04"/>
        </correspAction>
        <correspAction xml:id="i-WZhFjFrxzbZdaVfhMthoZo" type="submission">
          <date when="2012-10-02"/>
        </correspAction>
        <correspAction xml:id="i-F7vcSSRdQaotnrvmmcNJXT" type="transfer">
          <date when="2012-10-02"/>
        </correspAction>
        <correspAction xml:id="i-41Sh2atQWGoky7qon3PS6R" type="assigned"/>
        <correspContext corresp="i-41Sh2atQWGoky7qon3PS6R">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PHhssDoJXuY423wcbrUe56" type="motHeader"/>
      <div xml:id="i-E3yBLZPJQaae1eccvjJjCF" type="motBody">
        <div xml:id="i-6tCSita99hB66V7RLn98Z6" type="motProposal" subtype="förslag">
          <head xml:id="i-Q8AoRYppnKUHNqVEZFornm">
            Förslag till riksdagsbeslut
          </head>
          <list xml:id="i-G8gjnx78AL3bBiRa7WUH63" style="ol">
            <item xml:id="i-Kb6962cSP7wUwMifkHQcdd">
              Riksdagen tillkännager för regeringen som sin mening vad som
              anförs i motionen om en statlig utredning om hur patienters insyn
              och inflytande över journalen kan stärkas.
            </item>
            <item xml:id="i-82E7TmWJQSBuGdmk6j2n6f">
              Riksdagen tillkännager för regeringen som sin mening vad som
              anförs i motionen om att stärka sjukvårdshuvudmännens kontrollansvar
              för att förhindra obehöriga från att läsa journaler.
            </item>
            <item xml:id="i-8jwv2x1hUXTXFmC4a3BQRq">
              Riksdagen tillkännager för regeringen som sin mening vad som
              anförs i motionen om en samlad lagstiftning för patienträttigheter.
            </item>
            <item xml:id="i-GDGHE94PiPWfdGumsVfKeg">
              Riksdagen tillkännager för regeringen som sin mening vad som
              anförs i motionen om att frågan om register för befolkningsbaserad
              forskning bör regleras i lag i stället för förordning. 1
            </item>
            <item xml:id="i-HmyXSAvzVnXsXmzui6xECw">
              Riksdagen tillkännager för regeringen som sin mening vad som
              anförs i motionen om en översyn av de forskningsetiska reglerna.
              1
            </item>
          </list>
          <p xml:id="i-5MfmHkABhXiEk2hVhJ5i7A">
            1 Yrkandena 4 och 5 hänvisade till UbU.
          </p>
        </div>
        <div xml:id="i-6PvJYRkNtvnpAk6Nq1mBP4" type="motContent">
          <head xml:id="i-Knwnqpx4xpJzmqe1UBWKgh" type="h1">
            Motivering
          </head>
          <p xml:id="i-Xxv5rKgV7JsbMaaNCcUuTQ">
            För några år sedan rasade FRA-debatten. Skulle samhället få kartlägga
            miljontals svenskars digitala fotspår? Debatten bör handla även
            om genetiska fotspår, patienters integritet och hantering av journaler.
          </p>
          <head xml:id="i-QBax3icPWVY4Tmz3asCasa" type="h2">
            Patientjournaler
          </head>
          <p xml:id="i-JxXzK1RQdihwSGAZ9cy11D">
            Patientens journal beskriver alla patientens kontakter med hälso-
            och sjukvården och ger såväl patient som hälso- och sjukvårdspersonal
            ovärderlig kunskap för patientens vård och behandling. Journalen
            är en allmän handling som omfattas av den så kallade offentlighetsprincipen,
            men i stort sett allt innehåll i journalen omfattas av sekretess
            till skydd för den enskilde. Detta innebär att den som olovligen
            tittar i journalen kan dömas för brott och att sjukvårdshuvudmannen
            har ett mycket stort och viktigt ansvar för att se till så att
            innehållet i journalen endast kan användas av behörig personal.
            Samtidigt finns i dag regler som skyddar patientens rätt att få
            sina synpunkter dokumenterade och innehållet kan även ibland efter
            särskilt beslut förstöras, om patienten så önskar.
          </p>
          <p xml:id="i-8qk3gT9U5NHxqAztCCYd4q">
            Den ökade digitaliseringen av journalerna med så kallad sammanhållen
            journalföring, ställer ökade krav på sjukvårdshuvudmännen att
            skydda patienternas integritet och känsliga uppgifter. Vi anser
            därför att patientens möjligheter att ha insyn i innehållet i
            journalen, liksom vem eller vilka som tagit del av denna, ska
            stärkas. Dessutom ska sjukvårdshuvudmännens kontrollansvar förstärkas,
            så att inte obehöriga kan titta i journaler.
          </p>
          <p xml:id="i-V7xkqwvxdLP7WGt41ugk2V">
            Miljöpartiet vill se en statlig utredning om hur patientens insyn
            och inflytande över journalen kan stärkas och resultera i ett
            förslag till vem som bör ha juridiskt ägandeskap över journalen.
            Patientsäkerheten måste stå i centrum för en sådan utredning.
            Försiktighetsprincipen ska vara vägledande för ställningstagandet
            om eventuellt ändrad juridisk tillhörighet. Patientsäkerheten
            måste stå i centrum för en sådan utredning. Utredningen bör särskilt
            belysa hur en eventuell förändring av journalsystemen kan genomföras
            med hänsyn till patientens integritet och förstärkt patientsäkerhet.
            Detta bör riksdagen ge regeringen tillkänna som sin mening.
          </p>
          <head xml:id="i-DW8jTgnwU8kgdgKA1bACrm" type="h2">
            Samlad lagstiftning för patienträttigheter
          </head>
          <p xml:id="i-PQowQVHjvdeGSH59baLT2y">
            Samla patienträttigheter i en lagstiftning, skilj på utförare
            och patient i lagstiftningen. För att tydliggöra patientens rättigheter
            och samtidigt utförarnas skyldigheter bör lagstiftningen delas
            upp i två delar, istället för som idag där de delvis ligger tillsammans
            i hälso- och sjukvårdslagen, men också i annan lagstiftning som
            patientnämndslagen. Vi vill ha en lagstiftning med patienten i
            fokus. Detta bör riksdagen ge regeringen tillkänna.
          </p>
          <head xml:id="i-L4wHFpjQ8vjyt4w7uddYXh" type="h2">
            Register för befolkningsbaserad forskning
          </head>
          <p xml:id="i-4vjDBy1iBzxq6oCV8DuD1h">
            Biobanken Life Gene/Epi Health, startad av svenska universitet,
            har som idé att spara och kartlägga 500 000 svenskars gener genom
            att ta enkla urin- och blodprov. Förhoppningen bakom Life Gene
            är att med denna enorma biobank kunna kartlägga folksjukdomar.
            Hösten 2010 blev tusentals svenskar tillfrågade om de ville ingå
            i Life Genes biobank. Det gör över 20 000 svenskar idag. Därmed
            är biobanken en av de största i sitt slag i landet.
          </p>
          <p xml:id="i-DZF9jtMcAvZGQstrtkmet7">
            Life Genes insamling har stoppats av Datainspektionen, men överklagats
            av biobanken. En förordning för registret har tagits fram och
            skickats på remiss sommaren 2012. Vi ifrågasätter lämpligheten
            i förslaget, då datainsamling för forskningsändamål i många fall
            inte längre kommer att behöva etikprövas, och ställer oss frågande
            till huruvida det är förenligt med dataskyddsdirektivet. 1 Miljöpartiet
            anser, precis som Datainspektionen, att detta register för befolkningsbaserad
            forskning inte bör regleras genom förordning utan genom lagstiftning.
            Detta bör riksdagen som sin mening ge regeringen tillkänna.
          </p>
          <head xml:id="i-P8L9hvASmLjYrH8vPF21cE" type="h2">
            De forskningsetiska reglerna
          </head>
          <p xml:id="i-S8rt7vFYH5CwAi9P4pxFmJ">
            För att få människor att gå med i Life Genes biobank har de haft
            en mycket aktiv marknadsföring. Människor har kunnat lämna prover
            samtidigt som de erbjudits en hälsokontroll och lovats återkommande
            sådana. Den som är gravid och ansluter sig till Life Gene har
            också lovats en förlossningsplats i det befolkningstäta Stockholm.
            Ofta har deltagarna redan vid provtagningen via webben bekräftat
            att de godkänt alla villkor. Utgångspunkten när Datainspektionen
            nyligen tvingade Life Gene att avsluta insamlandet av prover var
            att vid känsliga personuppgifter måste den som ger sitt samtycke
            vara medveten om vad uppgifterna ska användas till. När det gäller
            Life Gene har bara sagts att proverna ska användas till forskning,
            men inte till vilken. De prover som Life Gene tar ska sparas under
            många år, oklart hur många, men troligen flera decennier. Ambitionen
            verkar vara att följa hela släkter över mycket lång tid.
          </p>
          <p xml:id="i-3BNSzWMZ6UQU1oQGrFoYFg">
            Det är också viktigt att väga Life Gene mot de andra hälsodataregister
            som redan existerar. Regeringen beslutar vilka hälsodataregister
            som ska finnas, men i Life Genes fall har sex svenska universitet
            själva fattat beslut om den största forskningssatsningen i Sverige
            någonsin. Karolinska Institutet är värd för projektet och har
            en ledande och koordinerande funktion. Övriga medverkande är universiteten
            i Lund, Göteborg, Linköping, Uppsala och Umeå.
          </p>
          <p xml:id="i-3TvztKXBrxh56EeeMbZAmj">
            Ännu har inte projektet medfört någon forskning, men det finns
            över 15 förfrågningar om att få använda biobanken. Den pilotstudie
            som tidigare varit aktuell blev inte av. Centrala etikprövningsnämnden
            ansåg att studien inte innehöll forskning, utan snarare utgjordes
            av ett uppbyggande av en infrastruktur för en forskning som inte
            var preciserad. Av den anledningen kunde inte någon etikprövning
            av Life Gene göras enligt Centrala etikprövningsnämnden enligt
            nuvarande lagstiftning, vilket är grundproblemet.
          </p>
          <p xml:id="i-DRMUpGVP4BL68McDAxEpws">
            Till detta kommer att en biobank som är tänkt att innehålla en
            halv miljon svenskars dna är intressant även kommersiellt. För
            oss är det inte tillräckligt med projektets goda intentioner,
            istället behövs tydliga statliga förordningar som ser till att
            trygga integritet, etik och forskning. Riksdagen bör ge regeringen
            tillkänna som sin mening att en nationell översyn av de forskningsetiska
            reglerna behöver göras.
          </p>
        </div>
        <div xml:id="i-LoiVeiQVcqDy3xnJq33tVG" type="motSignatures">
          <list xml:id="i-FewzKV8RTssu5BzTL6WQbi">
            <item xml:id="i-LA4ZK99wDAaxVsaeEW2PY9">
              Maria Ferm (MP)
            </item>
            <item xml:id="i-JJx7ydbRdKP9Xfptu3QQLa">
              Ulf Holm (MP)
            </item>
          </list>
        </div>
      </div>
    </body>
  </text>
</TEI>
