<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00397">
  <teiHeader>
    <fileDesc>
      <titleStmt>
        <title>Utredning av våldsbrott mot barn</title>
        <author corresp="i-17NC28Tx5CZ5mzwYAUHKqv">av Monica Green (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utredning av våldsbrott mot barn</title>
          <idno type="rdwebb">GU02Ju397</idno>
          <rs type="number">Ju397</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju397/text</ref>
          <ref type="dokument_url_html">http://data.riksdagen.se/dokument/GU02Ju397</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju397</ref>
          <ref type="doc">http://data.riksdagen.se/fil/9E279987-C0AF-4061-A1B3-5919E6B49660</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YBnwxKJAjbXyv9JvDTUuL6" type="signed"/>
        <correspContext corresp="i-YBnwxKJAjbXyv9JvDTUuL6">
          <note type="signatory" corresp="i-17NC28Tx5CZ5mzwYAUHKqv"/>
        </correspContext>
        <correspAction xml:id="i-C5ah6rut7Tfeg7yXaRnoQr" type="referral">
          <date when="2006-11-07"/>
        </correspAction>
        <correspAction xml:id="i-AsRdfDsxvjKFUQ1JWTwGQT" type="dismissal">
          <date when="2006-11-07"/>
        </correspAction>
        <correspAction xml:id="i-HCQv61NvTqjJdQUWBYfgzp" type="numbering">
          <date when="2006-11-02"/>
        </correspAction>
        <correspAction xml:id="i-FqXugwYhtjoMrVFe1VvCVU" type="submission">
          <date when="2006-10-31"/>
        </correspAction>
        <correspAction xml:id="i-XCvVBhQb9BNExwg9P2qCyD" type="transfer">
          <date when="2006-10-31"/>
        </correspAction>
        <correspAction xml:id="i-AVacrJCXR3UFtoeuKfwuE1" type="assigned"/>
        <correspContext corresp="i-AVacrJCXR3UFtoeuKfwuE1">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CjCJ1JgLWjFX1z7TfZHKm" type="motBody">
        <div xml:id="i-3gpCP3GVc7q2TuSsvwu7Ag" type="motProposal" subtype="förslag">
          <head xml:id="i-LD6f1XLSKT5vRbyCC6Hj2G">
            Förslag till riksdagsbeslut
          </head>
          <list xml:id="i-QE7D2qrGN7jw4v5Fn4V7hg" style="ol">
            <item xml:id="i-YRvDKxgBnvmZNJP4MaW12c">
              Riksdagen tillkännager för regeringen som sin mening vad som
              i motionen anförs om en analys av skillnaderna mellan länen när
              det gäller polisanmälningar om våldsbrott mot barn.
            </item>
            <item xml:id="i-EPdC3q6BJAyc3NE4KnVAjs">
              Riksdagen tillkännager för regeringen som sin mening vad som
              i motionen anförs om en översyn av hur polisresurserna för våldsbrott
              mot barn är fördelade över landet samt hur de är prioriterade
              i förhållande till annan brottsbekämpning.
            </item>
          </list>
        </div>
        <div xml:id="i-6MySohLAUEQeEgGNsg7CEg" type="motContent">
          <head xml:id="i-FZaNigi5rt28ox2SYxYqGm" type="h1">
            Utredning av våldsbrott mot barn
          </head>
          <head xml:id="i-YF6XvqFgDU195b5qbxjdLb" type="h1">
            Motivering
          </head>
          <p xml:id="i-NXbU2uwGo3u1kjmq3ku3YS">
            Den socialdemokratiska regeringen tog flera viktiga och nödvändiga
            initiativ för att göra det möjligt att mäta polisens arbete. Det
            är därför viktigt att fortsätta på den inslagna vägen och gå vidare
            med den kartläggning och analys som påbörjats. Det finns stora
            skillnader mellan länen i landet och det är viktigt att hitta
            instrument för att möjliggöra mätningar av den statistik som förs.
          </p>
          <p xml:id="i-JFB3eGY27rG5iJ2GQiqQ4C">
            År 2005 fick polisen enligt Brå 11 692 anmälningar om misstänkt
            barnmisshandel eller sexuella övergrepp mot barn under 15 år.
            Drygt 70 procent av ärendena rör misshandel av barn. Statistiken
            visar att antalet polisanmälningar om vålds- och sexualbrott mot
            barn varierar kraftigt över landet. Med hänsyn tagen till befolkningsmängd
            hade till exempel det län med högst antal polisanmälningar om
            misshandel av små barn tre gånger fler anmälningar än de med lägst
            antal anmälningar. Det finns anledning att analysera vad de stora
            skillnaderna beror på.
          </p>
          <p xml:id="i-9yGX7Z1DkjPzXAb8aMYCsw">
            I Sverige finns drygt 17 000 poliser. Av dessa är cirka 250 barnutredare,
            som har som huvudsakligt uppdrag att arbeta med våldsrelaterad
            brottslighet mot barn. Till skillnad från polisverksamheten i
            övrigt är de flesta cirka tre fjärdedelar av de utövande barnutredarna
            kvinnor. De flesta är operativt placerade på kriminalrotlar/enheter,
            men ibland arbetar de även inom den så kallade närpolisen. I flera
            länspolisdistrikt arbetar de i grupper och har nödvändiga resurser
            för att kunna genomföra sitt arbete på ett professionellt sätt.
            I andra polisdistrikt har barnutredarnas villkor fått stå tillbaka
            för andra prioriterade områden. I flera fall arbetar de helt ensamma.
            Någon särskild nationell resursenhet kopplad till bekämpning av
            våldsbrott mot barn finns inte, till skillnad mot flera andra
            brottsområden.
          </p>
          <p xml:id="i-MtcMaM3ArwEHQAz549m1XT">
            I en kartläggning från Rädda Barnen från våren 2005 om våldsbrott
            mot barn ställdes antalet anmälda våldsbrott mot barn 2004 i relation
            till antalet barnutredare i respektive polisdistrikt, i syfte
            att få fram en jämförande bild av polisens utredningsresurser
            för dessa brott. Kartläggningen visade att polisens resurser att
            utreda våldsbrott mot barn skiljer sig kraftigt över landet. På
            Gotland har en barnutredare i genomsnitt 20 polisanmälningar om
            våldsbrott mot barn att utreda. I Västmanland ska varje barnutredare
            i snitt utreda 94 polisanmälningar per år.
          </p>
          <p xml:id="i-KLnfqJGEFU8mU87eJGHp3v">
            Artikel 19 i FN:s konvention om barnets rättigheter slår fast
            att barnet har rätt till skydd mot våld och övergrepp. Rädda Barnens
            kartläggning visar hur olika polisen har valt att prioritera sina
            resurser för att utreda våldsbrott mot barn i olika delar av landet.
            Det finns en uppenbar risk att skillnaderna i polisens prioriteringar
            av dessa brott återspeglar barns ställning som brottsoffer. Prioriteringarna
            påverkar rimligen barnets möte med polisen och barnets rättssäkerhet.
            Ur ett barnrättsperspektiv är detta oacceptabelt och måste rättas
            till.
          </p>
          <p xml:id="i-MDFk3TcC7utA8G31r2pF92">
            De stora skillnaderna mellan polisdistriktens prioriteringar
            av dessa brott kan också få konsekvenser för polisens möjligheter
            att samverka med andra myndigheter kring våldsutsatta barn. Brister
            i samverkan mellan myndigheter kring barn i rättsprocessen är
            i dag ett stort problem.
          </p>
          <p xml:id="i-9gLk6mJginb5PuzJEsPH56">
            Varje barn har rätt till en rättssäker utredning, oavsett var
            de bor i landet. Det är därför angeläget att Rikspolisstyrelsen
            omgående ser över hur polisresurserna för våldsbrott mot barn
            är fördelade över landet samt prioriterade i förhållande till
            annan brottsbekämpning.
          </p>
        </div>
        <div xml:id="i-CMxvdufbdnPm7FTmhoYWNF" type="signatureBlock">
          <list xml:id="i-DB4Wr2B2Py1ztKkMvuXKkF">
            <item xml:id="i-XrfrC4NRzduFBp5For3nTx" who="i-17NC28Tx5CZ5mzwYAUHKqv" type="signature">
              Monica Green (s)
            </item>
          </list>
        </div>
      </div>
    </body>
  </text>
</TEI>
