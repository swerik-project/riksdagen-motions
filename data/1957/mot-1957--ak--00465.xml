<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00465">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__465/mot_1957__ak__465-001.pdf"/>
      <fw xml:id="i-Njyg6C84DJFmGFnCHdfEt6">
        Nr 465—473 Motioner i Andra kammaren, nr 465 år 1957 1
      </fw>
      <div xml:id="i-CRiEvdHiqJTFVp8QRwz4N7" type="motHeader">
        <div xml:id="i-CUmhnTMjkaUShg9wsLqnJM" type="motTitle"/>
        <div xml:id="i-8PkZCT8uEJT6uGkQMsF6rC" type="motSubmissionInfo"/>
      </div>
      <div xml:id="i-NSWRNkx392jNM1AyFL1UkN" type="motBody">
        <div xml:id="i-XyqjQstEAzsBz3ms16qnQ">
          <p xml:id="i-KPrpgC35wButLSiy3xqraG">
            Nr 465
          </p>
          <p xml:id="i-X3uEhi3mieceNRGsHMr8im" type="titleString">
            Av herr Ohlin m. fl., angående riktlinjerna för den ekonomiska
            politiken samt om vissa sparfrämjande åtgärder.
          </p>
          <p xml:id="i-FNyk9kN9woorAmyk5wPd3K">
            Två olika slags inställning till vårt lands ekonomiska politik
            har under de senaste åren allt tydligare framträtt i den politiska
            debatten. Den ena hyser starka sympatier för en fortsatt utvidgning
            av statens dirigerande och reglerande verksamhet. Denna åskådning
            är statisk. Den räknar med givna ramar för den ekonomiska verksamheten
            och anser självklart att en ökning av investeringen på en punkt
            måste föranleda motsvarande minskning på en annan punkt. Långtgående
            ingrepp i inkomst- och förmögenhetsfördel- ningen rekommenderas
            utan att nämnvärd uppmärksamhet ägnas åt de återverkningar som
            därav kan följa på kapitalbildning, initiativ, produk- tionsökning
            och följaktligen även på utvecklingen av de mindre bemedlade folkgruppernas
            levnadsstandard. Den andra inställningen till den ekono- miska
            politiken innebär en viss skepsis till en statlig och byråkratisk
            di- rigerande verksamhet och vill lägga motvikten på ett system
            som upp- muntrar varje enskild till produktiva insatser. Prisbildningen
            tilldelas där- för en mera central roll. Det gäller här ett mera
            dynamiskt betraktelsesätt. Som en huvuduppgift framstår att utforma
            en klok politik, som vidgar ra- marna för investeringar genom
            att stimulera fill ökat sparande och till ökade ansträngningar.
            Konsekvenserna härav för skattepolitiken och för- svaret av penningvärdet
            är uppenbara. Den meningsriktning vi företräder ansluter sig bestämt
            till den senare linjen. Vi är anhängare av en rörlig ränta som
            ett viktigt led i en aktiv penning- och konjunkturpolitik, medan
            den mera statligt dirigerande rikt- ningen hyser sympatier för
            en fastlåst ränta och gärna vill ersätta ränterör- ligheten med
            olika reglerande åtgärder. För oss framstår uppmuntran till sparande
            som en huvudpunkt i varje sunt ekonomiskt-politiskt program. Vi
            pekar här nedan på en rad åtgärder i detta syfte. Av största betydelse
            är också att produktiva investeringar som kan leda till en snabb
            produktionsökning eller kostnadssänkning inte hindras, me- dan
            en offentlig reglering släpper fram andra i mindre grad produktiva
            investeringar. Därigenom bromsas produktionens utveckling och
            ökas ris- kerna för prisstegring. Den ”avsaktning” av den industriella
            produktionsstegringen som fram- trätt det senaste året inger allvarliga
            betänkligheter. Att under sådana för- hållanden lägga en serie
            extra pålagor på företagsamheten kan inte försva-
          </p>
          <p xml:id="i-RqzF5qe5kALo6CPyf4GZXC">
            1 Bihang till riksdagens protokoll 1957. 4 saml. Nr 465—473.
          </p>
          <pb facs="riksdagen-motions-pdf/data/1957/mot_1957__ak__465/mot_1957__ak__465-002.pdf"/>
          <fw xml:id="i-GWzqyS3VCAEnWyqttY9PED">
            2 Motioner i Andra kammaren, nr 465 år 1957
          </fw>
          <p xml:id="i-Cy8n7oQysYLvdrVQPn6ABk">
            ras. En dylik politik utgör väl snarast ett resultat av gamla
            socialistiska komplex hos några ledande socialdemokratiska politiker.
            Socialdemokra- tiens gamla avoghet mot ”kapitalister” och kapital
            i enskild hand spelar allt fortfarande de styrande allvarliga
            spratt och hindrar en saklig bedöm- ning av villkoren för en ur
            hela folkets synpunkt önskvärd ekonomisk ut- veckling. Enligt
            vår mening är en snabb och omfattande enskild kapital- bildning
            vida att föredraga framför ett statligt tvångssparande. I längden
            medför den icke endast betydande ekonomiska fördelar utan också
            bättre betingelser för individens frihet än de som finns i ett
            samhälle med en av det allmänna helt dominerad politik. Om staten
            genom en serie åtgärder riskerar att minska den enskildes be-
            hov av sparande — t. ex. för bostad, trygghet på ålderdomen m.
            m. — bör staten lägga sig vinn om att åtgärderna utformas så,
            att denna negativa effekt på sparandet undgås. Några möjligheter
            härtill berörs i det följande, men denna synpunkt kan utan tvivel
            ges en mera vidsträckt tillämpning. En ekonomisk politik som bygger
            på förtroende och samverkan mellan det allmänna, näringslivet
            och löntagarna leder utan tvivel till bättre resul- tat än det
            som eljest kan uppnås. Det är beklagligt att vår ekonomiska po-
            litik under senare år utformats utan väsentligt beaktande av detta
            viktiga faktum. Genom ett doktrinärt fasthållande vid olika regleringar,
            fastlåst ränta, sparfientlig skattepolitik m. m. under större
            delen av efterkrigstiden, har regeringen ett betydande ansvar
            för att de ekonomiska framtidsutsikterna nu ter sig mörkare än
            vad man tidigare räknat med. Genom sin under- låtenhet att i rimlig
            grad skydda penningvärdet har staten bidragit till att sparviljan
            skadats och investeringsmöjligheterna beskurits. Därigenom in-
            skränkes utrymmet för den förbättring av reallöner och andra inkomster
            som är förenligt med ett fast penningvärde under de närmaste åren.
            På så sätt har stora svårigheter i onödan uppkommit också för
            den ekonomiska politiken på kort sikt, vilken under alla omständigheter
            skulle haft svåra problem att lösa. Vi vill understryka att denna
            omedelbara ekonomiska politik bör ses inte bara ur synpunkten
            av den samhällsekonomiska balansens bevarande utan man bör lika
            mycket beakta verkan på framstegstakten och möjligheterna till
            standardhöjning. Å andra sidan är det icke motiverat att av den
            nuva- rande generationen begära hur stora uppoffringar som helst
            för att under- lätta en ytterligare standardhöjning för nästa
            generation, som om freden bevaras under alla omständigheter kan
            räkna med en väsentligt högre lev- nadsstandard än den nuvarande.
            Särskilt är det omotiverat, att på grund av sådana hänsyn till
            standarden på lång sikt tillgripa metoder för den eko- nomiska
            politiken, som skulle avsevärt försvåra en lösning av de aktuella
            problemen.
          </p>
          <pb facs="riksdagen-motions-pdf/data/1957/mot_1957__ak__465/mot_1957__ak__465-003.pdf"/>
          <fw xml:id="i-2P9pn6M9jE141gwLn85snw">
            Motioner i Andra kammaren, nr 465 år 1957 3
          </fw>
          <p xml:id="i-NEJgdtFGH6QTD4mr2tyTYC">
            Uppenbart är att en viss restriktivitet för närvarande är nödvändig.
            Inte endast i fråga om de offentliga utgifterna utan i fråga om
            den ekonomiska politiken i allmänhet. De former under vilka denna
            politik skall utövas bör bestämmas med hänsyn till deras större
            eller mindre återhållande verkan på framstegstakten. Som av det
            ovan sagda framgår, har de styrande inte sällan underlåtit detta.
            Alldeles särskilt betydelsefullt blir det att produk- tionsstegringen
            inte i onödan försvåras under en period då, som fallet är under
            de närmaste tre åren, en förkortning av arbetstiden förestår.
            Det kan nämligen inte undgås att en arbetstidsförkortning i viss
            mån begränsar den årliga produktionsökningen särskilt under de
            första åren. En viktig förutsättning för att inflation skall kunna
            undgås är att den samhällsekonomiska balansen mellan investering
            och sparande bibehålles. Skall detta bli möjligt och ett tillräckligt
            utrymme beredas viktiga investe- ringar måste sparandet ökas.
            Väldiga statliga budgetöverskott, som till större delen täcker
            statens kapitalinvesteringar, är inte en säker väg att öka kapitalbildningen
            och stegra produktionen. Det är bättre att staten har ett något
            mindre överskott på driftbudgeten än att öka detta med produk-
            tionshämmande skatter, som allvarligt skadar den enskildes sparvilja
            och arbetslust. Däremot är det angeläget att statens finanser
            stärkes genom stor återhållsamhet med nya statliga utgifter och
            genom att man steg för steg avvecklar väsentliga delar av den
            subventionspolitik, som vuxit fram under efterkrigstiden. Framför
            allt kräves en målmedveten politik som syftar till en ökning av
            sparandet. Som ovan påpekats är det av central betydelse att en
            serie av olika åt- gärder genomföres i syfte att stimulera en
            ökning av det frivilliga sparan- det. Statsmakternas attityd bör
            med andra ord göras mera sparinställd. Vi pekar här nedan på ett
            antal olika åtgärder som bör ingå i en sådan mera sparvänlig politik.
            Vissa av dem bör kunna genomföras relativt snart, me- dan andra
            synes böra föregås av en något mera tidskrävande utredning. Innan
            vi i uppräkningens form anger några olika tänkbara sparfräm- jande
            åtgärder, vill vi framhålla följande. För fem år sedan föreslog
            vi, att en undersökning skulle göras rörande sparandets struktur,
            omfattning och motiv. Denna framställning avvisades då av riksdagens
            majoritet. Se- nare — under fjolåret — har en undersökning i sådant
            syfte, ehuru av rätt begränsad omfattning, påbörjats av konj unkturinstitutet.
            I årets statsverks- proposition begär finansministern ett utökat
            anslag för fortsättande och ut- vidgning av sparandeundersökningen.
            För vår del vill vi starkt understryka betydelsen av denna undersökning
            och betona det angelägna i att arbetet bedrives i sådan takt att
            resultatet, vilket kan bli vägledande för fortsatta och intensifierade
            åtgärder i sparfrämjande syfte, framkommer så snart som möjligt.
            Sparandeundersökningen bör självfallet inte hindra att särskilda
            spar-
          </p>
          <pb facs="riksdagen-motions-pdf/data/1957/mot_1957__ak__465/mot_1957__ak__465-004.pdf"/>
          <fw xml:id="i-6TR4ingq9XeMegMDYSzDfN">
            4 Motioner i Andra kammaren, nr 465 år 1957
          </fw>
          <p xml:id="i-LFr3hi9rmzeW4sBPQyUcLf">
            främjande åtgärder, om vilka man har anledning tro att de blir
            effektiva och ändamålsenliga, vidtages redan nu eller parallellt
            med undersökningen.
          </p>
          <p xml:id="i-MASUBqQeuN8v6BGE173Fes">
            1. Premiering av kontantsparande
          </p>
          <p xml:id="i-JyZFbPhPmcT6ohqc3dhvXX">
            En väg att öka det enskilda sparandet är en särskild premiering
            av vissa former av kontant sparande. Vissa skäl talar för att
            sådan premiering sker i form av skattelättnad eller skattebefrielse
            för sparat belopp. Ett uppslag i denna riktning har vid årets
            riksdag givits i motionen I1:459 av herr Koll- berg m. fl. Det
            bygger på principen att om skattskyldig visar att han ökat sitt
            sparande under ett år medges han rätt att vid taxeringen avdraga
            det sparade beloppet om det insättes på sparkonto. Vad konstruktionen
            i övrigt gäller hänvisar vi till nyssnämnda motion. I en annan
            motion — I: 312 av hr Lindblom m. fl. samt II: 383 av hr Sjölin
            m.fl. — har man i samband med behandlingen av frågan om möjligheterna
            att medge lindrigare beskattning av mer- eller extrainkomster
            påpekat, att det i ett sådant system skulle vara tänkbart att
            infoga ett element av spar- stimulans.
          </p>
          <p xml:id="i-Jy8MMbiyNbMPXpMFNziKcv">
            2. Sparande med penningvärdegaranti
          </p>
          <p xml:id="i-GfvkwiJebWurji9RAPBuDx">
            En av orsakerna till det otillräckliga sparandet för närvarande
            är att allmänheten till följd av den under lång tid fortgående
            penningvärdeför- sämringen förlorat förtroendet vis å vis möjligheterna
            att hålla ett någor- lunda stabilt penningvärde och därmed blivit
            mindre benägen till sparande i kontanta former. Ett med hänsyn
            till det inträdda läget möjligt medel att återställa sparviljan
            är att på olika vägar bereda värdesäkring åt sparade medel. Här
            gäller det givetvis i främsta rummet det långfristiga sparandet.
            Den sparform som då i första hand kommer in i bilden är försäkringsspa-
            randet, dvs. vanlig liv- och kapitalförsäkring, vilket torde vara
            den utan jämförelse mest utbredda långfristiga sparformen bland
            allmänheten. Här reser sig problemet om möjligheterna att åstadkomma
            någon form av värde- säkring för försäkringssparandet. På olika
            håll i utlandet, t. ex. i USA och Holland, har olika former i
            detta syfte byggts upp och även vunnit bred anslutning. Samtliga
            dessa former bygger på en anknytning till aktiemark- naden. Möjligheterna
            att genomföra liknande anordningar i Sverige förutsätter en ändring
            av gällande lagstiftning rörande försäkringsföretagens placerings-
            rätt. Möjligheterna att placera i sakvärden, t. ex. aktier, är
            strängt begrän- sade för närvarande. På olika håll inom försäkringsvärlden
            har man tagit upp detta viktiga problem och förordat att frågan
            om en liberalisering av placeringsreglerna tas upp till prövning.
            Både indexreglerade lån och aktier kan representera framkomliga
            vägar.
          </p>
          <pb facs="riksdagen-motions-pdf/data/1957/mot_1957__ak__465/mot_1957__ak__465-005.pdf"/>
          <fw xml:id="i-CctyCd1nzqmv8MpYFZSBhr">
            Motioner i Andra kammaren, nr 465 år 1957 5
          </fw>
          <p xml:id="i-JNBR153EU8M17otD9fUTBo">
            Vi vill för vår del förorda att möjligheterna att genomföra någon
            form av penningvärdegaranti åt långfristigt kontantsparande, t.ex.
            försäkrings- sparande, göres till föremål för en särskild undersökning.
            Erfarenheterna i utlandet bör härvid beaktas.
          </p>
          <p xml:id="i-NT6r3pWYabWhqcvRhsPkwF">
            3. Vidgat aktiesparande
          </p>
          <p xml:id="i-NhZRXuoXS28j8sTc7fjqn6">
            En annan åtgärd i syfte att bereda större möjligheter till sparande
            i mera penningvärdegaranterade former är att söka bredda det direkta
            aktiespa- randet bland mindre och medelstora inkomsttagare. En
            åtgärd i detta spe- ciella syfte, som vi i motioner vid tidigare
            riksdagar pekat på, är bildandet av investeringsbolag, som placerar
            sina medel i aktier och sedan i sin tur erbjuder allmänheten att
            bli delägare genom förvärv av andelar i små va- lörer. Vi har
            förut påpekat, att de investeringsbolag, som för närvarande finns
            i vårt land, inte lyckats nämnvärt bredda kretsen av aktieägare.
            Den svenska aktiemarknaden är fortfarande uppbyggd på den förutsättningen
            att det endast uppträder ett relativt litet antal köpare och att
            dessa placerar förhållandevis stora belopp. Vissa åtgärder i syfte
            att stimulera till en breddning av aktieägandet har nyligen föreslagits
            av Fondhandlarföreningen i Stockholm och vissa affärs- banker,
            vilka bl. a. rekommenderar bildande av s. k. aktiesparklubbar.
            Som vi påpekade i motioner år 1956 torde vissa ändringar i gällande
            lagstift- ning vara erforderliga för att gynnsammare förutsättningar
            för dessa initia- tiv att öka aktiesparandet skall åvägabringas.
            Lagstiftningen bör därför överses så att de hinder som nu finns
            i möjligaste mån undanröjes.
          </p>
          <p xml:id="i-3HZwvqnnbbKqtouMXd67NT">
            Särskilt bostadssparande
          </p>
          <p xml:id="i-FKd27bPLbypL7LzLmrNGks">
            Olika uppslag att stimulera bostadssparandet har framkommit under
            senare år. Vid fjolårets riksdag framlade vi ett förslag till
            bostadssparande som byggde på tanken att den som presterade ett
            visst sparande skulle av det allmänna beredas möjligheter att
            snabbare erhålla bostad. I motion nr II:464 vid årets riksdag
            har samma uppslag utformats vidare. Vi hän- visar här till denna
            motion. Med hänvisning till vad som ovan anförts hemställes,
          </p>
          <p xml:id="i-RhDaNr9zKj3kzzyf8cx28s">
            1. att riksdagen vid uppdragande av riktlinjerna för den ekonomiska
            politiken måtte beakta de synpunkter vi ovan anfört; 2. att riksdagen
            i skrivelse till Kungl. Maj:t måtte hemställa om en undersökning
            beträffande möjligheterna att genom- föra sådana åtgärder för
            stimulans av det frivilliga sparan- det, som icke är tillräckligt
            utredda för att bli föremål för
          </p>
          <pb facs="riksdagen-motions-pdf/data/1957/mot_1957__ak__465/mot_1957__ak__465-006.pdf"/>
          <fw xml:id="i-TBeUxhhwvaVdw5gGfvTgav">
            Motioner i Andra kammaren, nr 465 år 1957
          </fw>
          <p xml:id="i-FYRGF2HdTQsgyjvG6jyAkJ">
            beslut vid årets riksdag, varvid särskild uppmärksamhet ägnas
            möjligheten att genomföra penningvärdesäkring åt det långfristiga
            sparandet främst bank- och försäkrings- sparandet; samt att riksdagen
            i skrivelse till Kungl. Maj:t måtte hemstäl- la om undersökning
            av det allmännas möjlighet att genom ändring eller komplettering
            av rådande lagstiftning under- lätta tillkomsten av aktiesparklubbar,
            investeringsbolag eller investeringsfonder med låga aktievalörer
            eller andra liknande institutioner i avsikt att skapa en fördelaktig
            form för mindre inkomsttagares sparande och öka till- gången på
            aktivt kapital.
          </p>
          <p xml:id="i-NrVhiVe7sN8K1Je3a5S4X1" type="date">
            Stockholm den 26 januari 1957
          </p>
          <div xml:id="i-GxvS57yVHTEHR8os1E6Fjo" type="signatureBlock">
            <list xml:id="i-Sk8u5BaaostSqHK867APUo">
              <item xml:id="i-SiZUZSuUMC9EWnsUDEUpia" who="unknown" type="signature">
                Bertil Ohlin O Malmborg Wald
              </item>
              <item xml:id="i-Tdwqi2KUqJ4iCtJsCs8dJF" who="unknown" type="signature">
                Svensson Henning Gustafsson Per A Johnsson Sven Gustafson i Skellefteå
                Kastanjegården i Göteborg
              </item>
            </list>
          </div>
          <p xml:id="i-NgFiZE6QKN7n8AZJ3sdWez">
            Bertil von Friesen Sven Wedén Ragnhild Sandström
          </p>
        </div>
      </div>
    </body>
  </text>
</TEI>
