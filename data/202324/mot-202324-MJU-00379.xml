<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-00379">
  <teiHeader>
    <fileDesc>
      <titleStmt>
        <title>Marina miljöer och vattenvård</title>
        <author corresp="i-4ZkLHMg6vPcEX3Frt3eS97">av Beatrice Timgren m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:379 av Beatrice Timgren m.fl. (SD)</title>
          <idno type="rdwebb">HB02379</idno>
          <rs type="number">379</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB02379/text</ref>
          <ref type="dokument_url_html">https://data.riksdagen.se/dokument/HB02379</ref>
          <ref type="dokumentstatus_url_xml">https://data.riksdagen.se/dokumentstatus/HB02379</ref>
          <ref type="pdf">https://data.riksdagen.se/fil/131EB935-EE65-4ED2-9085-0904B09EE421</ref>
          <ref type="docx">https://data.riksdagen.se/fil/8E1A4B31-5384-49D5-A271-0C17CA355A4C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4ZkLHMg6vPcEX3Frt3eS97</idno>
            <name>Beatrice Timgren</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-2dwC5U2RuvHwfhzcwB91oo</idno>
            <name>Mattias Eriksson Falk</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2L1viALrkRmHG3vG1BdPfd" type="signed"/>
        <correspContext corresp="i-2L1viALrkRmHG3vG1BdPfd">
          <note type="signatory" corresp="i-4ZkLHMg6vPcEX3Frt3eS97"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-2dwC5U2RuvHwfhzcwB91oo"/>
          <note type="signatory" corresp="i-5ZFvYGqAt58ARxiYtJEYLV"/>
        </correspContext>
        <correspAction type="submitted" xml:id="i-5mDcKUdPie3c1u4Cesmski">
          <date when="2023-09-29"/>
          <time when="14:48:45"/>
        </correspAction>
        <correspAction type="reviewed" xml:id="i-MdhboXcjkMQQhy6jHhDQbg">
          <date when="2023-09-30"/>
          <time when="11:18:19"/>
        </correspAction>
        <correspAction type="referred" xml:id="i-MYmfSBF9nMTowrbbaZxfUR">
          <date when="2023-10-17"/>
        </correspAction>
        <correspAction type="assigned" xml:id="i-5P1Tdi5Hbc4vv6eyzLTFKw">
          <date when="2024-05-02"/>
          <time when="15:55:14"/>
        </correspAction>
        <correspContext corresp="i-5P1Tdi5Hbc4vv6eyzLTFKw">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-HR7RbDXHtakQz1TSFEWEid"/>
        <correspContext corresp="i-HR7RbDXHtakQz1TSFEWEid">
          <ref type="uppgift">2023/24:CU16</ref>
          <ref type="ref_dok_id">HB01CU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU16</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HuHDc1ZFoVq2XsoFNZD27k"/>
        <correspContext corresp="i-HuHDc1ZFoVq2XsoFNZD27k">
          <ref type="uppgift">2023/24:MJU12</ref>
          <ref type="ref_dok_id">HB01MJU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU12</ref>
          <ref type="ref_dok_titel">Naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JfdJQ7XA7NQfF1Ly9wVo6b"/>
        <correspContext corresp="i-JfdJQ7XA7NQfF1Ly9wVo6b">
          <ref type="uppgift">2023/24:MJU16</ref>
          <ref type="ref_dok_id">HB01MJU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU16</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6qLCbwsCC8AisCRH1Joru4"/>
        <correspContext corresp="i-6qLCbwsCC8AisCRH1Joru4">
          <ref type="uppgift">2023/24:MJU17</ref>
          <ref type="ref_dok_id">HB01MJU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU17</ref>
          <ref type="ref_dok_titel">Cirkulär och giftfri ekonomi och Riksrevisionens rapport om hantering av uttjänta solcellspaneler och vindturbinblad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:379 av Beatrice Timgren m.fl. (SD) Marina miljöer och vattenvård</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-Si6hVQvEBBWu95Z9MVpdEo">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-D7dYvXuanBc1bYVHCggJ5g">
              Riksdagen ställer sig bakom det som anförs i motionen om att
              intensifiera arbetet med att återställa Östersjön mot bakgrund
              av de senaste decenniernas hårda miljöbelastning och tillkännager
              detta för regeringen.
            </item>
            <item sortKey="Yrkande 2" xml:id="i-6n6naebhRw5DXZHaWLVNSk">
              Riksdagen ställer sig bakom det som anförs i motionen om att
              strukturkalkning bör lyftas fram som en åtgärd som underlättar
              upptag av näringsämnen för att minska läckage från jordbruk och
              tillkännager detta för regeringen.
            </item>
            <item sortKey="Yrkande 3" xml:id="i-5y7Wi15J3pY1a6NtKnjqxp">
              Riksdagen ställer sig bakom det som anförs i motionen om att
              på EU-nivå se över förutsättningarna för en kvotplikt på icke-jungfrulig
              fosfor och kväve och tillkännager detta för regeringen.
            </item>
            <item sortKey="Yrkande 4" xml:id="i-2f1MPvHdcjWzPEkB2D9qHR">
              Riksdagen ställer sig bakom det som anförs i motionen om att
              inom ramen för Helcom (Helsingforskommissionen) arbeta för att
              ytterligare bredda och fördjupa det regionala samarbetet i Östersjöregionen
              och tillkännager detta för regeringen.
            </item>
            <item sortKey="Yrkande 5" xml:id="i-8EyR1MDFX2m3CirwWjJGmZ">
              Riksdagen ställer sig bakom det som anförs i motionen om att
              statligt stöd även bör kunna utgå till dränering i samband med
              strukturkalkning och tillkännager detta för regeringen.
            </item>
            <item sortKey="Yrkande 6" xml:id="i-2p1ZWMuwebVZLTQtusXbss">
              Riksdagen ställer sig bakom det som anförs i motionen om att
              regeringen i sitt arbete bör beakta behoven av ökade forskningsinsatser
              för att finna effektiva metoder för att minska näringstillförseln
              från jordbruket och tillkännager detta för regeringen.
            </item>
            <item sortKey="Yrkande 7" xml:id="i-59RX1Urd8ZiqUKF1Fh39FF">
              Riksdagen ställer sig bakom det som anförs i motionen om arbetet
              på EU-nivå med återvunnen fosfor och kväve och tillkännager detta
              för regeringen.
            </item>
            <item sortKey="Yrkande 8" xml:id="i-F8c9BZTEH6Dr17PVYfzYfD">
              Riksdagen ställer sig bakom det som anförs i motionen om att
              främja användningen av buffertremsor längs vattendrag och sjöar
              för att minska näringsläckage från jordbruksmark och tillkännager
              detta för regeringen.
            </item>
            <item sortKey="Yrkande 9" xml:id="i-GReoEnfWsxonRZv8PS4pXL">
              Riksdagen ställer sig bakom det som anförs i motionen om att
              stödja precisionstillämpning av gödsel och bekämpningsmedel inom
              jordbruket för att minska övergödning och tillkännager detta för
              regeringen.
            </item>
            <item sortKey="Yrkande 10" xml:id="i-MRif3PLh9QnvJnknwoqR9A">
              Riksdagen ställer sig bakom det som anförs i motionen om att
              öka övervakningen och rapporteringen av näringsläckage från jordbruksmark
              och andra källor för att identifiera och vidta åtgärder mot övergödning
              och tillkännager detta för regeringen.
            </item>
            <item sortKey="Yrkande 11" xml:id="i-HMCxi2rWXrkL93Wd4QFrAS">
              Riksdagen ställer sig bakom det som anförs i motionen om att
              utreda vilka täckgrödor som är lämpliga för svenskt klimat och
              jordbruk och tillkännager detta för regeringen.
            </item>
            <item sortKey="Yrkande 12" xml:id="i-Wm3oNPkvRi91HjeFNTsk2q">
              Riksdagen ställer sig bakom det som anförs i motionen om att
              erbjuda statligt stöd till jordbrukare som använder täckgrödor
              som åtgärd för att minska övergödning och jorderosion, och detta
              tillkännager riksdagen för regeringen.
            </item>
            <item sortKey="Yrkande 13" xml:id="i-Ccfoe5m9JVcBTBampS5aXc">
              Riksdagen ställer sig bakom det som anförs i motionen om att
              regeringen i sitt arbete bör verka för att erbjuda utbildning
              och rådgivning till jordbrukare om bästa praxis för att minska
              näringsläckage och övergödning och tillkännager detta för regeringen.
            </item>
            <item sortKey="Yrkande 14" xml:id="i-DEZZ2UCvckvEtKbUQFQoUx">
              Riksdagen ställer sig bakom det som anförs i motionen om behoven
              av större flexibilitet i val av lösning för vatten och avlopp
              och tillkännager detta för regeringen.
            </item>
            <item sortKey="Yrkande 15" xml:id="i-CWYY1ASocRRzWrhupnfwEQ">
              Riksdagen ställer sig bakom det som anförs i motionen om att
              den som har ett enskilt avlopp som uppfyller gällande miljö- och
              hälsokrav i normalfallet inte ska påtvingas ett kommunalt avlopp
              och tillkännager detta för regeringen.
            </item>
            <item sortKey="Yrkande 16" xml:id="i-7YQDwv7LYCBxez8Y8XByX9">
              Riksdagen ställer sig bakom det som anförs i motionen om dialogmöten
              i samband med anslutning till kommunala avlopp och tillkännager
              detta för regeringen.
            </item>
            <item sortKey="Yrkande 17" xml:id="i-UkoC6jdJwYFqWhZ8oZGtU9">
              Riksdagen ställer sig bakom det som anförs i motionen om avloppsdeklarationer
              och tillkännager detta för regeringen.
            </item>
            <item sortKey="Yrkande 18" xml:id="i-5zQKQpfvPF1H5LU3A3MZL6">
              Riksdagen ställer sig bakom det som anförs i motionen om behovet
              av tydligare ramar och bestämmelser kring inspektion och tolkning
              av olika avloppssystem av kommunerna, för att undvika ojämlik
              behandling av fastighetsägare, och tillkännager detta för regeringen.
            </item>
            <item sortKey="Yrkande 19" xml:id="i-JeCRkN1YpiTSrGhBj7gfe">
              Riksdagen ställer sig bakom det som anförs i motionen om att
              det krävs en helhetsstrategi i arbetet för att reducera problemen
              med plast i marin miljö och tillkännager detta för regeringen.
            </item>
            <item sortKey="Yrkande 20" xml:id="i-V4qHvckm81xEDqQ6iPyPXG">
              Riksdagen ställer sig bakom det som anförs i motionen om att
              regeringen i sitt arbete bör verka för att fokus i forskning rörande
              mikroplaster bör riktas mot de minsta plastpartiklarna av nanostorlek
              och tillkännager detta för regeringen.
            </item>
            <item sortKey="Yrkande 21" xml:id="i-BfZP3pHMhUxuJtmoWxNE1E">
              Riksdagen ställer sig bakom det som anförs i motionen om att
              mer långsiktigt stöd bör erbjudas berörda kommuner vad gäller
              strandstädning och tillkännager detta för regeringen.
            </item>
            <item sortKey="Yrkande 22" xml:id="i-2VfyqJxWHwJcfe92sCWMb3">
              Riksdagen ställer sig bakom det som anförs i motionen om att
              Sverige ska arbeta internationellt för att stödja länder som drabbats
              av mycket plastavfall, och detta tillkännager riksdagen för regeringen.
            </item>
            <item sortKey="Yrkande 23" xml:id="i-7zJGpf1x48BgdnppU1itGa">
              Riksdagen ställer sig bakom det som anförs i motionen om att
              åtgärder bör vidtas för att minska den totala användningen av
              plastprodukter och tillkännager detta för regeringen.
            </item>
            <item sortKey="Yrkande 24" xml:id="i-5PxFkFLB9gCN8X32ttsX27">
              Riksdagen ställer sig bakom det som anförs i motionen om att
              produkter som förenklar återvinning av plast högre upp i avfallshierarkin
              bör uppmuntras och tillkännager detta för regeringen.
            </item>
            <item sortKey="Yrkande 25" xml:id="i-wEnnmvxqqaL25X9QTh1fh">
              Riksdagen ställer sig bakom det som anförs i motionen om att
              inte totalförbjuda enskilda plastprodukter och tillkännager detta
              för regeringen.
            </item>
            <item sortKey="Yrkande 26" xml:id="i-9D7UbDfP1cBtuKij8DYTa2">
              Riksdagen ställer sig bakom det som anförs i motionen om att
              initiera en utredning kring lustgas från reningsverk och tillkännager
              detta för regeringen.
            </item>
            <item sortKey="Yrkande 27" xml:id="i-Pu73H8t7T2JHGT7tuTKG8n">
              Riksdagen ställer sig bakom det som anförs i motionen om att
              arbeta för att justera EU:s vattendirektiv och tillkännager detta
              för regeringen.
            </item>
            <item sortKey="Yrkande 28" xml:id="i-8GxjcTXQf3J4FxmGPgUMfz">
              Riksdagen ställer sig bakom det som anförs i motionen om att
              harmonisera kemikalielagstiftningen och EU:s vatten- och havsmiljölagstiftning
              och tillkännager detta för regeringen.
            </item>
            <item sortKey="Yrkande 29" xml:id="i-6NR15benVbSiVBYzrn6yTQ">
              Riksdagen ställer sig bakom det som anförs i motionen om screeningkampanjer
              i fråga om avloppsvatten och tillkännager detta för regeringen.
            </item>
            <item sortKey="Yrkande 30" xml:id="i-HFkBH8iWhy5GRvv1V52tAE">
              Riksdagen ställer sig bakom det som anförs i motionen om att
              vattendirektivet och dess förslag till åtgärder måste präglas
              av kostnadseffektiva åtgärder och en balans mellan god vattenmiljö
              och ett hållbart, konkurrenskraftigt jord- och skogsbruk samt
              bevarande av kulturarv och tillkännager detta för regeringen.
            </item>
            <item sortKey="Yrkande 31" xml:id="i-YMJ1FFVdoWiv1LbgxLUU5W">
              Riksdagen ställer sig bakom det som anförs i motionen om att
              systemet för avgörande av åtgärder under vattendirektivet måste
              revideras och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Kyua9RaXpdEmGGAGsRubb7">
            Motivering
          </head>
          <p xml:id="i-GPe8KqWcdJrSS3P8KAiAgT">
            Vatten är grundläggande för liv och måste betraktas som världens
            viktigaste naturresurs. Sverige har en av Europas längsta kuster.
            På grund av misskötsel, miljöförstöring och övergödning domineras
            vattnen i dag av tillstånd som kraftigt försvårar exempelvis ett
            livskraftigt stort fiske. De största problemen förekommer i Östersjön,
            som för Sverige och norra Europa har en fundamental betydelse
            i ekonomiskt, kulturellt och ekologiskt avseende. Östersjön associeras
            sedan tidigare med ett antal miljöproblem, inte minst övergödning
            och döda bottnar. Detta innanhav är särskilt känsligt på grund
            av sin begräns­ade vattenmängd och sitt begränsade utbyte av vatten
            med intilliggande hav. Dessutom är Östersjön avrinningsområde
            i en region med 90 miljoner invånare. Sverige intar geo­grafiskt
            en framträdande roll bland länderna kring Östersjön och kan förväntas
            genom­föra stora delar av miljöarbetet.
          </p>
          <head type="h2" xml:id="i-9zgH7dgcTRK2Z3xJjhoa17">
            Problem med övergödning
          </head>
          <p xml:id="i-HRwUUBsUU5CtcCtBhv1XGB">
            Övergödning, i synnerhet tillförsel av kväve och fosfor som orsakar
            syrebrist, bottendöd och algblomning, förekommer i en omfattning
            som frekvent beskrivs som alarmerande. Situationen har förbättrats,
            men det går långsamt. Tillförseln av kväve har minskat men måste
            sjunka ytterligare för att stoppa de problem som övergödning medför.
            Med nu­varande utveckling kommer det dock att ta mycket lång tid
            att få god status på stora delar av Östersjöns vatten.
          </p>
          <p xml:id="i-9NgQ8tyzYuokUpir82H3yg">
            Källorna till övergödning är flera; luftdeponi, orenade avlopp
            och näringsläckage från jordbruket kan nämnas. Problematiken är
            inte ny, och sedan tidigare pågår regio­nala initiativ, bland
            annat för att reducera näringsläckage och oljeutsläpp. Här kan
            Helcom, Helsingforskommittén, framhållas. Det är ett forum för
            samordning av miljö­frågor med anknytning till Östersjön, och
            det omfattar samtliga nio länder med Östersjö­kust samt EU.
          </p>
          <p xml:id="i-GdjSYkrae3dduE64zfvTdj">
            Flera konventioner för skydd av Östersjöns miljö har tagits fram
            av Helcom och undertecknats av medlemsländerna. Den senaste konventionen
            trädde i kraft år 2000 och uppdaterades senast 2021. I dokumentet
            uttrycker medlemsländerna en strävan att genom lagstiftning skydda
            Östersjöns marina miljö. Den uppdaterade planen täcker in fler
            temaområden än tidigare och även målsättningarna för arbetet har
            uppdaterats. I den nya planen omfattas cirka 200 åtgärder fördelade
            mellan fyra prioriterade områden, där övergödning är ett av dessa.
            I denna kontext bör understrykas att Östersjöns miljö och bestånd
            av fisk inte bara behöver skyddas och bevaras, utan snarare återställas,
            mot bakgrund av de senaste decenniernas hårda miljöbelastning.
          </p>
          <p xml:id="i-CSMmSDrLD9UFPnRDFZ7uBU">
            Det är av stor vikt att Sverige fortsätter och intensifierar
            detta arbete, både nationellt och regionalt. På senare år har
            Helcom även fått en koordinerande roll i EU-ländernas arbete med
            havsmiljödirektivet runt Östersjön. Det är önskvärt att mer fokus
            riktas på samarbetet inom ramen för Helcom.
          </p>
          <p xml:id="i-UJYFoNbmHvsfugocvYEhXQ">
            Det mesta tyder i dag på att åtgärder till lands är mest effektiva,
            och här kan vi se att åtgärderna på jordbruksområdet varit blandade.
            Det behövs fortfarande mer forskning om effektiva åtgärder, samtidigt
            som kunskapsspridningen måste bli bättre.
          </p>
          <p xml:id="i-5yCo2XGvgd93XTBsuoPysA">
            Forskningsrådet för miljö, areella näringar och samhällsbyggande
            (Formas) har nyligen fått i uppdrag att inrätta ett nationellt
            10-årigt program om hav och vatten, vilket Sverigedemokraterna
            välkomnar. Det finns potential för återvunnen fosfor och återvunnet
            kväve i mineralgödsel. Marknaden för dessa är dock mycket liten
            i dag, varför en strategi krävs på EU-nivå. En kvotplikt inom
            EU på inblandning av återvunnen fosfor och återvunnet kväve bör
            utredas närmare.
          </p>
          <p xml:id="i-WUw4ACMbDiUZHHfZUc54iV">
            En fortsatt restriktiv hållning bör gälla för utsläpp av kväve
            och fosfor från källor till lands. Positivt är fortsatta försök
            med strukturkalkning, vilket kan minska näringsläckaget från vissa
            typer av jordar. Detta är i regel en lönsam investering för jordbrukaren
            på sikt. Strukturkalkning kräver dock god dränering, vilket kan
            bli ett problem om marken arrenderas eller om kostnaden för dränering
            upplevs som alltför hög på kort sikt. Det bör utredas huruvida
            bidrag till åtgärder även för dränering ska kunna utgå när det
            sker i samband med strukturkalkning.
          </p>
          <p xml:id="i-NrKTUGMdxSYofL8yWTP4gW">
            Arbetet med att minimera näringsutsläpp från jordbruk och andra
            källor bör i princip också fortgå. Samtidigt som arbetet för att
            minska näringstillförseln till våra vatten bör intensifieras är
            det viktigt att arbetet inte bidrar till att försämra konkurrenskraften
            för svenskt lantbruk.
          </p>
          <p xml:id="i-QiiRJUXcLkMKb6yeRWPqLF">
            Buffertremsor, bestående av gräs, buskar eller träd, är en effektiv
            metod för att minska näringsläckage från jordbruksmark till vattendrag
            och bidra till en bättre vattenkvalitet. De fungerar som barriärer
            som fångar upp och filtrerar näringsämnen som kväve och fosfor,
            vilket minskar risken för övergödning i vattenmiljöer. Dessutom
            bidrar de till att minska jorderosion genom att binda jordpartiklar
            och förbättra mark­strukturen.
          </p>
          <p xml:id="i-3QviGYhi34GwHyrNGBu7XB">
            Även om växterna i buffertremsan frigör näringsämnen när de dör
            och bryts ned, sker detta långsamt och över en längre tidsperiod.
            Detta innebär att en del av närings­ämnena återförs till marken
            och tas upp av nya växter, vilket minskar mängden närings­ämnen
            som når vattendragen.
          </p>
          <p xml:id="i-AMEFx6ZzMUcV76x3dribb2">
            Buffertremsor erbjuder också flera andra miljöfördelar, såsom
            att skapa livsmiljöer för vilda djur och bidra till biologisk
            mångfald. De kan även fungera som skyddszoner för att reducera
            spridning av bekämpningsmedel till vattendrag.
          </p>
          <p xml:id="i-Ctg8ziJvduZB1wQMECSPYt">
            Precisionstillämpning av gödsel och bekämpningsmedel inom jordbruket
            är en viktig åtgärd för att minska övergödningen och förbättra
            vattenkvaliteten. Genom att använda teknik och data för att noggrant
            bedöma när, var och hur mycket gödsel och bekämpningsmedel som
            bör appliceras, kan jordbrukare optimera användningen av dessa
            resurser och minimera negativa miljöeffekter. Riksdagen bör stödja
            och uppmuntra precisionstillämpning inom jordbruket för att säkerställa
            en mer hållbar och miljövänlig näring, samtidigt som konkurrenskraften
            för svenskt lantbruk bevaras.
          </p>
          <p xml:id="i-E7n2pCBK3CUFHRadHBomhT">
            Ökad övervakning och rapportering av näringsläckage från jordbruksmark
            och andra källor är avgörande för att effektivt hantera problemet
            med övergödning. Genom att systematiskt samla in och analysera
            data om näringsläckage kan myndigheter och beslutsfattare identifiera
            områden med högt läckage och rikta åtgärder dit de behövs mest.
            Riksdagen bör stödja förbättrad övervakning och rapportering av
            näringsläckage för att säkerställa en mer välinformerad och målinriktad
            strategi för att bekämpa över­gödning och skydda våra vattendrag
            och havsmiljöer.
          </p>
          <p xml:id="i-RG5j7TTEjQvm7bykf72hGQ">
            Täckgrödor kan vara en effektiv åtgärd för att minska övergödning
            och jorderosion inom jordbruket. Ett exempel på en sådan gröda
            är täckbönor, vilket är en kvävefixerande gröda som kan bidra
            till att minska behovet av konstgödsel och samtidigt förbättra
            markstrukturen. En utredning om nuvarande användning och tidigare
            forskning kring täckbönor skulle kunna bidra till att hitta de
            mest effektiva och lämpliga sorterna för Sveriges klimat och jordbruksförhållanden.
            Detta skulle möjliggöra för jordbrukare att implementera täckbönor
            på ett mer effektivt sätt, samtidigt som statligt stöd kan erbjudas
            för att underlätta införandet av denna gröda.
          </p>
          <p xml:id="i-GryHZM5yPeE7oZZH3DuaE1">
            Att erbjuda utbildning och rådgivning till jordbrukare om bästa
            praxis för att minska näringsläckage och övergödning kan vara
            en effektiv åtgärd för att förbättra miljön och minska jordbrukets
            påverkan på den. Genom att utbilda och ge rådgivning till jordbrukare
            om hur de kan agera på ett mer miljövänligt sätt kan man minska
            användningen av kemi­kalier och konstgödsel, samtidigt som man
            kan minska näringsläckaget och risken för övergödning. Detta kan
            leda till en bättre miljö och en mer hållbar jordbruksproduktion.
          </p>
          <head type="h2" xml:id="i-7gAJaeyuLcfT9VtwCFSd6b">
            Enskilda avlopp
          </head>
          <p xml:id="i-zm5TfyKqCpSE4BXsJTTjU">
            Det är i dag ett problem av varierande karaktär att det förekommer
            många avlopp som inte är godkända. Regelverket kring enskilda
            avlopp och krav om anslutning till kom­munala avlopp har mycket
            stor påverkan på människor. Särskilt stor är påverkan för människor
            som lever på landsbygden och som har sämre möjligheter att låna
            på fastig­heten än de som bor i storstadsområden. Regelverket
            varierar från kommun till kom­mun, där definitionen av vilka fastigheter
            som ingår i ett större sammanhang har stor betydelse eftersom
            det inom större sammanhang är kommunernas ansvar att tillhanda­hålla
            lösningar för vatten och avlopp och ta betalt för detta. Dessa
            kostnader är ofta oproportionerligt stora för den enskilde. Det
            bör därför vara obligatoriskt med dialog­möten tillsammans med
            fastighetsägare innan arbete med anslutning till kommunala avlopp
            sker.
          </p>
          <p xml:id="i-J9Pf6VV9R5cdDTwtDEDLUr">
            Det behövs större flexibilitet i fråga om val av lösning för
            vatten och avlopp. Varje åtgärd bör föregås av att kommunerna
            genomför en kostnads-nyttoanalys som visar på att miljönyttan
            står i proportion till kostnaden. Reglerna för enskilda avlopp
            bör möjlig­göra att den som har ett enskilt avlopp som uppfyller
            gällande miljö- och hälsokrav i normalfallet inte ska påtvingas
            ett kommunalt avlopp. Om detta ändå sker bör den ersätt­ning som
            den enskilde får för att lösa in sitt enskilda avlopp beräknas
            utifrån en avskriv­ningstid på 20 år, i stället för som i dag
            på tio år. Betalning av anslutnings- och anlägg­ningsavgift bör
            först ske när fastigheten börjar använda det kommunala avloppet.
          </p>
          <p xml:id="i-PmQhqXt1MqmRFdrdCGhbEm">
            Utredningen Hållbara vattentjänster har föreslagit krav på avloppsdeklarationer
            vart sjunde år, som ska genomföras av den privata VVS-branschen.
            Sverigedemokraterna ser med oro på de ökade kostnader som detta
            för med sig för enskilda fastighetsägare. Sverigedemokraterna
            ser negativt på förslaget och anser att inspektionerna även fort­sättningsvis
            ska skötas av kommunerna.
          </p>
          <p xml:id="i-EG3eTzzR4YsCTiwcmabAV3">
            Ett problem med inspektion och tolkning av olika avloppssystem
            är att kommunerna kan göra olika bedömningar, vilket kan leda
            till ojämlik behandling av fastighetsägare. För att undvika detta
            behövs tydligare ramar och bestämmelser kring tillämpningen av
            regelverket. Detta skulle också ge fastighetsägarna en tydligare
            förståelse för vad som krävs av dem och vad som förväntas.
          </p>
          <head type="h2" xml:id="i-GY5bnFurVAT4UocHFvWphj">
            Plast i marin miljö
          </head>
          <p xml:id="i-TVMZV8E27ivudx8MHSy6Um">
            Förekomsten av plast i marin miljö och andra ekosystem är ett
            potentiellt tilltagande bekymmer. Marin nedskräpning utgör ett
            allt större problem, givet att materialet sprids och orsakar oöverskådliga
            skador. Enligt en publikation i den fackvetenskapliga tid­skriften
            Science, hamnar mellan 1,5 och 4,5 procent av all tillverkad plast
            i havet.
          </p>
          <p xml:id="i-GWUNRdQURNJpyuXnH9kYNZ">
            Det innebär fyra respektive 12 miljoner ton per år. Problemet
            är globalt. Den absoluta merparten av plastskräpet härstammar
            från några få floder, varav de flesta finns i Asien. Samtidigt
            är forskningsläget oklart vad gäller mikroplast. Det behövs tillräcklig
            forskning kring hur mikroplast påverkar miljön och människors
            hälsa, då forskningsläget om nanoplast är bristande. Mer långsiktigt
            stöd bör erbjudas berörda kommuner vad gäller strandstädning.
            Sverige bör också arbeta internationellt för att stödja drabbade
            länder i arbetet med förbättrade system för avfallshantering.
            Forskningen om mikroplast bör styras mot de minsta plastpartiklarna
            av nanostorlek, där osäkerheten om skadorna i dag är störst. Sverige
            bör agera regionalt, nationellt och internationellt för att intensifiera
            arbetet med att lyfta problematiken i internationella forum. Möjlighet
            att göra störst skillnad finns i synnerhet i och kring Östersjön,
            där Sverige är landet med längst kust. Samtidigt är det viktigt
            att understryka att en kraftig majoritet av allt plastskräp härrör
            från andra kontinenter än Europa och Sveriges bidrag torde i sammanhanget
            vara begrän­sat. För att effektivt kunna arbeta mot plast i hav
            är det grundläggande med ett internatio­nellt perspektiv, framför
            olika typer av plakatpolitiska åtgärder i Sverige och Europa.
          </p>
          <p xml:id="i-FMjBVaiwvBfpS1a2jmjAhq">
            Arbetet med att få fram material för plaster som enklare kan
            återvinnas bör fortgå. Ökade resurser bör avsättas för att kartlägga
            och reducera flödena av plast i samhället och generellt minimera
            konsekvenserna för miljön. Däremot är det negativt med total­förbud
            riktade mot vissa plastprodukter, både nationellt och inom EU.
            Grundproblemet är inte plast i sig, utan brister i hanteringen
            av avfallet. Detta tenderar att utmynna i symbolpolitik och stelbent
            byråkrati, utan mätbar miljöeffekt, inte minst eftersom man på
            så vis riskerar att ersätta engångsartiklar av plast med andra,
            dyrare produkter med större miljöpåverkan. Däremot borde produkter
            som förenklar återvinning av plast högre upp i avfallshierarkin
            uppmuntras.
          </p>
          <head type="h2" xml:id="i-EekoHSXvyrJDKR6Dhj8LmC">
            Utredning kring utsläpp av lustgas från reningsverk
          </head>
          <p xml:id="i-AiQNrYV8VdFyWumRYDEULc">
            Lustgas är nästan 300 gånger mer potent växthusgas än koldioxid
            och bidrar också till att ozonskiktet tunnas ut. Vid biologisk
            rening av kväve och fosfor bildas lustgas som en biprodukt vid
            reningsverk. I dag saknas kunskap om var i processen utsläppen
            av lustgas sker då det inte finns några krav på att mäta detta.
            Mätningar har gjorts på vissa reningsverk för att få en uppfattning
            om hur stora utsläppen är. Det skulle behöva göras en utredning
            kring utsläpp av lustgas från reningsverk för att bättre förstå
            hur de skapas för att sedan se över metoder för att minska utsläppen.
          </p>
          <head type="h2" xml:id="i-Vt2HPtMuQb797EM1bPswR1">
            Dricksvatten och EU:s arbete
          </head>
          <p xml:id="i-HpJeS4N67cFWrYcy5Qe9pC">
            Dricksvatten är en grundläggande förutsättning för liv och är
            att betrakta som en av våra allra viktigaste resurser. I takt
            med tekniska framsteg, en större befolkning och ökade krav på
            rening krävs det framöver förnyelse av de svenska reningsverken.
            Vi behöver få möjlighet att avskilja såväl fler näringsämnen som
            läkemedelsrester, och reningsverken måste kunna höja sin kapacitet.
            EU:s vattendirektiv är i dag ett hinder i detta arbete, och det
            har fattats domslut som inneburit att reningsverk inte kan byggas
            i den omfattning som krävs för att möjliggöra maximal rening.
            Direktivet hindrar i dag investeringar i ny avancerad teknik som
            kan möjliggöra rening av läkemedelsrester, samtidigt som regel­verket
            gynnar mindre effektiva anläggningar. Det är viktigt att regeringen
            agerar inom ramen för EU-samarbetet för att förändra vattendirektivet
            så att miljöskyddande verksam­heter såsom avloppsreningsverk och
            andra miljöåtgärder i samhället alltid ska kunna tillåtas.
          </p>
          <p xml:id="i-PZrncQyQG5q2T7QVkKB23M">
            Problem med föroreningar kan inte enbart lösas genom bättre rening,
            utan tillförseln måste begränsas och producenternas ansvar måste
            öka. Sverige bör fortsätta att arbeta för en utvecklad kemikalielagstiftning
            inom EU, där en del av arbetet bör handla om att harmonisera EU:s
            kemikalielagstiftning med EU:s vatten- och havsmiljölagstiftning.
          </p>
          <p xml:id="i-H2a4Se49qUbSv9RwkfyBew">
            Kunskapsunderlaget vad gäller de kemikalier som flödar från våra
            samhällen är i dag bristfälligt. Detta försvårar arbetet med träffsäkra
            åtgärder. Det vore önskvärt om Helcom kunde inleda arbetet med
            screening av avloppsvatten för att öka kunskapen om mindre kända
            kemiska föroreningar i vårt vatten.
          </p>
        </div>
        <div type="motSignatures">
          <list>
            <item xml:id="i-JgYYUN6ixNo17o3EvFcTGR">
              Beatrice Timgren (SD)
            </item>
            <item xml:id="i-6RyeJqEyMRHH6mHDaLYsei">
              Martin Kinnunen (SD)
            </item>
            <item xml:id="i-U2XFcWj7obapbG6eiPjE91">
              Mattias Eriksson Falk (SD)
            </item>
            <item xml:id="i-W4MJK1GKLnoc2btMejZ8P3">
              Staffan Eklöf (SD)
            </item>
          </list>
        </div>
      </div>
    </body>
  </text>
</TEI>
