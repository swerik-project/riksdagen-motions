<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00018">
  <teiHeader>
    <fileDesc>
      <titleStmt>
        <title>med anledning av prop. 2008/09:87 Tydligare mål och kunskapskrav – nya läroplaner för skolan</title>
        <author corresp="i-2GE534P2Foy3WpqKPVNeW8">av Mats Pertoft m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:87 Tydligare mål och kunskapskrav – nya läroplaner för skolan</title>
          <idno type="rdwebb">GW02Ub18</idno>
          <rs type="number">Ub18</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub18/text</ref>
          <ref type="dokument_url_html">http://data.riksdagen.se/dokument/GW02Ub18</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub18</ref>
          <ref type="doc">http://data.riksdagen.se/fil/828EDAC2-8AAA-4162-8D6E-02A269E40FD6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DV7qBQtLRgB1QJmdyJ1smh" type="basedOn"/>
        <correspContext corresp="i-DV7qBQtLRgB1QJmdyJ1smh">
          <ref>Proposition 2008/09:87</ref>
        </correspContext>
        <correspAction xml:id="i-ByMmjNt2f8MWt8wT3ZDZYZ" type="signed"/>
        <correspContext corresp="i-ByMmjNt2f8MWt8wT3ZDZYZ">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-Crp1Xh9bz7jqSRaZA3vbJy" type="referral">
          <date when="2009-01-21"/>
        </correspAction>
        <correspAction xml:id="i-D39mEcJKx7A4qemeLCaNiA" type="dismissal">
          <date when="2009-01-20"/>
        </correspAction>
        <correspAction xml:id="i-AYP6vtzW78x6Pi1ab576Gj" type="dismissal">
          <date when="2009-01-20"/>
        </correspAction>
        <correspAction xml:id="i-B2j8sSYdq1W9QLDXWW72c5" type="transfer">
          <date when="2009-01-16"/>
        </correspAction>
        <correspAction xml:id="i-B3UUEs4g3HHd7hy9tK3448" type="submission">
          <date when="2009-01-16"/>
        </correspAction>
        <correspAction xml:id="i-MjPi17zbBCCxMN4UDRye2T" type="assigned"/>
        <correspContext corresp="i-MjPi17zbBCCxMN4UDRye2T">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3w7as1FVJ2PJdVzbFYaFAN">
            1 Förslag till riksdagsbeslut
          </head>
          <list style="ol">
            <item xml:id="i-A2ArTiJqdFaKb8yrJNkF3R">
              Riksdagen tillkännager för regeringen som sin mening vad som
              anförs i motionen om vikten av att den nya läroplanen inte leder
              till en detaljreglering av undervisningen.
            </item>
            <item xml:id="i-VXLEdCDdXNpm7a29avHych">
              Riksdagen tillkännager för regeringen som sin mening vad som
              anförs i motionen om formuleringar om kunskapskrav i kursplanerna.
            </item>
            <item xml:id="i-GGJHstRRabAW5JHx9ysdjn">
              Riksdagen tillkännager för regeringen som sin mening vad som
              anförs i motionen om att läroplaner bör antas av riksdagen.
            </item>
            <item xml:id="i-WGvDTAKx1AbrTPUAifyoYN">
              Riksdagen tillkännager för regeringen som sin mening vad som
              anförs i motionen om möjlighet till alternativa läroplaner.
            </item>
            <item xml:id="i-V48T5FUdWoakqaYwkwm6st">
              Riksdagen tillkännager för regeringen som sin mening vad som
              anförs i motionen om ekonomiska konsekvenser för kommunerna.
            </item>
          </list>
        </div>
        <div type="motContent">
          <head xml:id="i-5ksBoh3w5BPidoSAxLXiTW" type="h1">
            2 Inledning
          </head>
          <p xml:id="i-Vef68ngbdjNtUoqq6mWjh5">
            Den svenska skolan reformerades i början av nittiotalet och målstyrning
            infördes, vilket innebar stora förändringar. Miljöpartiet ser
            målstyrningen som viktig för ett effektivt och likvärdigt utbildningssystem.
            Tyvärr finns det stora brister i hur målstyrningen har fungerat,
            där styrdokumenten spelar en avgörande roll. Målen i läroplan
            och kursplaner har varit för många och för otydliga för att på
            ett effektivt sätt styra undervisningen. Miljöpartiet välkomnar
            därför en förändring av läroplaner och kursplaner i syfte att
            göra styrdokumenten tydligare, överskådligare och lättare att
            tillämpa.
          </p>
          <p xml:id="i-5qM4PB7MPv47sJ4N4UC55E">
            Den nu gällande läroplanen (Lpo 94) trädde i kraft 1994 under
            den förra borgerliga regeringen. I arbetet med att ta fram den
            läroplanen bjöds alla partier in till samråd genom att den parlamentariskt
            tillsatta Betygsdelegationen bjöds in för att ha synpunkter. Lpo
            94 har respekterats oberoende av vilka partier som suttit i regering
            sedan dess. Det är beklagligt att den nuvarande borgerliga regeringen
            medvetet har avstått från att söka en blocköverskridande överenskommelse
            när det gäller skolans grundläggande dokument. Svensk skola behöver
            långsiktigt hållbara lösningar över blockgränserna.
          </p>
          <head xml:id="i-3RzA8j9G2neRPLdKRcTPMp" type="h1">
            3 Ny struktur för läroplaner och kursplaner
          </head>
          <head xml:id="i-FJvKzkp515reyMatAPBZAV" type="h2">
            3.1 Bra struktur
          </head>
          <p xml:id="i-21sHBQLYby42dcLZ2ARzfJ">
            Miljöpartiet är positivt till den struktur på läroplaner och
            kursplaner som regeringen föreslår i propositionen och som grundar
            sig på det förslag som Utredningen om mål och uppföljning i grundskolan
            presenterade i sitt betänkande SOU 2007:28. Det är bra att samla
            både övergripande mål och riktlinjer och kursplaner i en sammanhållen
            läroplan och att varje skolform har sin egen läroplan.
          </p>
          <p xml:id="i-TxDvJSDnKAqfkEkWjTQ5T3">
            Det är viktigt att målen stramas upp, blir färre, mer likartat
            utformade och tydligare. I detta sammanhang vill Miljöpartiet
            understryka vikten av att detaljreglering undviks. Lärare måste
            fortsatt ha stor frihet att tillsammans med eleverna utforma undervisningen
            på det sätt som de anser är mest ändamålsenligt för att stimulera
            kunskapsutveckling och kreativitet. En uppstramning bör i stället
            kunna leda till att friheten inom ramarna ökar. Riksdagen bör
            därför ge regeringen till känna vikten av att detaljstyrning undviks.
          </p>
          <head xml:id="i-9D5Rcd99usBn7ahMqUFj54" type="h2">
            3.2 Problematiska begrepp
          </head>
          <p xml:id="i-5Nc878F8xcbMQgbKifqBoY">
            Den struktur som utredningen (SOU 2007:28) föreslår för kursplanerna
            är i princip bra. Enligt propositionen kommer regeringen att i
            stort följa utredningens förslag i detta hänseende. Miljöpartiet
            anser dock att en del av de begrepp som används riskerar att skapa
            förvirring, något som är viktigt att undvika inte minst eftersom
            det var en källa till stor kritik mot de rådande styrdokumenten.
          </p>
          <p xml:id="i-N5aihT1BVVnAhg9ic2mhdX">
            Det handlar framför allt om begreppet kunskapskrav. Enligt såväl
            regeringens som utredningens förslag ska det fastställas kunskapskrav
            för årskurserna 3, 6 och 9. Ordet krav är direkt olämpligt eftersom
            det implicerar att den som inte uppfyller kraven inte kvalificerar
            sig vidare, vilket naturligtvis inte kan vara fallet i den obligatoriska
            skolan. Det riskerar också uppfattas som att det är den nioåriga
            eleven som inte presterat tillräckligt, som inte uppfyller de
            krav som ställs på eleven, vilket är direkt olämpligt och kan
            inverka negativt på elevens motivation. Däremot är det helt rimligt
            att formulera en lägsta nivå för vilken kunskap som eleverna har
            rätt till. Har skolan eller klassen elever som inte fått möjligheten
            att nå den kunskapsnivån, bör undervisningen läggas om eller extra
            resurser sättas in. Kraven ställs alltså på skolan och undervisningen,
            inte på den unga eleven. I de årskurser där eleverna får betyg
            ska det finnas betygskriterier som beskriver vad som krävs för
            att få godkänt betyg, liksom för alla andra betygssteg. Riksdagen
            bör ge regeringen detta till känna.
          </p>
          <head xml:id="i-3LYXg1ECgQbsdozWeqmUpz" type="h2">
            3.3 Relationen mellan skollag och läroplan
          </head>
          <p xml:id="i-X7hydep8MnJhmL67Ajc8jw">
            Så väl läroplaner som kursplaner kompletterar skollagen som är
            grunden för hela verksamheten. Läroplaner och kursplaner måste
            utformas efter de förutsättningar som ges i skollagen. Sedan valet
            för två och ett halvt år sedan har regeringen arbetat med att
            ta fram ett förslag till ny skollag. Trots ständiga löften om
            att den nya skollagen snart ska ligga på riksdagens bord, har
            någon sådan fortfarande inte presenterats. Riksdagen tar således
            ställning till propositionen utan att veta hur förutsättningarna
            kommer att se ut, vilket Miljöpartiet anser är olyckligt.
          </p>
          <head xml:id="i-JFuLzSBYzHxK9d1kmEhwWL" type="h2">
            3.4 Riksdagen bör fatta beslut om läroplanen
          </head>
          <p xml:id="i-CLyUDEgnvjx9P2soqv7Pz5">
            Miljöpartiet anser också att riksdagen bör ta beslut om läroplaner,
            i stället för att det är regeringen som fattar beslut, vilket
            är den nuvarande ordningen. Läroplanerna är centrala dokument
            för det svenska skolväsendet, och det är därför rimligt att det
            är Sveriges riksdag som beslutar om dem.
          </p>
          <head xml:id="i-5hZ3HhaA5aeEeXuwjhYmdg" type="h2">
            3.5 Värdegrunden
          </head>
          <p xml:id="i-94DuQCGbX1Bi4f1JpomCn7">
            Regeringen skriver i propositionen att man avser att överföra
            den så kallade värdegrundsdelen i den nuvarande läroplanen oförändrad
            till den nya läroplanen. Miljöpartiet anser att den nuvarande
            värdegrunden är väl formulerad, med vissa undantag.
          </p>
          <p xml:id="i-EoohFLp2BD3x35rkvfoRT5">
            Vi anser att följande mening bör ändras:
          </p>
          <p xml:id="i-FfwLhQpiGa7NnDhmSZmCFd">
            I överensstämmelse med den etik som förvaltats av kristen tradition
            och västerländsk humanism sker detta genom individens fostran
            till rättskänsla, generositet, tolerans och ansvarstagande.
          </p>
          <p xml:id="i-9QuAYcAK8BvrPLS5dQ4LDJ">
            Formuleringen av kristen tradition och västerländsk humanism
            är olycklig. Att särskilt lyfta fram en religion är olyckligt
            när vi lever i ett samhälle där människor bekänner sig till många
            olika religioner, eller ingen religion alls. Formuleringen antyder
            också att Rättskänsla, generositet, tolerans och ansvarstagande
            skulle vara specifikt kristna värden, vilket naturligtvis inte
            är fallet. Tvärtom är detta centrala begrepp inom alla världsreligioner.
            Sedan läroplanen skrevs har dessutom Svenska kyrkan skilts från
            staten, och Sverige har inte längre en statsreligion.
          </p>
          <p xml:id="i-6StTVvwkXBJBpt9ncCt3JE">
            Även skrivningen om västerländsk humanism bör strykas eftersom
            den kan uppfattas som etnocentrisk och som en motsats till skrivningarna
            om vikten av ett internationellt perspektiv för att kunna se den
            egna verkligheten i ett globalt sammanhang och skapa internationell
            solidaritet.
          </p>
          <p xml:id="i-VMjmup8jJUaQeWK1m4pC23">
            Det är bättre att läroplanen formulerar vilka värden det faktiskt
            är som skolan ska grundas på, till exempel jämställdhet och alla
            människors lika värde, än luddiga hänvisningar till breda traditioner
            som kristendom eller västerländsk humanism.
          </p>
          <p xml:id="i-Xs8itxCxLrGdXwcvQ7or7H">
            Miljöpartiet anser därför att formuleringen om kristen tradition
            och västerländsk humanism bör strykas men att skrivningen om att
            individen ska fostras till rättskänsla, generositet, tolerans
            och ansvarstagande bör kvarstå. Riksdagen bör ge regeringen detta
            till känna.
          </p>
          <head xml:id="i-AjoBM5WF41CFwL9MW9Ji3q" type="h1">
            4 Möjlighet till likvärdiga alternativ
          </head>
          <p xml:id="i-9JzLcQiSLBsQQrm8nCFN8A">
            Miljöpartiet anser att det ska vara möjligt för alla skolor,
            fristående som kommunala, att arbeta med alternativ pedagogisk
            profil och arbeta efter en alternativ läroplan. Att vara tvungen
            att följa de nationella styrdokumenten fullt ut kan göra detta
            svårt. Därför anser vi att man efter prövning av Skolverket ska
            kunna få undantag från skyldigheten att fullt ut följa den nationella
            läroplanen och i stället arbeta efter en annan läroplan.
          </p>
          <p xml:id="i-RArxuZd6heCnDU3M2iEA9E">
            Att en skola kan få möjlighet att arbeta efter en alternativ
            läroplan betyder inte att det blir fritt att välja vilka styrdokument
            som helst. En kvalitetsgranskning av Skolverket bör ske för att
            pröva att den alternativa läroplanen i allt väsentligt motsvarar
            den nationella. På det sättet uppmuntras en mångfald inom svenskt
            skolväsende och en utveckling där nya metoder och alternativ pedagogik
            får frodas och utvecklas. Vi ser mycket kritiskt på regeringens
            attacker mot den pedagogiska mångfalden när man försvårar för
            fristående pedagogiska alternativ att arbeta efter sina pedagogiska
            metoder.
          </p>
          <head xml:id="i-CL5ChqUV6pW1GZYeuCst6r" type="h1">
            5 Betygen
          </head>
          <head xml:id="i-KNPLBz96JXgqqtRx3rZt8m" type="h2">
            5.1 Blockbetygen
          </head>
          <p xml:id="i-3R8jg1HzQcPFBStx4sFGPy">
            Miljöpartiet anser att blockbetygen bör avskaffas för alla SO-ämnen
            och för alla NO-ämnen. Miljöpartiet anser inte att de är rimliga,
            eftersom en elev till exempel mycket väl kan ha mycket goda kunskaper
            i ett ämne utan att ha det i ett annat. Det finns risk för att
            blockbetygen drar ned en elevs betygsgenomsnitt och att eleven
            på så vis förfördelas i förhållande till andra. För att stärka
            likvärdigheten bör blockbetygen tas bort.
          </p>
          <head xml:id="i-TYDy7VxiZgiLRN7P2QqZmu" type="h2">
            5.2 Skriftliga omdömen i stället för betyg
          </head>
          <p xml:id="i-TdVgjLDbos4tERPzRmyqAG">
            Miljöpartiet är starkt kritiskt till dagens betygssystem. Undersökning
            efter under­sökning visar att betygssystemet inte är likvärdigt
            utan att elevens betyg är beroende av vilken skola eller lärare
            eleven har, när det är kunskapsnivån och inget annat som ska bedömas.
            Forskning visar dessutom att betyg inte främjar kunskapsutveckling,
            vilket är hela syftet med skolan. Miljöpartiet vill därför ersätta
            dagens betygssystem med skriftliga omdömen som ger utförlig och
            framåtsyftande information om hur eleven ligger till kunskapsmässigt
            och vad eleven behöver göra för att utvecklas. Vanliga betyg ska
            endast sättas sista terminen i årskurs nio för att användas för
            urvalet till gymnasieskolan.
          </p>
          <head xml:id="i-X8FYBytdkmS4yBbKxVD965" type="h1">
            6 Nationella prov i årskurs 3
          </head>
          <p xml:id="i-7FRi44vUb3HibMZodXgQDJ">
            Miljöpartiet är starkt kritiskt till att nationella prov blir
            obligatoriska redan i årskurs 3. Att stärka likvärdigheten i skolan
            är viktigt, liksom att se till att varje elev får den undervisning
            som han eller hon har rätt till, men nationella prov i årskurs
            3 är problematiska på flera sätt, eftersom de tar mycket tid i
            anspråk för lärarna och det finns en risk att undervisningen i
            alltför stor utsträckning präglas av förberedelser inför nationella
            proven. Det är en farhåga som även bl.a. Lärarförbundet fört fram.
          </p>
          <p xml:id="i-QKqtfMjFHSEXPHHoStEb6D">
            Ett annat problem är att nationella prov är starkt styrande för
            verksamheten även innehållsmässigt. I ett utbildningsväsen som
            präglas av pedagogisk mångfald måste det finnas möjlighet att
            lägga upp undervisningen på olika sätt och gå igenom moment i
            olika ordning. Nationella prov redan i årskurs tre innebär att
            friheten för skolor och lärare kraftigt inskränks utan att det
            är säkert att de leder till en bättre skola.
          </p>
          <head xml:id="i-XQybytyXK4fWLbpazGcprY" type="h1">
            7 Ekonomiska konsekvenser
          </head>
          <p xml:id="i-QbkaCpAM9WN68HphTHy6UB">
            Regeringen gör i propositionen bedömningen att förslagen inte
            kommer att få konsekvenser för kommunernas ekonomi. Det anser
            Miljöpartiet vara orealistiskt. För att skolornas huvudmän på
            ett seriöst sätt ska ta sig an uppgiften att organisera undervisningen
            utifrån nya principer kommer tid för implementering att krävas.
            Regeringen bör kompensera kommunerna för detta.
          </p>
        </div>
        <div type="motSignatures">
          <list>
            <item xml:id="i-BPJeSRhR94g25DE2Sys5Hs" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-Y9phKhH3AqrBk5RXsx6Ci8" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-Tmc95fKHuHvaVajmVeEa6V" who="i-2EZPhWWR7yHztg3zN2aNvh">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
