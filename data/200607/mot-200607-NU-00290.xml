<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00290">
  <teiHeader>
    <fileDesc>
      <titleStmt>
        <title>Norrlands utvecklingsförutsättningar</title>
        <author corresp="i-KtELEJ9HytY7HFgQExEzLq">av Sven Bergström m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Norrlands utvecklingsförutsättningar</title>
          <idno type="rdwebb">GU02N290</idno>
          <rs type="number">N290</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N290/text</ref>
          <ref type="dokument_url_html">http://data.riksdagen.se/dokument/GU02N290</ref>
          <ref type="dokumentstatus_url_xml">http://data.riksdagen.se/dokumentstatus/GU02N290</ref>
          <ref type="doc">http://data.riksdagen.se/fil/2CC3912D-235E-4C57-9CC3-7E2332CEFE40</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-KktUCXax2JFL3tqFqQN9oq</idno>
            <name>Birgitta Sellén</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XXHxxQRuSjGXVxaVhcXaFk</idno>
            <name>Åke Sandström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FFnvvbj3MefWasEFe2C2jQ</idno>
            <name>Stefan Tornberg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RHyBnYfT1jzBCSV3Jro7QY" type="signed"/>
        <correspContext corresp="i-RHyBnYfT1jzBCSV3Jro7QY">
          <note type="signatory" corresp="i-KtELEJ9HytY7HFgQExEzLq"/>
          <note type="signatory" corresp="i-KktUCXax2JFL3tqFqQN9oq"/>
          <note type="signatory" corresp="i-XXHxxQRuSjGXVxaVhcXaFk"/>
          <note type="signatory" corresp="i-FFnvvbj3MefWasEFe2C2jQ"/>
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction xml:id="i-MSpNXEoWnCuHLz7uRGaY4t" type="referral">
          <date when="2006-11-07"/>
        </correspAction>
        <correspAction xml:id="i-SiokxRB3ZWYmVUAsSM2JiB" type="dismissal">
          <date when="2006-11-07"/>
        </correspAction>
        <correspAction xml:id="i-387En9R5AZwbwagtZZGcQb" type="numbering">
          <date when="2006-11-01"/>
        </correspAction>
        <correspAction xml:id="i-D3dq2eAmuVffLnE6Sh985H" type="submission">
          <date when="2006-10-31"/>
        </correspAction>
        <correspAction xml:id="i-HJb6do2KzbYs36FjELzJq5" type="transfer">
          <date when="2006-10-31"/>
        </correspAction>
        <correspAction xml:id="i-3zs1LvMPmTBWejAw2g7deX" type="assigned"/>
        <correspContext corresp="i-3zs1LvMPmTBWejAw2g7deX">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XagkSbTYNv12EsxNmPpcWW" type="motBody">
        <div xml:id="i-Mpz6BppzaUBPiwtR83urZZ" type="motProposal" subtype="förslag">
          <head xml:id="i-7WFywBXX7mdeMrgW1L7BXb">
            Förslag till riksdagsbeslut
          </head>
          <p xml:id="i-Ad5WFMCsS9xJECEoVun12M">
            Riksdagen tillkännager för regeringen som sin mening vad i motionen
            anförs om en rad olika åtgärder för att förbättra utvecklingsförutsättningarna
            i Norrland.
          </p>
        </div>
        <div xml:id="i-LWNZPnU5chHSj1VnX3mW36" type="motContent">
          <head xml:id="i-51o8HzCj3ekozC5cb1sLiU" type="h1">
            Norrlands utvecklingsförutsättningar
          </head>
          <head xml:id="i-S7ShaCqsFArBSNGmnseZEZ" type="h1">
            Motivering
          </head>
          <p xml:id="i-ASwaTUeYtNiXANjYsN3B3d">
            Under århundraden har centralmakten i Stockholm sett den vidsträckta
            och glesbefolkade norra delen av Sverige som en i huvudsak råvarulevererande
            landsdel. Resurser som skog, malm, vattenkraft och arbetskraft
            har hämtats, och hämtas fortfarande, härifrån. Trots att dessa
            bygder i hög grad har bidragit, och bidrar, till hela det svenska
            samhällsbygget betecknas Norrland inte sällan som ett stödområde,
            en tärande del av landet. Centralmakten har under lång tid haft
            ett kolonialt synsätt på de nästan två tredjedelar av Sveriges
            yta som betecknas som Norrland. Denna attityd måste förändras.
          </p>
          <p xml:id="i-RwKyr8zRu8hrjwnPspq8Kz">
            Under andra halvan av 1900-talet har norra Sveriges inland drabbats
            särskilt hårt av centralisering och utflyttning. Därför står denna
            vidsträckta region nu inför stora demografiska problem om inte
            kraftåtgärder vidtas för att få till stånd en omfattande inflyttning
            som kan reparera konsekvenserna av tidigare politik. Som Institutet
            för Framtidsstudier visat kommer många av inlandskommunerna att
            förlora ytterligare en tredjedel av sin befolkning fram till 2025.
            Andelen av den kvarvarande befolkningen som inte är i arbetsför
            ålder kommer samtidigt att öka drastiskt. Om inte flyttströmmarna
            kan vändas till inlandet hotar allvarliga konsekvenser när det
            gäller möjligheten att upprätthålla en fungerande samhällsservice
            i stora delar av inlandet.
          </p>
          <p xml:id="i-8K2acBPz44EruiP8kfnoXa">
            Därför är det hög tid att en gång för alla börja bryta gamla
            koloniala strukturer och ge Norrland verkliga möjligheter att
            växa och utvecklas. Förutsättningarna för att få till stånd en
            omfattande inflyttning är bättre än på länge, men ska dessa kunna
            tas till vara krävs kraftfulla och riktade åtgärder. I norra Sverige
            finns gott om plats för många fler och god livsmiljö, inte minst
            för barnfamiljer. Mycket måste naturligtvis göras lokalt, men
            för att ge de nödvändiga förutsättningarna är det nödvändigt med
            en nationell politik som stärker infrastrukturen och ger förutsättning
            för många fler arbetstillfällen.
          </p>
          <p xml:id="i-9PSRsGFjfow6G5vyHtuHGL">
            Vi vill i den här motionen lyfta fram ett antal konkreta åtgärder
            för att ge Norrland det lyft som behövs för att åstadkomma den
            inflyttning som krävs för att möta de stora demografiska utmaningarna.
            Inspiration har i hög grad hämtats från Norges framgångsrika distriktspolitik
            för att ta hela landet i bruk.
          </p>
          <p xml:id="i-HtwDtFojvKjm7ZnDaTKyLM">
            Genom att geografiskt differentiera arbetsgivaravgifterna kan
            den ekonomiska aktiviteten i glesbefolkade regioner långt från
            de stora marknaderna stimuleras. Lägre arbetsgivaravgifter i glesbygd
            skapar fler jobb där de bäst behövs eftersom de kompenserar långa
            avstånd till marknaderna, brister i infrastrukturen, kärvt klimat
            och svårigheter att attrahera kvalificerad personal. Erfarenheterna
            från Norge är mycket positiva och systemet med geo grafiskt differentierade
            arbetsgivaravgifter återinförs nu fullt ut från den 1 januari
            2007. Hos våra grannar i väster ses differentierade arbetsgivaravgifter
            som det viktigaste verktyget för att ge alla delar av landet förutsättningar
            att utvecklas.
          </p>
          <p xml:id="i-KYD75ZuQXGm7r3MpHztNHh">
            Tidigare hindrade EU en generell geografisk differentiering av
            arbets­givaravgifterna (utom i begränsad omfattning i vissa branscher),
            eftersom man ansåg att ett sådant system stred mot statsstödsreglerna.
            Det var orsaken till att även EES-landet Norge 2004 trots starkt
            motstånd tvingades avveckla sin differentiering. Från nästa programperiod,
            som inleds vid kommande årsskifte, har emellertid EU-kommissionen
            uttryckligen öppnat för en geografisk differentiering i regioner
            med färre än 8 invånare/km 2 . Den norska regeringen har alltså
            omgående tagit vara på denna möjlighet.
          </p>
          <p xml:id="i-8hbXE7xu9Mf5KripUxt5M3">
            I norra Sverige är behovet av sänkta arbetsgivaravgifter störst
            i det gles­befolkade inlandet (Stödområde A), varför det i första
            hand bör vara där en generell sänkning av arbetsgivaravgifterna
            genomförs. En möjlig modell är att arbetsgivaravgiften, undantaget
            ålderspensionsavgiften, tas bort i inlandet, vilket skulle innebära
            att nivån sänks från 32,28 procent till 10,21 procent. Detta skulle
            kraftigt stärka såväl kommuner och landsting som det privata näringslivet
            i inlandet. I gränsområdena mot Norge skulle dessutom dagens stora
            skillnad i arbetsgivaravgift, vilket är ett reellt gränshinder,
            kraftigt minska. Den exakta utformningen av ett system med differentierade
            arbets­givaravgifter måste emellertid utredas närmare.
          </p>
          <p xml:id="i-UGDdiYBMQ7tbTkdUauRmWC">
            Erfarenheterna från Norge visar entydigt att generellt sänkta
            arbetsgivaravgifter är ett enkelt, effektivt och träffsäkert medel
            att stärka glesbefolkade regioner. Hos grannarna i väster råder
            bred politisk enighet om att detta är det mest kraftfulla medlet
            för att ge de glesbefolkade fylkena i norr samma konkurrensförutsättningar
            som de mer tätbefolkade fylkena i söder. Vi är över­tygade om
            att motsvarande system på vår sida av gränsen skulle lyfta inlandet,
            skapa många nya arbetstillfällen och ge många fler möjlighet att
            leva och bo i detta vidsträckta område.
          </p>
          <p xml:id="i-Y5kxKhXuqgcB4kUJLJ4aME">
            Ett annat medel att stärka norra Sverige och bryta det koloniala
            beroendeförhållandet till centralmakten är att också detta efter
            förebild från Norge återföra en del av de stora rikedomar som
            vattenkraften skapar till de kommuner och regioner där kraften
            produceras. Att nästan ingenting av de mångmiljardvärden som skapas
            i stora
          </p>
          <p xml:id="i-RogWmEdEJhJWohcmjKSyHD">
            vattenkraftskommuner som Ragunda, Sollefteå och Jokkmokk stannar
            lokalt och utvecklar de bygder som släppt till sina forsar borde
            vara fullständigt oacceptabelt. Utbyggnaden av vattenkraften har
            drabbat näringar som turism, renskötsel och fiske, liksom jord-
            och skogsbruk, vilket samhället bör kompensera för. Det är en
            absurd situation att vattenkraftskommunerna ständigt ska tvingas
            kämpa mot avfolkning och höga skattenivåer, medan de om de legat
            i Norge hade haft viktiga resurser att utveckla sina bygder.
          </p>
          <p xml:id="i-EZkMP4LXS2esMU97oXkvrx">
            Tekniken för hur återföringen av vattenkraftsmedel ska göras
            kan diskuteras. En modell kan vara att en del, förslagsvis hälften,
            av den fastighetsskatt som staten tar in på vattenkraftsanläggningar
            går till de kommuner och regioner där de är lokaliserade. Under
            2007 kommer staten att ta in ungefär 2 miljarder kronor bara i
            fastighetsskatt för dessa anläggningar (utöver mångmiljardbelopp
            i energiskatter och utdelningar från Vattenfall).
          </p>
          <p xml:id="i-ACd7CeG6cdGH8pamzYiCpf">
            En allt större andel av skogen i norra Sverige ägs av personer
            som är mantalsskrivna på andra håll i landet. Inkomster från denna
            utboägda skog bör i fortsättningen beskattas i den kommun där
            fastigheten finns och inte där ägaren råkar vara skriven. Dagens
            skattelagstiftning innebär att fattiga glesbygds­kommuner på detta
            sätt undandras stora skatteintäkter, medan storstadsområdena,
            där de flesta utbor är skrivna, gynnas skattemässigt.
          </p>
          <p xml:id="i-EudhQCXUkP8UBMxkov5Sm1">
            I samband med de senaste försvarsnedläggningarna omlokaliserades
            en del statliga myndigheter till de drabbade orterna som kompensation.
            Det är bra, men det krävs också en långsiktig plan för omlokaliseringar
            av statliga arbetstillfällen från huvudstadsområdet till andra
            delar av landet, inte minst Norrland. Att tre av fyra myndigheter
            som bildats eller ombildats under det senaste decenniet har lokaliserats
            till Stockholms län är helt oacceptabelt. Lokaliseringen av samtliga
            myndigheter bör prövas med målsättningen att bryta dagens ensidiga
            koncentration av statlig sysselsättning till huvudstadsregionen.
            Genom tillskott av statliga arbetstillfällen kan de lokala arbetsmarknaderna
            runtom i landet breddas och därmed medverka till bättre regionala
            tillväxtförutsättningar.
          </p>
          <p xml:id="i-QyxL5NUFYSBNBkEeuoNcWU">
            Rent allmänt måste näringslivsklimatet förbättras. Detta är betydelsefullt
            för hela landet, men särskilt viktigt för de utsatta regionerna
            i norr. Samarbetet mellan det offentliga, näringslivet och våra
            lärosäten (triple helix) är också av stor betydelse för den regionala
            utvecklingen. Forskningsresultat måste lättare kunna kommersialiseras
            och på så sätt medverka till att stärka regionerna. Likaså är
            det viktigt att utveckla en väl fungerande distansundervisning,
            via Nätuniversitetet och lokala lärcentra, för att fler ska få
            möjlighet till utbildning. Distansundervisningen är av stor betydelse
            för att minska den sociala och geografiska snedrekryteringen till
            högre utbildning.
          </p>
          <p xml:id="i-k4ZEZRNQfH96fG2ZLH1dn">
            Vidareförädling av Norrlands stora naturtillgångar måste aktivt
            främjas. Förutsättningarna för att utveckla en omfattande produktion
            av miljövänlig energi och miljövänliga livsmedel är mycket goda.
            Den rena naturen är viktig för såväl produktion av högkvalitativa
            livsmedel som för turismen. Trärå­ varan kan förädlas långt mer
            än vad som sker i dag.
          </p>
          <p xml:id="i-7bVyZhT36CGD6JM9EsyYSA">
            Ett närmare gränsöverskridande samarbete med grannländerna Norge
            och Finland har stor betydelse för en positiv utveckling. Särskilt
            stor är potentialen i gränsområdena mellan Jämtland/HärjedalenTröndelag
            och i Tornedalen (Norrbottenfinska Lappland). Det gäller emellertid
            att avveckla de återstående gränshindren för att möjligheterna
            i gränsområdena fullt ut ska kunna tas till vara.
          </p>
          <p xml:id="i-8w8ozMz4QgVKAzQbCfYwvE">
            Förbättrade kommunikationer och stärkt infrastruktur är självfallet
            av mycket stor betydelse för det vidsträckta Norrland, som omfattar
            58 procent av landets yta. Det handlar om vägar som bär året runt,
            snabbare och bättre tågförbindelser, flyg till rimliga priser
            och tillgång till bredband (digital allemansrätt). Staten har
            också ett stort ansvar att medverka till att det finns en fungerande
            kollektivtrafik även i glesbygd.
          </p>
          <p xml:id="i-4i17U1Cmzt3iwEPd8RaxAX">
            Det är glädjande att Inlandsvägen har fått Europavägsstatus,
            men hela vägnätet måste få en allmän upprustning. Inte minst handlar
            det om att stärka öst- västförbindelserna för att motverka syddriften.
            Vad gäller järnvägen är det viktigt att bygget av Botniabanan,
            inklusive Norrbotniabanan, fullföljs och att visionen om snabbtåg
            på Atlantbanan (StockholmÖstersundTrondheim) förverkligas. Den
            unika Inlandsbanan måste rustas så att den kan bli en verklig
            pulsåder, såväl för gods- som persontrafik.
          </p>
          <p xml:id="i-2DwiuG4gL22VbBm1j52ZaD">
            I norra Sverige finns gott om plats och möjlighet att finna en
            god livskvalitet. Därför är det viktigt att underlätta för fler
            att flytta till Norrland. Förutom en stärkt infrastruktur och
            ett förbättrat näringsklimat för fler jobb måste det bli lättare
            för människor att bosätta sig där de själva önskar. Lånemöjligheterna
            för att bygga i glesbygd måste förbättras och kommunerna ges makt
            över strandskyddet. I många glesbebyggda kommuner i Norrland finns
            goda förutsättningar att bygga strandnära utan att detta innebär
            någon allvarligare begränsning av allmänhetens tillträde till
            stränderna. Eftersom många vill bo nära vatten är dessa möjligheter
            en konkurrensfördel som det måste finnas möjlighet att ta till
            vara.
          </p>
        </div>
        <div xml:id="i-BQMTfRn5dnuoANVnQHzWv3" type="signatureBlock">
          <list xml:id="i-QNjLp96pF1aDo1NyuARBfM">
            <item xml:id="i-FWB45Y418o8uzyoyaeHW1w" who="i-KtELEJ9HytY7HFgQExEzLq" type="signature">
              Sven Bergström (c)
            </item>
            <item xml:id="i-SoaJdnu7fDLLmqgmD7FJya" who="i-KktUCXax2JFL3tqFqQN9oq" type="signature">
              Birgitta Sellén (c)
            </item>
            <item xml:id="i-CAy52q1nCiquexPh6Ub6Jt" who="i-XXHxxQRuSjGXVxaVhcXaFk" type="signature">
              Åke Sandström (c)
            </item>
            <item xml:id="i-WcUBcEc6P1L9aGq8nagyw7" who="i-FFnvvbj3MefWasEFe2C2jQ" type="signature">
              Stefan Tornberg (c)
            </item>
            <item xml:id="i-C58gHH51aEmBZPGapnPZMv" who="i-Vo3YjbvPDcwbepLXUMMiDZ" type="signature">
              Per Åsling (c)
            </item>
          </list>
        </div>
      </div>
    </body>
  </text>
</TEI>
