<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-FiU-03424">
  <teiHeader>
    <fileDesc>
      <titleStmt>
        <title>med anledning av skr. 2015/16:130 Redovisning av AP-fondernas verksamhet t.o.m. 2015</title>
        <author corresp="i-M5o8cYSRJsbmZdvevomfQX">av Ulla Andersson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3424 av Ulla Andersson m.fl. (V)</title>
          <idno type="rdwebb">H3023424</idno>
          <rs type="number">3424</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H3023424/text</ref>
          <ref type="dokument_url_html">http://data.riksdagen.se/dokument/H3023424</ref>
          <ref type="dokumentstatus_url_xml">http://data.riksdagen.se/dokumentstatus/H3023424</ref>
          <ref type="docx">http://data.riksdagen.se/fil/54EADAC0-6739-46B7-85F6-2094AE9F290A</ref>
          <ref type="pdf">http://data.riksdagen.se/fil/FC8B46E1-1E08-4608-8F76-42205FE1B391</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-632hpVaqNZSGi9nro8EMpn</idno>
            <name>Jenny Bengtsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4EH1mah6QWTTodvLRddy4N" type="basedOn"/>
        <correspContext corresp="i-4EH1mah6QWTTodvLRddy4N">
          <ref>Skrivelse 2015/16:130</ref>
        </correspContext>
        <correspAction xml:id="i-fLR4b47drbNGpqBU9ee8K" type="signed"/>
        <correspContext corresp="i-fLR4b47drbNGpqBU9ee8K">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-632hpVaqNZSGi9nro8EMpn"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-NWqXdMQFiLRnqMWj94aW73" type="submitted">
          <date when="2016-06-09"/>
          <time when="13:20:06"/>
        </correspAction>
        <correspAction xml:id="i-RhemXRhGwK9R17PH8sTd8A" type="dismissed">
          <date when="2016-06-13"/>
        </correspAction>
        <correspAction xml:id="i-FZcUv3iUhU4RbN2o8wesCJ" type="reviewed">
          <date when="2016-06-13"/>
          <time when="10:25:48"/>
        </correspAction>
        <correspAction xml:id="i-X2iHjpmY1QTZGsctpZfqRm" type="referred">
          <date when="2016-06-14"/>
        </correspAction>
        <correspAction xml:id="i-LpiAzhQZH7a4yCu2r7D5VT" type="assigned">
          <date when="2018-08-08"/>
          <time when="13:46:40"/>
        </correspAction>
        <correspContext corresp="i-LpiAzhQZH7a4yCu2r7D5VT">
          <ref type="assignedTo">Finansutskottet</ref>
        </correspContext>
        <correspAction xml:id="i-AfF13cqQKV3zbbmauamtc8" type="behandlas_i"/>
        <correspContext corresp="i-AfF13cqQKV3zbbmauamtc8">
          <ref type="uppgift">2016/17:FiU6</ref>
          <ref type="ref_dok_id">H401FiU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU6</ref>
          <ref type="ref_dok_titel">AP-fondernas verksamhet t.o.m. 2015</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3424 av Ulla Andersson m.fl. (V)
          med anledning av skr. 2015/16:130 Redovisning av AP-fondernas
          verksamhet t.o.m. 2015
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NavT77d5CpATZWVCEeEtLz">
            1 Förslag till riksdagsbeslut
          </head>
          <list style="ol">
            <item xml:id="i-XyA6xPFzaWnquvg8ef1J7o">
              Riksdagen ställer sig bakom det som anförs i motionen om att
              Första AP-fonden bör omvandlas till en fond för samhällsnyttiga
              investeringar och tillkännager detta för regeringen.
            </item>
            <item xml:id="i-UebDjkjkAsW1fWYFAFLmnF">
              Riksdagen ställer sig bakom det som anförs i motionen om att
              gränsvärdena för AP-fondernas ägande i svenska aktiebolag bör
              höjas och tillkännager detta för regeringen.
            </item>
            <item xml:id="i-LUDdnauhKcdPnCfu9XB4Hn">
              Riksdagen ställer sig bakom det som anförs i motionen om att
              regeln som förbjuder AP-fonderna att investera i onoterade bolag
              bör avskaffas, och riksdagen tillkännager detta för regeringen.
            </item>
            <item xml:id="i-GoQEZM65Y91USYiXM6DA34">
              Riksdagen ställer sig bakom det som anförs i motionen om att
              AP-fonderna inte ska ägna sig åt spekulation i värdepapper kopplade
              till råvaror och livsmedel och tillkännager detta för regeringen.
            </item>
            <item xml:id="i-ph4MnsZnpadQDd5S77a1p">
              Riksdagen ställer sig bakom det som anförs i motionen om nya
              riktlinjer för AP-fonderna när det gäller miljö och etik och tillkännager
              detta för regeringen.
            </item>
            <item xml:id="i-CkuHDznHtEzap92rgVVeuc">
              Riksdagen ställer sig bakom det som anförs i motionen om att
              AP-fonderna bör arbeta aktivt för att organisationerna ska bli
              mer jämställda och tillkännager detta för regeringen.
            </item>
            <item xml:id="i-HeqhCFcnxKDDf3QQnx93gu">
              Riksdagen ställer sig bakom det som anförs i motionen om att
              ett förbud mot rörliga ersättningar i AP-fonderna bör införas
              och tillkännager detta för regeringen.
            </item>
            <item xml:id="i-B5ttXje1hdiGMuNTpjB4Zd">
              Riksdagen ställer sig bakom det som anförs i motionen om att
              ett oberoende råd bör tillsättas som ska följa upp och utvärdera
              AP-fondernas placeringar och verksamhet, och riksdagen tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-6VxKrkS15TAHdRbf4ZmANs" type="h1">
            2 AP-fonderna och samhällsnyttan
          </head>
          <p xml:id="i-B97sRkoE8Zkg6CfggZkDCh">
            Den avgörande förutsättningen för att vi ska kunna klara de pensionskostnader
            som följer i framtiden är att vi kan upprätthålla en hög sysselsättning
            och en god tillväxt. Detta förutsätter att Sverige är en ledande
            industrination med framgångsrika företag och en väl fungerande
            offentlig sektor.
          </p>
          <p xml:id="i-YZ9C7M7nimMbg83XqjJ9iq">
            Vänsterpartiet anser att AP-fonderna ska användas aktivt och
            ta ett långsiktigt ägaransvar som bryter av mot den snäva vinstmaximering
            som präglar de enskilda ägarintressena. Ett starkt svenskt näringsliv
            förutsätter en aktiv och målmedveten näringspolitik. AP-fondsmedlen
            skulle i större utsträckning än i dag kunna utnyttjas för att
            möjliggöra en sådan näringspolitik.
          </p>
          <p xml:id="i-P6c1bEMsCWx5MoSHMkvVvz">
            Det finns i dag ett utbrett missnöje med de kortsiktiga avkastningskrav
            som styr mycket av investeringarna. Vänsterpartiets uppfattning
            är att AP-fondsmedlen inte bör utnyttjas i spekulativa syften,
            utan bör förvaltas utifrån långsiktiga, samhällsekonomiska kriterier.
            Självklart ska pensionärernas pengar tryggas, men detta görs bäst
            genom att AP-fonderna tar ett långsiktigt ägaransvar i syfte att
            upprätthålla en hög sysselsättning och hållbar tillväxt. Vänsterpartiet
            föreslår därför bl.a. att första AP fonden omvandlas till en fond
            för samhällsnyttiga investeringar. Den kan t.ex. investera i miljöteknik,
            medicin, bostäder, gruvnäringen, infrastruktur osv. Vad som ovan
            anförts om att omvandla första AP-fonden till en fond för samhällsnyttiga
            investeringar bör riksdagen ställa sig bakom och tillkännage för
            regeringen.
          </p>
          <head xml:id="i-NQctR6Z47bDcVfZMRgp1sS" type="h1">
            3 Ändrade placeringsregler
          </head>
          <p xml:id="i-2RpQv2fPERkSeS5mhopBzF">
            För att kunna använda AP-fonderna som en del i en strategisk
            näringspolitik krävs att dagens snäva placeringsregler omformuleras.
            Det nuvarande regelverket för Första-Fjärde AP-fonden innehåller
            bl.a. följande två bestämmelser som begränsar AP-fondernas inflytande
            i de bolag de investerar i: (i) Marknadsvärdet av en fonds innehav
            av aktier i svenska aktiebolag som är upptagna till handel på
            reglerad marknad i Sverige får högst uppgå till 2 procent av det
            totala marknadsvärdet av sådana aktier och (ii) Röstetalet i ett
            enskilt bolag får högst uppgå till 10 procent (30 procent i onoterade
            riskkapitalbolag). Dessa gränsvärden bör höjas. Detta bör riksdagen
            ställa sig bakom och tillkännage för regeringen.
          </p>
          <p xml:id="i-5DpniSxEEqusnV3K2u4RT9">
            Vidare innehåller regelverket för Första-Fjärde AP-fonden ett
            förbud mot att investera i onoterade värdepapper om det inte sker
            via andelar i riskkapitalfonder. Denna bestämmelse bör avskaffas
            då den hindrar AP-fonderna att investera i många mindre onoterade
            bolag inom t.ex. miljöteknik, medicin m.m. Detta bör riksdagen
            ställa sig bakom och tillkännage för regeringen.
          </p>
          <p xml:id="i-BNSDDFukVyGTfdN8EpRKRU">
            Däremot ska inte AP-fonderna ägna sig åt spekulation i värdepapper
            kopplade till råvaror och livsmedel. Detta bör riksdagen ställa
            sig bakom och tillkännage för regeringen.
          </p>
          <head xml:id="i-QqPArvYRQE7hpt59kHdCkc" type="h1">
            4 Miljö och etik
          </head>
          <p xml:id="i-3y3JecixySbLLsrUzqpqRR">
            De nuvarande bestämmelserna säger att AP-fondernas placeringar
            ska vägledas av miljömässiga och etiska hänsynstaganden. Samtidigt
            slås det fast att dessa hänsynstaganden inte får innebära att
            AP-fonderna gör avkall på det övergripande målet om hög avkastning.
            Dessa mål kan ofta stå i konflikt med varandra och får konsekvenser
            eftersom det är tydligt att miljömässiga och etiska aspekter är
            underordnade avkastningskravet.
          </p>
          <p xml:id="i-PdUVK1fxRAGgxs6zHjB3i6">
            Vänsterpartiet har tidigare låtit riksdagens utredningstjänst
            (RUT) gå igenom AP-fondernas olika investeringar utifrån ett miljöperspektiv.
            AP-fonderna har olika sätt att redovisa sina investeringar, vilket
            innebär att det är svårt att få en heltäckande bild. Men den bild
            som framträdde var att alla AP-fonder hade placeringar i de fem
            stora oljebolagen och ingen hade någon större placering i förnyelsebar
            energi. På senare tid har denna bild ändrats något. Framför allt
            har Tredje AP-fonden gjort en hel del investeringar som baseras
            på hållbarhetsanalyser.
          </p>
          <p xml:id="i-RfhwiFxSM8kxch5G534Zwz">
            Det finns en bred samsyn om att offentliga medel inte borde investeras
            i företag som t.ex. bryter mot internationella konventioner. De
            företag som AP-fonderna investerar i bör inte bara följa de internationella
            konventioner som Sverige skrivit under, utan de bör även följa
            de konventioner som det land företaget verkar i har undertecknat,
            exempelvis ILO-konventionen 169 om ursprungsfolkens rättigheter.
            Det finns dock mycket kvar att göra för att AP-fonderna ska ta
            frågan på tillräckligt stort allvar. Avkastningskravet är i dag
            överordnat kraven på att investeringar ska göras med hänsyn till
            miljö och respekt för mänskliga rättigheter. Latinamerikagrupperna
            har i rapporten ”AP-fondernas ohållbara investeringar” visat att
            de etiska riktlinjerna gång på gång får stryka på foten.
          </p>
          <p xml:id="i-v9jvtXiYECr9d2s16jyy6">
            Mot denna bakgrund föreslår vi att AP-fondernas placeringar ska
            vägledas av följande nya riktlinjer avseende miljö och etik.
          </p>
          <list style="ul">
            <item xml:id="i-TwLKu8P69165fAaZCGE5u5">
              Miljömässiga och etiska hänsyn ska likställas med målet om hög
              avkastning.
            </item>
            <item xml:id="i-69jXMEG9i5evb578SVtBPP">
              AP-fonderna ska inte göra några nyinvesteringar i kol, olja eller
              fossilgas.
            </item>
            <item xml:id="i-5eGRd997oeW196utW1ZgA8">
              AP-fonderna ska avveckla befintliga investeringar i fossilindustrin
              inom 5 år.
            </item>
            <item xml:id="i-GLm8BHKhBiMk4ytkUzmao4">
              Samtliga AP-fonder ska ha kvantitativa mål för investeringar
              i förnybar energi.
            </item>
            <item xml:id="i-YLciYxDrtqCXGo6NGWeed8">
              Samtliga AP-fonder ska redovisa beräknade utsläpp av växthusgaser
              för sina investeringar.
            </item>
            <item xml:id="i-JLHeobWWu6r5g7d82D6yXx">
              AP-fonder ska inte investera i bolag som använder skatteparadis
              för att undgå beskattning.
            </item>
          </list>
          <p xml:id="i-UckU6fE2vBjqpUw6fWyG1P">
            Vad som ovan anförs om nya riktlinjer för AP-fonderna avseende
            miljö och etik bör riksdagen ställa sig bakom och tillkännage
            för regeringen.
          </p>
          <head xml:id="i-LSg1PPuVkNMcZ382u7FQGg" type="h1">
            5 Jämställdhet
          </head>
          <p xml:id="i-Vhct6owdsN4u8BYz7UJkzG">
            AP-fonderna måste bli bättre på jämställdhet. Framför allt brister
            det när det kommer till fördelningen mellan män och kvinnor inom
            kapitalförvaltningen. I genomsnitt är tre av fyra kapitalförvaltare
            män. På tredje AP-fonden är 82 procent av kapitalförvaltarna män.
            AP-fonderna bör arbeta aktivt för att organisationerna ska bli
            mer jämställda. Detta bör riksdagen ställa sig bakom och tillkännage
            för regeringen.
          </p>
          <head xml:id="i-786rgThidjTTkjJEGUhnwf" type="h1">
            6 Inför ett bonusförbud
          </head>
          <p xml:id="i-2DUH66E9EXN72ThrEaWjNR">
            Rörliga ersättningssystem i finanssektorn var en bidragande orsak
            till finanskrisen 2007-2009. Såväl de ledande skikten som tjänstemännen
            på lägre nivåer hade, och har alltjämt, stora delar av sina löner
            kopplade till omsättningen (kreditvolymerna) och till kortsiktiga
            resultatmål, vilket uppmuntrat riskabel kreditgivning och placeringar
            i riskfyllda värdepapper. Dessa ersättningssystem riskerar att
            leda till spekulation och mer riskfyllda placeringar. Ett förbud
            mot rörliga ersättningar i AP-fonderna bör införas. Detta bör
            riksdagen ställa sig bakom och tillkännage för regeringen.
          </p>
          <head xml:id="i-SgMnYWA6yWdagFexH5yXYw" type="h1">
            7 Tillsätt ett oberoende utvärderingsorgan
          </head>
          <p xml:id="i-DkcgBUX9HVPufatpCtpADF">
            Ansvaret för att granska AP-fondernas placeringar ligger på Etiska
            rådet. Det finansieras av AP-fonderna själva och har en inhyrd
            konsult som den stora kostnaden för verksamheten. Trots omfattande
            placeringar, många gånger i strid med internationella konventioner
            Sverige skrivit under, är rådets verksamhet högst begränsad i
            jämförelse med kostnaderna för AP-fondernas placeringsverksamhet.
          </p>
          <p xml:id="i-9QUzGaW8Gt7MKBJWxXMDPe">
            Vi ser ytterligare två problem med rådets verksamhet. Dels är
            det problematiskt att AP-fonderna själva styr det råd som ska
            granska deras investeringar. Dels är det olyckligt att granskningarna
            görs i efterhand, och inte innan fonderna väljer att investera
            i ett visst bolag.
          </p>
          <p xml:id="i-Ufsoxpmq1cpt3bPr2qhPSg">
            Ett oberoende råd bör tillsättas i syfte att årligen följa upp
            AP-fondernas investeringar och kontinuerligt utvärdera verksamheten.
            Rådets uppföljning och utvärderingar bör inriktas på huruvida
            de företag AP-fonderna investerar i lever upp till etiska riktlinjer
            om mänskliga rättigheter och vilka miljömässiga hänsynstaganden
            de tar. Såväl uppföljningarna som utvärderingarna bör presenteras
            för riksdagen och vara föremål för debatt. Detta bör riksdagen
            ställa sig bakom och tillkännage för regeringen.
          </p>
        </div>
        <div type="motSignatures">
          <list>
            <item xml:id="i-N1SEdahcGG9Vevj7LXyB6a" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-S5yAskk3uat5uCyG5Eq6vE" who="i-632hpVaqNZSGi9nro8EMpn">
              Jenny Bengtsson (V)
            </item>
            <item xml:id="i-21cNxmCAnsAwrQxwF7YLFi" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-FQkit3VHFpdLdo1rc3smop" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-W71MTyEeYXJ9vnaquPXMyk" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-WqormDVzYeSiqj7rZuKUch" who="i-7r5EMv9VstEFKe8CzeUCH5">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
