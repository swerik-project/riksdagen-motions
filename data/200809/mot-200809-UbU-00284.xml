<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00284">
  <teiHeader>
    <fileDesc>
      <titleStmt>
        <title>Forskning och utbildning i geriatrisk klinisk farmakologi</title>
        <author corresp="i-Ev6Dx3pWj2WT32VGQpabaz i-L3xspgThUxUN1YtSDqcmk8">av Finn Bengtsson och Barbro Westerholm (m, fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning och utbildning i geriatrisk klinisk farmakologi</title>
          <idno type="rdwebb">GW02Ub284</idno>
          <rs type="number">Ub284</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub284/text</ref>
          <ref type="dokument_url_html">http://data.riksdagen.se/dokument/GW02Ub284</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub284</ref>
          <ref type="doc">http://data.riksdagen.se/fil/11003CD0-51EE-4A34-B50D-186519D8F658</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3HZG8PoL5HD4XBMvQdaJ9t" type="signed"/>
        <correspContext corresp="i-3HZG8PoL5HD4XBMvQdaJ9t">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-4j24MzfE1z9qkDG1ixQQxj" type="numbering">
          <date when="2008-10-06"/>
        </correspAction>
        <correspAction xml:id="i-JE43JxtJpCM3jZv7E4bdGt" type="submission">
          <date when="2008-10-02"/>
        </correspAction>
        <correspAction xml:id="i-4qw1KHfdmfyNGgVjgTif5a" type="transfer">
          <date when="2008-10-01"/>
        </correspAction>
        <correspAction xml:id="i-P5ivQDe4keM1xvEgUB7pwf" type="assigned"/>
        <correspContext corresp="i-P5ivQDe4keM1xvEgUB7pwf">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-ESUHJL3yCTvEsFMHjDXDa1">
            Förslag till riksdagsbeslut
          </head>
          <p xml:id="i-CYXsuYxxQcAa2wrRqVUJwu">
            Riksdagen tillkännager för regeringen som sin mening vad som
            anförs i motionen om forskning och utbildning i geriatrisk klinisk
            farmakologi.
          </p>
        </div>
        <div type="motContent">
          <head xml:id="i-4t8QvodXicyAG9WzkMVjqy" type="h1">
            Bakgrund
          </head>
          <p xml:id="i-UMdrUQDWEA77eTWTwPZBMu">
            I dag utgör nästan en tiondel av den svenska befolkningen personer
            som är äldre än 75 år. De utgör den största patientgruppen i hälso-
            och sjukvården. Läkemedelsbehandling är den vanligaste medicinska
            åtgärden bland de äldre. Minst en fjärdedel av vår totala läkemedelskonsumtion
            ordineras till dem som är äldre än 75 år. Samhällets kostnad för
            läkemedel överstiger 20 miljarder kronor, det vill säga att läkemedelsnotan
            för dem som är över 75 år överstiger 5 miljarder kronor av vår
            gemensamma budget. Då såväl den åldrande delen av befolkningen
            som läkemedelskostnaderna i samhället i sig ökar, är uppskattningen
            att budgetandelen för läkemedel till de äldre kommer att öka exponentiellt
            framöver. Är detta då ett problem eller en fördel?
          </p>
          <head xml:id="i-35QshhJCJwZm9x6AXk9Dzf" type="h1">
            Probleminventering
          </head>
          <p xml:id="i-S8H8HBCCbxv7UUDBiXwEqH">
            Läkemedel registreras för användning om nyttan överväger riskerna.
            Nytta eller riskrelationen ändras med åldern. Den skiljer sig
            från medelålders och yngre när det gäller tolerans för läkemedelseffekter
            och biverkningar. Under ett så kallat fysiologiskt åldrande, det
            vill säga att man åldras på ett förväntat, adekvat sätt utan tillstötande
            av speciella sjukdomstillstånd, förändras kroppens och själens
            förutsättningar för hur läkemedel kan påverka. Denna förändring
            består både i hur omhändertagandet av läkemedel förändras i kroppen,
            som vanligen innebär en försämrad avgiftningsfunktion för att
            få läkemedel att försvinna ut ur kroppen, och i hur kroppens olika
            vävnader reagerar på läkemedel. För det sistnämnda handlar det
            vanligen om att den äldres vävnader är betydligt känsligare för
            läkemedelssubstansers effekter och därmed också dessas biverkningar.
            Vid sidan av denna generalisering av hur läkemedel påverkar de
            äldre, vet vi att det finns skillnader mellan könen och även en
            mycket stor individuell variation i hur en person påverkas av
            ett läkemedel.
          </p>
          <p xml:id="i-BAsxGtJ69S5qFtW48BYrkL">
            Sammantaget måste därför läkemedelsbehandling av äldre anpassas
            på ett mycket omsorgsfullt sätt med noggrann individuell anpassning
            och uppföljning om maximal nytta och säkerhet i läkemedelshantering
            ska garanteras de äldre. Tyvärr kan det trots denna större känslighet
            och individualitet för läkemedelsreaktioner bland de äldre konstateras
            att de kliniska studier som ska ligga till grund för så kallade
            evidensbaserade effektivitets- och säkerhetsbedömningar av läkemedel
            vanligen har utförts i tillräcklig omfattning endast på ett medelålders
            och yngre patientklientel. Detta gör att man med rättvisa kan
            säga att evidensbaserad medicinsk kunskap om anpassningen av läkemedel
            till äldres behov inte på långa vägar är tillfredsställande, vare
            sig när det gäller forskningen på området eller för kunskapsförmedlingen
            till sjukvården om de fakta på temat äldre och läkemedel som trots
            allt finns och gäller i dag.
          </p>
          <p xml:id="i-DirEVcBDgDzftndRHaPKYn">
            En samlad satsning på läkemedelsforskning inriktad mot den äldre
            befolkningen och en därtill hörande utbildningssatsning inom sjukvården
            i ämnet geriatrisk klinisk farmakologi (läkemedelslära för äldre)
            är därför synnerligen motiverad. Vi anser med denna motion att
            riksdagen bör ge regeringen detta till känna.
          </p>
          <head xml:id="i-SQnxTrmPJqb5363daSgnrB" type="h1">
            Ytterligare motivation för ansträngningar till förbättring
          </head>
          <p xml:id="i-GjWViPNZi9SdTfsrL2Ef76">
            Läkemedelsbiverkningar är tyvärr en vanlig, alltför vanlig, orsak
            till sjukhusvård av äldre. Men risken för onödiga biverkningar,
            som för äldre ofta föranleder kostsam sjukhusvård vilken borde
            ha kunnat undvikas, relaterar inte bara till att för hög dosering
            ofta föreligger. Risken ökar dramatiskt vid ökad grad av så kallad
            polyfarmaci (sammedicinering där två eller flera läkemedel ges
            samtidigt). Siffror som i detta sammanhang förskräcker för äldreklientelet
            är att av personer över 75 år vid ingången av år 2007 använde
            inte mindre än 310 000 patienter fler än 5 (!) läkemedel samtidigt
            och hela 250 000 av dessa hade fått fler än 7 (!) läkemedel förskrivna
            samtidigt. Förhållandet med en så vanligt förekommande sammedicineringen
            innebär att varje äldre människa som sammedicinerar med fler än
            två läkemedel kan sägas utgör en unik, egen försöksperson där,
            i praktiken, ingen samlad kunskap finns att stödja sig på för
            effekterna, biverkningarna och därmed riskerna med denna behandling
            hos individen i fråga. Varje gång en medicin blandas med en annan
            uppstår möjlighet till både oväntade och farliga reaktioner genom
            att medlen kan verka som förstärkare av varandra eller motverka
            varandras verkningar. Detta kan gälla hur de antingen omhändertas
            i kroppen eller påverkar kroppens vävnader eller bådeoch. För
            varje nytt läkemedel som adderas till blandningen ökar denna möjlighet
            till oförutsägbara reaktioner på ett kraftigt och, just, oförutsägbart
            sätt i det enskilda fallet.
          </p>
          <p xml:id="i-8DnkUUsdUBNQvTAsBmeQcq">
            I en stor engelsk studie på över 18 000 äldre år 2004 fann man
            att hela 95 % av läkemedelsbiverkningar som orsakat sjukhusvård
            hade kunnat undvikas om en mer korrekt och individanpassad dosering
            hade förelegat. I fyra svenska studier nu under 2000-talet dras
            slutsatserna att 1) samma förhållande med onödiga inläggningar
            av äldre på sjukhus på grund av felaktig medicinering gäller i
            vårt land, och 2) både antalet inläggningar av äldre av denna
            orsak och sammedicinering av flera mediciner hade ökat markant
            jämfört med situationen på 1970-talet. Då hade sjukhusvårdade
            äldre i genomsnitt 3,5 läkemedel, en siffra som ökat till 7 under
            2000-talet. En helt nyligen publicerad studie (sommaren 2008)
            från Karolinska Universitetssjukhuset i Huddinge bekräftar att
            på 40 akut inlagda patienter som vårdades vid geriatrisk klinik
            och var mellan 72 och 100 års ålder ordinerades genomsnittligt
            vid inskrivningen med 8 läkemedel, med en spridning av 022 läkemedel
            mellan patienterna. Hos 14 av 40 patienter (35 %) bedömdes läkemedelsbiverkning
            vara ensam eller bidragande orsak till inläggningen. Hos 19 av
            40 patienter (47,5 %) konstaterades sammanlagt 26 kända läkemedelsinteraktioner
            (sammanblandningseffekter) som borde föranleda antingen dosjustering
            eller vara en kombination som borde undvikas. En annan helt nylig
            rapport (Dagens Nyheter den 10 september 2008) påvisar hur läkemedel
            avsedda för psykossjukdom i stället används som lugnande och sömnmedel
            på demenssjuka. Det är återigen ett exempel på hur fel det kan
            bli och vilka allvarliga konsekvenser en annan typ av brist på
            läkemedelskunskap för äldregruppen kan få. Effekten av sådan medicin
            är inte enbart negativ utifrån att den felaktigt ordinerad onödigtvis
            passiviserar de äldre och är förknippad med en rad potentiellt
            allvarliga biverkningar, den kan de facto förvärra och påskynda
            demensutvecklingen i sig.
          </p>
          <p xml:id="i-NgoVzAHB4txhXv9Pqem4Cd">
            Under de premisser som redovisas ovan och som dokumenterats vetenskapligt
            att gälla i dag kan varken effektiv eller en säker läkemedelsbehandling
            av äldre sägas föreligga i vårt land. Detta förhållande utgör
            därmed också ett klart brott mot hälso- och sjukvårdslagens intentioner
            om en effektiv och säker vård. Konsekvenserna av att forskning
            och utbildning i geriatrisk klinisk farmakologi på detta sätt
            försummats av både läkemedelsindustrin och vid universitet och
            högskolor har heller inte varit obekanta för oss. Att sammantaget
            drygt 10 % av alla akuta sjukhusinläggningar i vårt land kan tillskrivas
            olämplig läkemedelsanvändning och läkemedelsbiverkningar hos äldre
            ger en belastning på och kostnad för sjukvården som är onödig
            då den borde gå att förhindra med riktade utbildnings- och fortsatta
            forskningssatsningar inom det geriatriska kliniska farmakologiska
            området. Detta är synnerligen välmotiverat då situationen i dag
            också medför ett helt omotiverat lidande med säkerligen även förtida
            dödsfall bland den alltmer åldrande svenska befolkningen. Vi vill
            därför med kraft att riksdagen ger regeringen detta till känna.
          </p>
          <head xml:id="i-7BAoEcPpbj6yFGFgFqDE3h" type="h1">
            Några praktiska förslag inom befintliga budgetramar
          </head>
          <p xml:id="i-EWDf7VaoScg44bZbtnYann">
            Mot ovanstående bakgrund kan en lämplig översyn och inventering
            av behovet av specifika forskningssatsningar inom det försummade
            området geriatrisk klinisk farmakologi göras inför den förestående
            forskningspropositionen från regeringen.
          </p>
          <p xml:id="i-HPSx8T56z1CHoCqBBNmYdK">
            Vad gäller utbildning i geriatrisk klinisk farmakologi kan detta
            omgående övervägas inom de budgetramar som finns avsatta för medicinsk
            grund- och vidareutbildning vid såväl universitet och högskolor
            som vid landstingen och Socialstyrelsen. Som läget är i dag sker
            ofta från läkarhåll ingen regelbunden översyn av äldres medicinering
            med hänvisning till tidsbrist, att man inte vågar röra medicinordinationer
            som gjorts av annan läkare samt att man vanligen inte törs sätta
            ut läkemedel om det väl blivit insatt av rädsla för oförutsägbara
            konsekvenser. Man vet heller inte hur man bäst ska genomföra en
            sådan översyn då det vanligen saknas rutiner och avsatta resurser
            för detta inom vården. Därtill är ämnena geriatrik och klinisk
            farmakologi, som ligger till grund för utvecklingen av geriatrisk
            klinisk farmakologi, båda bristspecialiteter i svensk sjukvård
            i dag.
          </p>
          <p xml:id="i-UrHRLY3gfg13QKdmHSt9jF">
            Därför bör allmänt grund- och vidareutbildningen av läkarna i
            ämnena geriatrik och klinisk farmakologi nu öka i omfattning.
            Tvärtemot föll till exempel krav på utbildning i geriatrik för
            allmänläkare (distriktsläkare) bort med specialiseringstjänstgöringsreformen
            (ST-reformen) 1995. Tidigare var det brukligt att blivande distriktsläkare
            var placerade 36 månader på geriatrisk klinik. Det innebär att
            allmänläkare i dag kan uppnå godkännande av sin utbildning utan
            beröring med den geriatriska specialiteten och det geriatriska
            multiprofessionella arbetssättet. Utbildningen i läkemedelsanvändning
            för blivande läkare är också mycket blygsam. Tillgänglig information
            visar att undervisningen inom detta område utgör mindre än 5 %
            av den totala utbildningstiden för läkare. På sina håll har den
            nästan tappats bort vid omläggningar av utbildningsplanen. För
            geriatriker, de läkare som ska vara specialister på behandling
            av äldre, särskilt de multisjuka, är den producentobundna fortbildningen
            om läkemedel försumbar. Det enda som finns i dag är en statligt
            finansierad (Socialstyrelsen via Ipuls) vidareutbildning för ST-läkare
            i geriatrisk farmakoterapi vid Karolinska Universitetssjukhuset.
            Socialstyrelsen borde kunna göra en översyn över hur man fördelar
            sina medel till olika Ipuls-satsningar, inte minst som området
            psykiatri ges ett betydande riktat tillskott i alliansregeringens
            fortlöpande budgetar för 20062010 och just psykofarmaka utgör
            en inte föraktlig del av problemet med var olämplig läkemedelsanvändning
            till äldre i dag sker. Också annan sjukvårdspersonal som möter
            äldre i sin vardag har otillräcklig kunskap om läkemedelsbehandling
            av äldre och behöver utbildning dels om åldrandet och äldres hälsoproblem,
            dels om vad man ska iaktta när det gäller läkemedelsbehandling
            av äldre. Sveriges Kommuner och Landsting samt Läkemedelskommittéernas
            samarbetskommitté (LOK) arbetar för en bättre och klokare läkemedelsanvändning
            särskilt hos de äldsta och mest sårbara i befolkningen. Det här
            är bra, men bättre effekt skul le kunna uppnås om också grundutbildningarna
            för de olika yrkesgrupperna ägnade mer uppmärksamhet åt äldre
            och deras behandling med läkemedel.
          </p>
          <p xml:id="i-91owuNTYPgDbqq4Yu9zmh3">
            För ett år sedan väckte vi en liknande motion till riksdagen.
            Den avstyrktes i utskottets betänkande (2007/08:UbU9) med åtföljande
            motivering: Vad gäller innehållet i medicinska utbildningar konstaterar
            utskottet att Högskoleverket år 2006 utvärderade ett stort antal
            utbildningsprogram. Kvalitetsgranskningen omfattade utbildningsprogram
            för 16 skilda examina inom medicin och vård, bl.a. läkarexamen
            och sjuksköterskeexamen. Sammanlagt granskades 136 utbildningsprogram
            vid 27 lärosäten. Utskottet utgår från att lärosätena, vilka ansvarar
            för högskoleutbildningarnas innehåll, beaktar resultaten i Högskolverkets
            utvärderingar.
          </p>
          <p xml:id="i-4KXiYPzpjAZaVKoVFR9sjr">
            Vi har därefter tagit del av nämnda utvärdering och funnit att
            verket inte diskuterat den utbildning vi efterlyser. Verket konstaterar
            att högskoleutbildningarna i medicin och vård i Sverige är i flertalet
            fall av god kvalitet och uppfyller kraven på högskolemässighet.
            Verket konstaterar vidare att de allmänna målen för utbildningarna
            inte prioriteras i tillräcklig omfattning. Vilka kunskaper läkarna
            bör besitta för att möta dagens patienter finns däremot inte diskuterat.
          </p>
          <p xml:id="i-CEx5CJNevikg3RRihfdnkT">
            Situationen när det gäller läkemedelsbehandling av äldre har
            inte förbättrats under det år som gått. Möjligen börjar den fortbildning
            som Sveriges kommuner och landsting erbjuder tillsammans med läkemedelskommittéerna
            att ge viss effekt. Det är dock fullständigt otillräckligt med
            tanke på hur allvarligt eftersatt denna typ av utbildningsinsats
            uppenbarligen är. Utbildning i såväl allmän som geriatrisk klinisk
            farmakologi måste därför med större emfas meddelas också i grundutbildningarna.
          </p>
          <p xml:id="i-V6kQQBTuCde22kFML39Z3g">
            Mot bakgrund av ovanstående upprepar vi därför våra yrkanden
            från föregående år att riksdagen tillkännager för regeringen som
            sin mening vad som anförs i motionen om behovet av forskning och
            utbildning i geriatrisk klinisk farmakologi.
          </p>
        </div>
        <div type="motSignatures">
          <list>
            <item xml:id="i-MLzLjAQ1gq6ZTbhMMBhP5m" who="i-Ev6Dx3pWj2WT32VGQpabaz">
              Finn Bengtsson (m)
            </item>
            <item xml:id="i-iR8unj2gyRwxWcmUbHnzX" who="i-L3xspgThUxUN1YtSDqcmk8">
              Barbro Westerholm (fp)
            </item>
          </list>
        </div>
      </div>
    </body>
  </text>
</TEI>
