<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00381">
  <teiHeader>
    <fileDesc>
      <titleStmt>
        <title>Boendesegregation</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Boendesegregation</title>
          <idno type="rdwebb">GV02C381</idno>
          <rs type="number">C381</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C381/text</ref>
          <ref type="dokument_url_html">http://data.riksdagen.se/dokument/GV02C381</ref>
          <ref type="dokumentstatus_url_xml">http://data.riksdagen.se/dokumentstatus/GV02C381</ref>
          <ref type="doc">http://data.riksdagen.se/fil/C65A9F82-4604-43B6-8C40-04ACD488D3DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8vVvMQLX9B46gVxRtc19U2" type="signed"/>
        <correspContext corresp="i-8vVvMQLX9B46gVxRtc19U2">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-5KogNQFGt5VKFcBwAXLQST" type="referral">
          <date when="2007-10-16"/>
        </correspAction>
        <correspAction xml:id="i-TdAqzMJmW2d7emzaMnEeCx" type="dismissal">
          <date when="2007-10-16"/>
        </correspAction>
        <correspAction xml:id="i-Nr2g3w3V8ufJr3WG6bz7Sg" type="numbering">
          <date when="2007-10-08"/>
        </correspAction>
        <correspAction xml:id="i-Aob6bTnaZQpMAw2hpa8T7j" type="submission">
          <date when="2007-10-05"/>
        </correspAction>
        <correspAction xml:id="i-JvysCxNV1Jaocv8oznKSLq" type="transfer">
          <date when="2007-10-04"/>
        </correspAction>
        <correspAction xml:id="i-CM184o7sTYDwnF6zfAWC5m" type="assigned"/>
        <correspContext corresp="i-CM184o7sTYDwnF6zfAWC5m">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7QYiCm1p7ZH7SqrEwgDdxV" type="motBody">
        <div xml:id="i-XqHww1aHVBSRJcX29vESRH" type="TOC">
          <head xml:id="i-HS52eATUv9nRXJxtYS6qt4">
            1 Innehållsförteckning
          </head>
          <list xml:id="i-TLi1fG9hbgTeXUZewTx32N">
            <item xml:id="i-YMLmtvLtB9ppPjUbgDFFQq">
              1 Innehållsförteckning 1
            </item>
            <item xml:id="i-7HefcQLHmxGjNked7re8Ne">
              2 Förslag till riksdagsbeslut 2
            </item>
            <item xml:id="i-Jt31Mukm7Rr5H94xHx5w6u">
              3 Inledning 3
            </item>
            <item xml:id="i-32jHpqkFNRegD1MuoYZVf4">
              4 Skrota integrationspolitiken 3
            </item>
            <item xml:id="i-FkFudjVmDtrwyEGBQEbvUM">
              5 En ny problemformulering 4
            </item>
            <item xml:id="i-81NkXZFD2sV3eqP1onv1tG">
              6 Ökat byggande av hyresrätter 5
            </item>
            <item xml:id="i-PnNiEQ8YLNSbkn8J1tLFuK">
              7 Upprustning och ombyggnad 6
            </item>
            <item xml:id="i-4sQ69UZJcuszFBxLx2uGpD">
              8 Utförsäljningarna av allmännyttan 6
            </item>
            <item xml:id="i-Czrmxf7oU5Wejm1Xx5835f">
              8.1 Valfrihet, för vem? 7
            </item>
            <item xml:id="i-6h6W3SwfwA4a1CsVxsHzRW">
              8.2 Stärk allmännyttan, öka valfriheten! 8
            </item>
            <item xml:id="i-KxL18fenfytX7LMafcmTzJ">
              9 Kommunernas möjligheter och skyldigheter 8
            </item>
            <item xml:id="i-DJvqCP96tmLAE6pdVoL7V7">
              9.1 Boendeplanering 8
            </item>
            <item xml:id="i-GDMKqQJoJ12ThxyWmY7fxb">
              9.2 Obligatoriska bostadsförmedlingar 9
            </item>
            <item xml:id="i-EC3uiYHrFzxoziZqxTfNSN">
              9.3 Anvisning av lediga bostäder 9
            </item>
          </list>
        </div>
        <div xml:id="i-4tAd7pNdobMzPx2gcdJX7r" type="motProposal" subtype="förslag">
          <head xml:id="i-7ECseAfb3hGafotjYQQ5X4">
            2 Förslag till riksdagsbeslut
          </head>
          <list xml:id="i-29Crpd5sq2NCzRtTJ8Q3fd" style="ol">
            <item xml:id="i-MsmWJU3Z4j2ALzJiM9NKg4">
              Riksdagen tillkännager för regeringen som sin mening vad som
              anförs i motionen om att kommuner ska åläggas att genomföra integrationsprojekt
              riktade till icke-marginaliserade bostadsområden. 1
            </item>
            <item xml:id="i-MDqpuz8RLxrbr6YEiE5en2">
              Riksdagen tillkännager för regeringen som sin mening vad som
              anförs i motionen om återförande av tillståndsplikten i lagen
              (2002:102) om allmännyttiga bostadsföretag.
            </item>
            <item xml:id="i-TTQLZ4DdxHMXphYV9Gc2aq">
              Riksdagen tillkännager för regeringen som sin mening vad som
              anförs i motionen om att alla kommuner ska ha ansvar för att bygga
              upp minst ett allmännyttigt bostadsföretag.
            </item>
            <item xml:id="i-JY9nMSCSMdKeNMFVHoEZs1">
              Riksdagen begär att regeringen återkommer med förslag på hur
              de boende i allmännyttiga bostäder kan ges ett större inflytande
              över de övergripande beslut som fattas i företagen.
            </item>
            <item xml:id="i-5p3B5dA7MVfFg6yFFrv3AP">
              Riksdagen tillkännager för regeringen som sin mening vad som
              anförs i motionen om en obligatorisk skyldighet att anordna kommunala
              eller regionala bostadsförmedlingar.
            </item>
            <item xml:id="i-5sPsN2s5u2GC9j6sCyHPcw">
              Riksdagen tillkännager för regeringen som sin mening vad som
              anförs i motionen om att fastighetsägares medverkan till etnisk
              diskriminering inom boendet ska utgöra grund för tvångsförvaltning.
            </item>
            <item xml:id="i-6eDukK8kuMnkZtPhFWSudS">
              Riksdagen tillkännager för regeringen som sin mening vad som
              anförs i motionen om återinförandet av bostadsanvisningsrättslagen.
            </item>
          </list>
          <p xml:id="i-mBiAAsCgqGHeC1N3tnGKu">
            1 Yrkande 1 hänvisat till AU.
          </p>
        </div>
        <div xml:id="i-8yRPg8zpun9yVcivqkwzbi" type="motContent">
          <head xml:id="i-SJn8emE9X5qyPr6yJEG24D" type="h1">
            3 Inledning
          </head>
          <p xml:id="i-N4kcRjCFDbGJ878p3zwRHE">
            Sverige har aldrig varit rikare. Ändå ökar orättvisorna. En del
            blir allt rikare och får mer makt, medan andra hålls utanför och
            förblir maktlösa. När klyftorna växer drabbas vissa mer än andra.
          </p>
          <p xml:id="i-SGeT9vk1rijBCKLEKBS6CH">
            Konsekvenserna av samhällets växande klyftor avspeglas tydligt
            i boendet. Människors ekonomiska och sociala villkor avslöjas
            genom vilket område de bor i. Den svenska bostadsmarknaden är
            segregerad, dvs. olika befolkningsgrupper bor fysiskt åtskilda
            från varandra, men den är också segmenterad, vilket betyder att
            de olika upplåtelseformerna i hög grad är geografiskt åtskilda.
            Vi vet t.ex. att de fattiga i dagens Sverige oftast bor i hyresrätter.
            Av hushåll med låga inkomster bor sex av tio i hyresrätt. Vi känner
            också till att personer med utländsk bakgrund ofta bor i hyresrätt,
            medan de som bor i villa till största delen har svensk bakgrund.
            Vidare vet vi att personer med utländsk bakgrund är överrepresenterade
            i de s.k. utsatta områdena. Olikheterna i boende har alltså inte
            bara en ekonomisk utan även en etnisk dimension.
          </p>
          <p xml:id="i-Tx4QBqeTBF829B5bFdt3r5">
            Att allt detta är ett problem råder det inga större meningsskiljaktigheter
            kring. Vänsterpartiet är dessutom överens med Boverket, regeringen
            m.fl. att ett sätt att attackera denna problematik är att öka
            blandningen av upplåtelseformer i olika bostadsområden. Detta
            kan vara ett sätt att minska segregationen. Men ungefär där tar
            likheterna slut. Regeringens ensidiga fokusering på att genomföra
            ombildningar från hyresrätt till bostadsrätt i storstädernas förorter,
            i syfte att minska segregationen, går i princip tvärtemot Vänsterpartiets
            analys av vilka behoven är.
          </p>
          <head xml:id="i-DyxubAHT2ENjpGQkwnpSya" type="h1">
            4 Skrota integrationspolitiken
          </head>
          <p xml:id="i-Fm6HSMSajGRq236P1Pyae4">
            Vänsterpartiet står för ett i grunden annat alternativ. Det handlar
            om att utmana rådande maktförhållanden. Lösningarna står att finna
            i en politik för ökad generell välfärd och för minskade klyftor.
            Vi menar att det är dags att skrota integrationspolitiken i dess
            nuvarande form och det är tid för en ny politik. Vi vet att det
            som krävs är en kraftfull generell politik som garanterar rätten
            till arbete, utbildning och bostad samt åtgärder för att stoppa
            diskriminering. Det är dags att på allvar flytta fram positionerna
            ur ett maktperspektiv. Det är dags att på allvar föra en politik
            för att utjämna klyftorna.
          </p>
          <p xml:id="i-JT4LX5s55P5CPXPNVnH61G">
            Målet om ett samhälle där människor behandlas lika ställer inte
            bara krav på reformer utan på grundläggande samhällsförändringar.
            Attitydförändringar måste till och de som innehar ekonomiska och
            sociala privilegier måste fråntas rätten att vara de som sätter
            ribban för vad som är normalt, för vad som betecknas som problembefriat.
            Detta gäller i hög grad för historieskrivningar men lika mycket
            för nutidsbeskrivningar inom alla samhällets områden. Inte minst
            då det gäller bostadssegregationen och problemformuleringarna
            kring detta.
          </p>
          <head xml:id="i-FqthvAMP1qoSVvu1LUtd12" type="h1">
            5 En ny problemformulering
          </head>
          <p xml:id="i-EggBc1jNaLuQyCg2XhtX74">
            Vänsterpartiet menar att samhället måste omdefiniera problemen
            då det gäller segregation i boendet. En nyanserad bild måste fram
            där förslag till åtgärder inte bara utgår från att det är de s.k.
            utsatta områdena som har problem.
          </p>
          <p xml:id="i-926f49ot9aNk38hyQUc1QJ">
            I sitt uppdrag att följa och belysa utvecklingen av integration
            i boendet och boendesegregation i landet har Boverket hittills
            redovisat tre rapporter. Dessa, liksom Statistiska centralbyråns
            rapport Barn, boendesegregation och skolresultat (2007) och Integrationsverkets
            rapport Rapport Integration 2005, lyfter fram skillnaderna i boendet
            mellan olika grupper.
          </p>
          <p xml:id="i-hWiUvZJDua3p6HkeiXRWe">
            I årets budgetproposition väljer regeringen att ta fasta enbart
            på de delar av rapporterna som kan berättiga de orättvisa ombildningarna
            av kommunala bostadsföretag som pågår i eskalerande skal (se avsnitt
            8). Man plockar medvetet ut de delar som motiverar att en orättvis
            bostadspolitik kan föras. Samtidigt innebär detta att även regeringen
            fortsätter den traditionella och väl utbredda vanan att peka ut
            vissa grupper, vissa upplåtelseformer och vissa områden som roten
            till det onda. Medan den vita över- och medelklassen med sina
            upplåtelseformer (bostadsrätt &amp; egnahem) och bostadsområden
            fortsätter att lyftas fram som det korrekta, felfria och problemlösa
            i diskussionen. Regeringen bidrar alltså på detta sätt till att
            nedvärdera vissa områden beroende på de boendes ursprung.
          </p>
          <p xml:id="i-E5ah69txmcTxjJkB1ukFva">
            För många är det ett aktivt val att bo i hyresrätt. Tvärtemot
            regeringen anser Vänsterpartiet att det är dags att samhället
            på allvar inser fördelarna med hyresrätten och aktivt arbetar
            för att än en gång höja upplåtelseformens status. Som det ser
            ut nu går Sverige alltmer i riktningen mot det som länge varit
            synen i andra europeiska länder att hyresrätten enbart är ett
            boende för dem som är i behov av s.k. social housing . Det finns
            ingen vinst för samhället att hämta genom att hela tiden värdera
            en boendeform framför en annan så som regeringen gör.
          </p>
          <p xml:id="i-LGmfy4UxXbWRevFcv7nLSM">
            Parallellt med detta utvecklas andra bostadsområden innerstäder
            och rika villaförorter till etniskt rena enklaver där människor
            med utländsk bakgrund stängs ute. Vänsterpartiet menar att det
            i grunden är i dessa homogena villaförorter och i storstädernas
            innerstäder som den verkliga segregationen finns. Det är Östermalm
            i Stockholm, Askim i Göteborg och Bunkeflo i Malmö som är resultatet
            av det strukturella förtryck som upprätthåller det svenska klassamhället.
            Vi får också stöd för denna problembeskrivning i alla rapporter
            som har nämnts ovan. Integration handlar inte om att minoritetsgrupper
            ska anpassa sig till majoritetssamhället om ett ömsesidigt ansvar.
            Det är alltså inte ett invandrarproblem. I Boverkets rapport Hur
            kan man främja integration genom övergripande fysisk planering
            och stadsutveckling? står följande att läsa:
          </p>
          <p xml:id="i-7viVmVsogZbxpgYmUTDye4">
            Det har ansetts politiskt viktigt att blanda upplåtelseformer,
            men segregationen är faktiskt mindre i allmännyttan än i villaområdena.
            Hushåll med störst valmöjlighet är geografiskt mer koncentrerade
            än hushåll med mindre valmöjlighet. Generellt kan man säga att
            höginkomsttagare bor mer segregerat än låginkomsttagare. Krav
            på bättre blandning borde således omfatta också egnahemsdominerade
            bostadsområden.
          </p>
          <p xml:id="i-5WdStWhE9GmZqKBfUjVWGZ">
            Vidare skriver man:
          </p>
          <p xml:id="i-FxMjqESVH26oS4Jka531Aq">
            Sociala problem som finns i vissa segregerade eller utsatta områden
            kopplas ofta ihop med en koncentration av invandrare och riskerar
            därmed att karaktärisera en stor grupp människor som problemskapare
            trots att det kan vara så att det är de få svenska hushållen som
            besitter de sociala problemen.
          </p>
          <p xml:id="i-Er5TbkKd1r8XJuLZYeaZW6">
            Vänsterpartiet har under många år drivit att det måste finnas
            en plan, på samma sätt som det finns gällande personer som invandrat
            till Sverige, över hur människor från dessa etniskt segregerade
            bostadsområden ska integreras. Det måste bli lika självklart att
            ifrågasätta rimligheten i att någon bor ensam i en sjurumsvåning
            på Östermalm som att ifrågasätta att bo sju personer i en etta
            i Gunnared. Integrationspolitiken måste i betydligt större utsträckning
            rikta ifrågasättandet mot dem som innehar positionerna och makten
            i samhället.
          </p>
          <p xml:id="i-BGjbucGPQdeAze5rPGKu5j">
            Utredningen om makt, integration och etnisk diskriminering lämnade
            i sitt slutbetänkande SOU 2006:79 förslag om hur ett sådant arbete
            kan påbörjas. Det är hög tid att kommuner blir skyldiga att genomföra
            integrationsprojekt riktade till verkligt segregerade, icke-marginaliserade
            bostadsområden.
          </p>
          <p xml:id="i-GTbMcxgcrqrECc7RDgBxud">
            Detta bör riksdagen som sin mening ge regeringen till känna.
          </p>
          <head xml:id="i-Kif8xneU5XgwBZzVXuBfAe" type="h1">
            6 Ökat byggande av hyresrätter
          </head>
          <p xml:id="i-MkEWU3b6YdZa9omtkzhJXc">
            Vänsterpartiet anser att stat och kommuner måste ta en aktiv
            roll för att förhindra diskriminering om vi ska få socialt blandade
            bostadsområden med bra villkor för alla. En social bostadspolitik
            kräver att vi motverkar marknadshyror och att kommunerna aktivt
            satsar på blandade upplåtelseformer och en mångfald bland invånarna.
            Den enskilt viktigaste åtgärden för att nå framgång är dock att
            få bort bostadslösheten. Men det räcker inte att byggandet ökar
            en stor del av nytillkomna fastigheter måste dessutom vara hyresrätter.
          </p>
          <p xml:id="i-9fNzNcWDi8qMEV7tk2MbhT">
            Situationen med en bostadsbrist i över 100 kommuner och omfattande
            bostadsrättsomvandlingar inom såväl de kommunala som de privata
            bestånden gynnar inte människor med utländsk bakgrund. Många saknar
            ekonomiska möjligheter att köpa bostäderna och andra sållas bort
            av banker på grund av diskriminering.
          </p>
          <p xml:id="i-3vg7Q5qMKBMEPyGmgXnDo8">
            En viktig slutsats som Boverket drar i rapporten Hur kan man
            främja integration genom övergripande fysisk planering och stadsutveckling?
            är att valfriheten är större i samband med att man bygger nytt,
            både vad gäller placering och upplåtelseformer, än för befintlig
            bebyggelse.
          </p>
          <p xml:id="i-WwwSxDTB3BGs2hxDSHzVky">
            Vänsterpartiet delar Boverkets åsikt. I syfte att stävja boendesegregationen
            är det viktigaste därför att fler billiga hyresrätter tillkommer,
            inte att allmännyttiga hyresrätter ombildas till bostadsrätter.
            Det som verkligen kan leda till generell valfrihet är ett ökat
            antal billiga hyresrätter i ett ökat antal områden. Resultatet
            av en sådan utvidgad hyresmarknad blir större valfrihet både vad
            gäller val av enskild bostad och val av bostadsområde.
          </p>
          <p xml:id="i-EgKQporB6HE514ubnjbSAK">
            Samtidigt som regeringen har avvecklat allt produktionsstöd för
            byggande av hyresrätter genomför Vänsterpartiet i årets budgetmotion
            (2007/08:C325) i stället en stor satsning på såväl nyproduktion
            av hyresrätter som ombyggnationer i det befintliga beståndet.
            Förslaget är en seriös ambition att uppnå byggandet av 20 000
            nya hyresrätter per år under de kommande tio åren samt bidra till
            renoveringen av 65 000 befintliga bostäder per år under samma
            period. I samband med detta bör stora satsningar göras för att
            hyresbostäderna tillkommer i de segregerade villaområden i städernas
            utkanter där de behövs mest. Detta bör ske genom att kraven stärks
            på kommunerna då det gäller att genomföra integrationsprojekt
            riktade till icke-marginaliserade bostadsområden. Se avsnitt 5.
          </p>
          <head xml:id="i-7467dXrZPcjFSivpQ2UN2V" type="h1">
            7 Upprustning och ombyggnad
          </head>
          <p xml:id="i-XxbSHUJd5WecZfJ5BCYWmL">
            I Vänsterpartiets förslag till ett nytt bostadsfinansieringssystem
            ingår ett permanent stöd för upprustning (se vidare Vänsterpartiets
            motion Långsiktiga villkor för bostadsproduktionen). Vi anser
            att det ligger i statens intresse att säkerställa bostadsbeståndets
            värde och att det därför är motiverat med denna typ av investeringsstöd.
          </p>
          <p xml:id="i-NssS84ohSUK5RD7XQLrGub">
            Det finns i dag ett enormt behov av upprustning i bl.a. allmännyttans
            bestånd, inte minst i de s.k. miljonprogrammen. Enligt senaste
            rapporten från Sabo handlar det om investeringar för 70 miljarder
            kronor. Även regeringen inser att många av flerbostadshusen från
            rekordårens byggande står inför stora upprustningsbehov. I årets
            budgetproposition säger man i detta sammanhang att det innebär
            en stor utmaning för ägare och förvaltare av dessa bostäder.
          </p>
          <p xml:id="i-FE5jxSiNYXUiJz1BqN9rWg">
            Vänsterpartiet utgår från att regeringen med dessa ord hoppas
            att deras utförsäljningar av allmännyttan ska lyckas även utanför
            rika innerstadsområden. På så vis skulle det bli möjligt att lasta
            över renoveringsansvaret på de nuvarande hyresgästerna. Detta
            trots att åtskilliga samhällsdebattörer och sakkunniga inom myndigheter
            eller fackorganisationer har påpekat att köp av fastigheter från
            rekordåren snarare är en ekonomisk fälla än det steg i bostadskarriären
            som borgarna talar om.
          </p>
          <p xml:id="i-JbfjRH5aC66BnfdkvfRc1J">
            Hyresgästernas intresse av att köpa är också mycket lågt i dessa
            områden. Detta i sig talar naturligtvis emot borgarna när de påstår
            att utförsäljningarna av allmännyttans fastigheter skulle vara
            till en satsning mot boendesegregationen.
          </p>
          <head xml:id="i-UoDYcfA4uFHQcvtoUXaYLu" type="h1">
            8 Utförsäljningarna av allmännyttan
          </head>
          <p xml:id="i-VecK4b1TWED1uq5R8kuKzM">
            I 2008 års budgetproposition framkommer att regeringen slutligen
            verkar ha bestämt sig för att först och främst kalla utförsäljningarna
            av kommunala bostadsföretag för en integrationspolitisk satsning.
            I juli 2007 avvecklade man 2 kap. lagen (2002:102) om allmännyttiga
            bostadsföretag, vilket innebär att tillståndsplikt från länsstyrelsen
            vid överlåtelser av kommunala allmännyttiga bostadsföretag inte
            längre behövs. Detta trots att tillståndsplikten enbart handlade
            om att nå ett balanserat bestånd med en blandning av upplåtelseformer.
            Det är såsom Vänsterpartiet vill ha det och såsom regeringen säger
            att man vill ha det. De områden som borgarna försöker övertala
            oss om att de vänder sig till med denna lagändring skulle alltså
            i de flesta fall ha fått tillstånd för försäljning omgående vid
            en förfrågan, även innan lagändringen.
          </p>
          <p xml:id="i-XiNnxkkFwvRfujLFiQzkKF">
            Sedan tillståndplikten upphörde har intresseanmälningar för att
            köpa allmännyttans fastigheter förvisso strömmat in. Men det är
            alltså i princip uteslutande från välbärgade, attraktiva och oftast
            centrala områden som förfrågningarna kommer. Inte från höghusens
            ytterområden med de stora renoveringarna väntandes runt hörnet.
          </p>
          <p xml:id="i-CYVK8e8HFH9DC2TT8rnGed">
            När Vänsterpartiet uttrycker att målet är ett samhälle där olika
            boende- och upplåtelseformer finns representerade i alla stadsdelar
            och bostadsområden menar vi också alla områden. Fler insatser
            behövs för att öka hyresbeståndet i de ofta extremt segregerade
            villaområdena (se vidare Västerpartiets motion Långsiktiga villkor
            för bostadsproduktionen). Att öka antalet hyresrätter i dessa
            områden är dock ingen politik som verkar tilltala regeringen trots
            att sådana åtgärder rimligen borde gå hand i hand med det som
            av regeringen föreslås för höghusens förorter.
          </p>
          <p xml:id="i-QwvL5QW5V4SfbZmGg962m6">
            Mad anledning av det som anförts ovan bör tillståndsplikten i
            lagen (2002:102) om allmännyttiga bostadsföretag återföras.
          </p>
          <p xml:id="i-6JH4eCELfLu58Bg5swgqKU">
            Detta bör riksdagen som sin mening ge regeringen till känna.
          </p>
          <head xml:id="i-3nzwLP7BDpG7kLL3ezdSvZ" type="h2">
            8.1 Valfrihet, för vem?
          </head>
          <p xml:id="i-2w2WVdAexwSUqKrrJTqzMM">
            Regeringens argument att utförsäljningarna ökar valfriheten stämmer
            för ekonomiskt välbärgade personer då dessa nu får en vidgad marknad.
            För den genomsnittlige hyresgästen minskas dock valfriheten med
            de eskalerande utförsäljningarna. Stockholms Utrednings- och statistikkontors
            rapport om utförsäljningar mellan 1999 och 2004 visar dessutom
            hur segregationen har ökat i de områden där utförsäljningarna
            genomförts, dvs. såväl medelinkomst som utbildningsnivån har höjts.
          </p>
          <p xml:id="i-ACWwR2XrBfpg9BkojYFREm">
            Regeringen skriver i årets budgetproposition:
          </p>
          <p xml:id="i-LpGHohXCyFH4V4V27RJo2w">
            Olika befolkningsgrupper i Sverige bor fysiskt åtskilda från
            varandra. Exempelvis bor oftare personer med utländsk bakgrund
            i hyresrätt i områden med hög koncentration av utlandsfödda. Regeringen
            anser att boendesegregation kan bidra till att öka utanförskapet
            och att vidga klyftorna i samhället. Det är därför mycket angeläget
            att stärka integrationen i boendet. Att öka blandningen av upplåtelseformer
            kan vara ett sätt att bidra till en minskad segregation.
          </p>
          <p xml:id="i-PTdGyv8ySgrtkaJMgA77dj">
            I syfte att stärka valfriheten är det, som vi påtalat tidigare,
            i allra högsta grad relevant att i stället attackera problematiken
            med motsatt argument. Texten skulle då lyda som följer:
          </p>
          <p xml:id="i-CuBdwPX5K6KH28EZaqAq8a">
            Exempelvis bor oftare personer med svensk bakgrund i bostadsrätt
            eller egnahem i områden med hög koncentration av svenskfödda.
            Det är därför mycket angeläget att stärka integrationen i boendet.
            Att öka blandningen av upplåtelseformer kan vara ett sätt att
            bidra till en minskad segregation.
          </p>
          <head xml:id="i-4jWKtwdsARxDrwTbowYx3M" type="h2">
            8.2 Stärk allmännyttan, öka valfriheten!
          </head>
          <p xml:id="i-CdkdjcURCBht4LaLTWRGca">
            Tvärtemot regeringen anser Vänsterpartiet att det är viktigt
            att kommunerna stärker sina bostadsföretag och utvecklar möjligheterna
            att tillhandahålla bra bostäder till självkostnads- och bruksvärdesprinciper.
            De allmännyttiga bostadsföretagen är grundläggande i kampen för
            ett samhälle utan segregation i boendet. Av ovannämnda skäl ska
            de kommuner som i dag saknar ett allmännyttigt bostadsbolag ha
            ansvar för att ett sådant byggs upp i kommunen.
          </p>
          <p xml:id="i-AsTnBxModLjdieZg8XSufm">
            Detta bör riksdagen som sin mening ge regeringen till känna.
          </p>
          <p xml:id="i-NmXgxJhm8GXTRrbQ9EXm51">
            Vidare måste boendes makt över den egna bostaden och bostadsområdet
            utvecklas. Det ska vara möjligt att påverka de processer, skeenden
            och beslut som rör boendet. Närhetsprincipen ska vara vägledande,
            dvs. beslut ska fattas så nära de berörda som möjligt, och boendeinflytande
            ska kunna utövas på flera nivåer. Det enskilda hushållet ska kunna
            bestämma över den egna bostaden, och de boende ska gemensamt kunna
            bestämma över utvecklingen i ett kvarter eller ett område. Regeringen
            bör därför återkomma med förslag på hur de boende i allmännyttiga
            bostäder kan ges ett större inflytande över de övergripande beslut
            som fattas i företagen.
          </p>
          <p xml:id="i-N884f9sEYEw1vA9UjfLaE3">
            Detta bör riksdagen som sin mening ge regeringen till känna.
          </p>
          <head xml:id="i-X2pi6wepLtNLv9Yhs1kp4Y" type="h1">
            9 Kommunernas möjligheter och skyldigheter
          </head>
          <head xml:id="i-Cgb5kzSUAcpksLAV4mqjnJ" type="h2">
            9.1 Boendeplanering
          </head>
          <p xml:id="i-6sA6MYJ3mX9PDMXRpssnpm">
            Redan i dag har k ommunerna har ansvaret för bostadsförsörjningen
            och även det yttersta ansvaret för att de som vistas i kommunen
            faktiskt får det stöd och den hjälp som de behöver. Enligt plan-
            och bygglagens 5 kap. 7 § regleras kommunens möjlighet att utifrån
            ett program ge förutsättningar för hur ett bostadsområde ska bebyggas,
            antal lägenheter, upplåtelseform osv. Detta är emellertid inget
            absolut krav. Vidare var det under förra mandatperioden bara tre
            av tio kommuner som tog fram riktlinjer för bostadsförsörjningen
            såsom kommunerna enligt lagen om kommunernas bostadsförsörjningsansvar
            är ålagda att göra. Dessa riktlinjer och program tenderar dessutom
            att handla mer om bebyggelseplanering än om frågan hur olika bostäder
            ska komma olika grupper till del.
          </p>
          <p xml:id="i-32ssgu9K3EJxrpDdZP5Dyv">
            En god samhällsplanering skapar livsmiljöer som motverkar förtryck,
            utestängning och diskriminering. Vänsterpartiet anser att krav
            på obligatoriska boendeplaneringsprogram bör införas enligt den
            modell som vi beskriver i vår motion Boendeplanering. På så vis
            skulle frågan om boendesegregation lyftas upp och förhoppningsvis
            skulle åtgärden även leda till en ökad samhällsdebatt om hur vi
            ska bygga ett samhälle där alla får plats.
          </p>
          <head xml:id="i-Th4byAtoZJaPdi7CqT9EBR" type="h2">
            9.2 Obligatoriska bostadsförmedlingar
          </head>
          <p xml:id="i-C6AJpfbgbqHZrUaWkQsp9Y">
            Vänsterpartiet har länge drivit att alla ska ha tillgång till
            en kostnadsfri kommunal eller regional bostadsförmedling som rättvist
            fördelar bostäder efter strikt kötid. Bostadsförmedlingarna måste
            dessutom kombineras med bestämmelser som inskränker hyresvärdarnas
            makt att själva ställa upp krav eller villkor i samband med uthyrning.
            Diskrimineringen av bostadssökande har även lett till att personer
            som saknar fast anställning eller som uppbär försörjningsstöd
            inte kan få en lägenhet. Som ett exempel på detta upplyser Stockholms
            bostadsförmedling på sin hemsida att hyresvärdarna har möjlighet
            att själva avgöra kravprofilen på de bostadssökande som förmedlingen
            föreslår. Bland förmedlingens utannonserade bostäder är det fortfarande
            främst privata hyresvärdar som ställer en mängd orimliga krav
            på den bostadssökande, men antalet allmännyttiga bostäder med
            olika förhandskrav på de tilltänkta hyresgästerna ökar tyvärr
            ständigt.
          </p>
          <p xml:id="i-FZqXazvD68pqCb6H1ZffKp">
            Den föregående regeringen tillsatte en arbetsgrupp med uppgift
            att göra en översyn av bostadsförsörjningslagen och frågor rörande
            bl.a. kommunala bostadsförmedlingar. Arbetsgruppens förslag redovisades
            i promemorian Ds 2006:9. Ett förslag är att varje kommun ska ha
            en så kallad kommunal bostadsservice som ska förmedla lägenheter
            till bostadssökande i turordning efter kötid samt lämna information
            om förmedlingsprinciper, bostadsbidrag, bostadstillägg m.m.
          </p>
          <p xml:id="i-PyZWUddSUMQJVapWNYbW5g">
            Vänsterpartiet stöder många av de förslag som tas upp i promemorian
            men vill betona vikten av att det i en reviderad lagstiftning
            på området inte bara klargörs vilka kriterier som ska gälla vid
            förmedling av alla hyreslägenheter så att samhället på detta vis
            ges insyn i hyresvärdarnas tillämpning av reglerna. En reviderad
            lagstiftning ska ge kommunerna obligatorisk skyldighet att anordna
            en kostnadsfri kommunal eller regional bostadsförmedling som begär
            in lediga lägenheter från både allmännyttiga och privata bostadsföretag.
          </p>
          <p xml:id="i-TLpXK9udstUYJJCrnKYuso">
            Detta bör riksdagen som sin mening ge regeringen till känna.
          </p>
          <p xml:id="i-YFcPcDVzY6FesEEFM2AJCw">
            Vidare ska skyddet för de som råkar ut för diskriminering vid
            anvisningar av bostäder stärkas. Redan i dag är det förbjudet
            att diskriminera någon på etnisk grund. Utöver detta ska det leda
            till tvångsförvaltning av en fastighet då det bevisats att en
            hyresvärd har avvisat en bostadssökande av etniska skäl.
          </p>
          <p xml:id="i-YHCmmycjFYkfJgn2BSAA2h">
            Detta bör riksdagen som sin mening ge regeringen till känna.
          </p>
          <head xml:id="i-aH2vRrMqxtD7Uu3ysy4BL" type="h2">
            9.3 Anvisning av lediga bostäder
          </head>
          <p xml:id="i-Mgddm3ZmpwTnZLFfSGmg5D">
            En bostadsförmedling kan bara fungera om det finns lediga lägenheter
            att förmedla. I första hand bör överenskommelser träffas med fastighetsägare
            om att de ska lämna lediga lägenheter till förmedling. Men för
            att inte bostadsförmedlingarna helt ska vara hänvisade till fastighetsägares
            och hyresvärdars goda vilja för att alls ha några bostäder att
            förmedla krävs en lagstiftad möjlighet för kommunen att begära
            in lediga lägenheter och även makt att fördela dem.
          </p>
          <p xml:id="i-2CxW8imvDwsEYxV2PDEhSQ">
            Bostadsanvisningsrättslagen gav kommunerna rätt att anvisa bostadssökande
            till bostadslägenhet som skulle upplåtas med hyresrätt eller bostadsrätt
            och var ett kraftfullt redskap för att garantera kommunmedborgarnas
            möjlighet till bostad. Förslagen i Ds 2006:9 kan tillsammans med
            den tidigare bostadsanvisningsrättslagen tjäna som en lämplig
            utgångspunkt för kommande lagstiftningsarbete. Bostadsanvisningsrättslagstiftningen
            bör återinföras i enlighet med vad ovan angivits.
          </p>
          <p xml:id="i-WPzGrT5TakXNYmTFMAYg6p">
            Detta bör riksdagen som sin mening ge regeringen till känna.
          </p>
        </div>
        <div xml:id="i-JYd3weXHU1zCqDNBJJHsfT" type="motSignatures">
          <list xml:id="i-Dug1AAF67hWaKRUbqgSxzS">
            <item xml:id="i-T1r3C1K8DTqCuy6g5Gc1Ym" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-JSvdNGcQjZSci1zdHJLqKK" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-FCqxAHkWmCpMV8eLzvxGzG" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-McdxSzppASj9vM2YQLzjki" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-KZYSu9xkGhKjnHhdFdv5MZ" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-Hz77hLEyTCeAnuuYWjaKWX" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
