<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-KU-00227">
  <teiHeader>
    <fileDesc>
      <titleStmt>
        <title>Grundlagsändringar</title>
        <author corresp="i-WCrN5vpCNm6z9SvfXfby4e">Alf Svensson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grundlagsändringar</title>
          <idno type="rdwebb">GA02K227</idno>
          <rs type="number">K227</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GA02K227/text</ref>
          <ref type="dokument_url_html">http://data.riksdagen.se/dokument/GA02K227</ref>
          <ref type="dokumentstatus_url_xml">http://data.riksdagen.se/dokumentstatus/GA02K227</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NKgUnEqYVZkpXi2feV2anP" type="signed"/>
        <correspContext corresp="i-NKgUnEqYVZkpXi2feV2anP">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction xml:id="i-5onMKKqiDd7Y9rSsE1e15a" type="assigned">
          <date when="2014-11-19"/>
          <time when="14:51:07"/>
        </correspAction>
        <correspContext corresp="i-5onMKKqiDd7Y9rSsE1e15a">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_k_227/mot_198687_k_227-001.pdf"/>
      <div xml:id="i-R9K7bEgDZvmHsbg7Z5KScB" type="motHeader">
        <div xml:id="i-6SL8cakvT93wyjQKik8gnb" type="motTitle"/>
        <div xml:id="i-6YYisA9fNqBHEBCZH31XKR" type="motSubmissionInfo"/>
      </div>
      <div xml:id="i-Ezrt5F6fer6GzVFweM6W8f" type="motBody">
        <div xml:id="i-N68N5ix5tUHRrPTf4UoMWj">
          <p xml:id="i-7E5nEPUBKVQhtM17JPDEJV">
            Motion till riksdagen
          </p>
          <p xml:id="i-2chEH9f16eTyCTwquLcz9m">
            1986/87:K227
          </p>
          <p xml:id="i-QVuVM9e9YHJVHApQjx887e">
            Alf Svensson (c) Grundlagsändringar
          </p>
          <p xml:id="i-2fZegwvszLV8KLRYfDu49B">
            Demokratin är till sin grundläggande karaktär en process. Det
            statiska samhället har lämnat demokratin. Demokratin är det ständiga
            sökandet efter en grundläggande överensstämmelse om dess innehåll
            och dess uttrycksfor- mer. Demokratin måste ständigt erövras åter.
            Vi kristdemokrater är övertygade om att en verkig samhällsgemenskap
            inte kan skapas utan demokrati och att en verklig demokrati bara
            kan byggas upp när den leds utifrån målet om en samhällsgemenskap.
            Demokrati handlar inte om majoritetsstyrelse utan om något vida
            mer. Den danske statsrättsprofessorn Alf Ross, som ju tillhör
            en av efterkrigsti- dens mest framstående analytiker av demokratin
            har definierat demokratin på följande sätt: ”Idealtypen är den
            statsform i vilken de politiska funktionerna med maximal intensitet,
            effektivitet och extensitet utövas av folket på parlamentarisk
            nivå.” Med intensitet avses omfånget av den personkrets som får
            tillstånd att delta i omröstningar och val. I praktiken handlar
            det om rösträtten och dess verkningar. Effektiviteten handlar
            om den verkningsgrad varmed folket förmår göra sina synpunkter
            gällande. I den mån folket verkar genom sina representanter beror
            effektiviteten på styrkan av den kontroll som folket kan utöva
            över sina representanter, vilket bl. a. är beroende av valperiodernas
            längd och valsystemens övriga konstruktion. Extensiteten handlar
            om omfattningen vari det folkliga inflytandet och kontrollen består,
            dvs. graden av verklig styrelse. Sverige har under lång tid utvecklat
            en demokratisk tradition. Varje demokrati riskerar dock att fastna
            i olika former. Varje maktstruktur tycks ha en inneboende tendens
            att söka konservera den egna maktstrukturen. Även i Sverige har
            sådana tendenser utvecklat sig. En levande demokrati förutsätter
            en politisk öppenhet och en förmåga att låta nya opinioner bland
            folket ta sig nya uttryck. Rent historiskt har det varit så att
            nya grupper som vuxit fram har inneburit en vitaliserad demokrati.
            Det är därför viktigt att debatten och initiativen kring vår författning
            hålls levande. I denna motion kommer att beröras områden som har
            med alla tre dimensionerna av demokratidefinitionen att göra.
            Det gäller valsystemets inställning rörande mandatfördelningsspärren
            i val till riksdagen, utlands- svenskars rösträtt och valperiodens
            periodicitet och valdagens inplacering. Dessutom föreslås inrättande
            av en författningsdomstol.
          </p>
          <p xml:id="i-Xxuz7gguwpGUtSTon5e1ic">
            10
          </p>
          <pb facs="riksdagen-motions-pdf/data/198687/mot_198687_k_227/mot_198687_k_227-002.pdf"/>
          <p xml:id="i-NxK8oVaV2mGTsJLi5jxZ7c">
            Skilda valdagar
          </p>
          <p xml:id="i-Ad5r3YVTgqJJodAQSQbtN8">
            Den gemensamma valdagen för val till riksdag, kommunfullmäktige
            och landsting var ett utslag av en fyrpartikompromiss i samband
            med författ- ningsrevisionen i slutet på 1960-talet. Denna kompromiss
            har inget egenvär- de. Det finns uppenbara nackdelar med gemensam
            valdag. Landstings- och kommunpolitiken riskerar att hamna i skymundan.
            Inte minst storleken på de stora kommuner som bildats efter kommunsammanslagningarna
            har medfört att lokala frågor kommit helt i skymundan i valrörelsearbetet.
            Detta har lett till att många lokala småpartier har dykt upp bl.
            a. därför att man uppfattar ett ointresse för kommunpolitiken
            från de partier som även deltar i riksdagsvalrörelsen. Detta kan
            leda till att den kommunpolitiska debatten snedvrids. Nya lokala
            partier kan ha en stor betydelse för en vitaliserad kommundemokrati,
            men det finns också en risk för att de koncentrerar sig på en
            enda fråga till förfång för helheten. Åtskilda valdagar där riksdagsvalet
            placeras för sig och landstings- och kommunvalen för sig vore
            därför en viktig åtgärd. Även om rikspolitiken aldrig helt kan
            undgå att påverka lokala val så kan en sådan ordning leda till
            att partierna och väljarna i högre grad kan fokusera den lokala
            politiken i landsting och kommuner. Det skulle med andra ord leda
            till en förbättrad effektivitet i demokratin.
          </p>
          <p xml:id="i-6vGx5k6UUjXJCRUooFyE7A">
            Fyraåriga mandatperioder
          </p>
          <p xml:id="i-MSjuLsRGXD9g6xKXPYDRn9">
            Den treåriga mandatperioden var en konsekvens av den gemensamma
            valdagen. Det ansågs att det inte borde gå alltför lång tid mellan
            val. Om de tidigare tvåårsintervallerna skulle ersättas med en
            fyraårig mandatperiod och gemensam valdag så ansågs tidsrymden
            mellan valen bli alltför stor för väljarna. Därför valde man treåriga
            perioder. Detta har inneburit en försämrad demokratisk extensitet.
            En regering får alltför kort period på sig att genomföra det program
            som den blivit vald på. Det finns därför också anledning att ågergå
            till fyraåriga mandatperioder både för riksdag och de lokala organen.
          </p>
          <p xml:id="i-5TMDuZZ5PGgPh73BcADXWC">
            Mandatfördelningstekniken
          </p>
          <p xml:id="i-AzbShxucYUhuEXGXgQWYfN">
            I kravet på demokratins intensitet och effektivitet ligger att
            väljarnas inställning till de politiska partierna skall ges ett
            rimligt genomslag i parlamentets sammansättning. I princip bör
            gälla att varje röst skall ha lika värde för utdelning av mandat.
            I Sverige har man delvis beskurit denna princip genom mandatfördelningsspärrar
            i valet till riksdagen. En valsedels- beteckning måste uppnå minst
            fyra procent av giltiga valsedlar i hela riket för att få delta
            i fördelningen av mandaten. Det enda undantaget är om en valsedelsbeteckning
            uppnår minst tolv procent i en enskild valkrets. Då kan riksdagsmandat
            erhållas där. Dessa mandatfördelningsspärrar brukar motiveras
            utifrån behovet av stabila regeringsmajoriteter. Syftet sägs vara
            att undvika partisplittring. I och för sig finns det skäl som
            talar för att det vore bra med stabila regeringsmajo- riteter,
            men sådana hör till sällsyntheterna i Sverige trots detta valsystem.
          </p>
          <p xml:id="i-JVPVhNeQVmqz6BpxYgq12R">
            Mot. 1986/87 K227
          </p>
          <p xml:id="i-R21ULXvXu5jUA3UneFcZpY">
            11
          </p>
          <pb facs="riksdagen-motions-pdf/data/198687/mot_198687_k_227/mot_198687_k_227-003.pdf"/>
          <p xml:id="i-PoAiJwviWLzrGqhdiSpBR8">
            Det normala har alltsedan 1970 års val varit att Sverige har
            en minoritetsrege- ring. Majoritetsregeringar tillhör undantagen.
            Det finns heller inga garantier för att stabila regeringsunderlag
            etableras bara för att det finns en kraftig mandatfördelningsspärr.
            Danmark brukar ofta åberopas som exempel mot en ändrad svensk
            spärrsituation. Men det är ett illa valt exempel. De små partierna
            har oftast påtagit sig regeringsansvar på ett seriöst sätt. Det
            stora problemet där har varit ett tidvis stort missnöjesparti,
            men det hade inte kunnat utestängas ens med de svenska spärrarna.
            Mandatfördelningsspärrarna är heller inte någon garanti för att
            inte ett stort antal partier skall kunna etableras i riksdagen.
            I t. ex. 1982 års val fanns det fyra politiska partier som befann
            sig i närheten av de fyra procenten. Mandatfördelningsspärren
            på fyra procent har tämligen abrupta effekter. Valsedelsbeteckningar
            som samlar strax över 200 000 röster blir helt utan mandat medan
            beteckningar som samlar strax över 220 000 röster får minst 14
            mandat. Dessa tröskel- eller falluckeeffekter är helt orimliga.
            I vissa fall kan det leda till att en mycket stor del av svenska
            folket saknar representation i landets parlament. Demokratins
            intensitet och effektivitet blir lidande i en sådan situation.
            Man kan ha förståelse för att valsystemet inte alltför mycket
            skall uppmuntra till partibildningar utifrån opportunistiska vindar,
            men samtidigt är det viktigt att valsystemet heller inte diskriminerar
            nya politiska rörelser genom helt orimliga tröskeleffekter. Det
            måste finnas dynamik och möjlig- het till vitalisering i det demokratiska
            systemet. Det svenska valsystemet har alltför lite av detta; det
            tillhör i själva verket ett av de mest rigida i västvärlden. Det
            finns självklart olika tekniska lösningar för att göra det svenska
            valsystemet mer representativt för väljaropinionen. I debatten
            framställs gärna en handlingsduglig riksdag som motpol till en
            vitaliserad demokrati öppen för nya politiska opinioner. Men det
            behöver inte vara motstridiga krav om man avstår från en absolut
            millimeterrättvisa när det gäller riksproportionaliteten. Och
            det har man ju redan gjort genom nuvarande system. Om en absolut
            millimeterrättvisa skulle gälla skulle ju de mandat som inte fördelas
            till partibeteckningar under fyra procent egentligen vara obesatta
            i riksdagen. Redan nu förekommer alltså en viss överrepresentation
            för partierna i riksdagen. Systemet med fyraprocentsspärren vid
            fördelning av mandaten bör avvecklas. Det bör också påpekas att
            man skulle slippa alltför kraftiga marginaleffekter i mandatfördelningen
            om nuvarande riksspärr på fyra procent ersattes med en intrappningsskala,
            som kunde börja vid förslagsvis en procent eller eventuellt vid
            något lägre nivå. För partier är det ju viktigare att ha någon
            representation i parlamentet än att stå utanför helt i ett system
            med kraftig initialspärr. Ett sådant system skulle göra valsystemet
            smidigare och leda till en ökning av demokratins intensitet och
            effektivitet. En annan väg att gå är att kraftigt minska antalet
            mandat i riksdagen. Då kommer den jämkade uddatalsmetoden att
            i sig innebära en mandatfördel- ningsspärr som vore tillräcklig
            utifrån rimliga skäl. Ett genomförande av detta förutsätter dock
            en viss självövervinnelse hos ett stort antal riksdagsle-
          </p>
          <p xml:id="i-AvgcagdHACxSah9qKKpYH8">
            Mot. 1986/87 K227
          </p>
          <p xml:id="i-2HefCcSSwkXzsGrwa4sqtF">
            12
          </p>
          <pb facs="riksdagen-motions-pdf/data/198687/mot_198687_k_227/mot_198687_k_227-004.pdf"/>
          <p xml:id="i-7R3oG7BTPdiZkpQ2MaFvbG">
            damöter. Sett i detta perspektiv är troligen ett intrappningssystem
            det bästa alternativet.
          </p>
          <p xml:id="i-WRxTxxZr9Kx36PRYKq1iVh">
            Svensk medborgares rösträtt
          </p>
          <p xml:id="i-RKtdPBWY2sEJYsX4LLXAPR">
            Med ett enkelt riksdagsbeslut kan svenska medborgare som vistas
            utomlands fråntas sin rösträtt. Skyddet för denna rösträtt behöver
            förstärkas och inskrivas i grundlagen. Rösträtt vid val till riksdagen
            bör tillkomma svensk medborgare som är eller någon gång varit
            bosatt i riket. Det torde vara naturligt att knyta rösträtten
            i riksdagsval mycket fast till medborgarskapet.
          </p>
          <p xml:id="i-BCR5HvubXSfZRwDXaqsHSr">
            Författningsdomstol
          </p>
          <p xml:id="i-WcBh2Mn5yq9NeMpDnjWCF8">
            Det finns flera skäl att ha en rättslig myndighet som granskar
            samstämmighet mellan grundlag och annan lagstiftning. Det föreligger
            visserligen en generell lagprövningsrätt för svenska domstolar,
            men den saknar i stort sett praktisk betydelse. Speciellt när
            det gäller frågor kring den politiska demokratin finns det skäl
            att grundlagen och vallagen kan få prövas utifrån strikt juridiska
            aspekter. Viktiga frågor kring valen hanteras nu av valprövningsnämnden,
            som ju, bortsett från ordföranden, är en helt partipolitiserad
            institution. Det finns också exempel på att man i den politiska
            debatten har saknat förmåga att på ett korrekt sätt tolka innebörden
            av grundlagsparagrafer. En författningsdomstol skulle i sådana
            lägen kunna betyda mycket för en korrekt information till allmänheten.
            Även den mest hängivne partipolitiker borde kunna inse betydelsen
            av en partipolitiskt oavhängig, ojävisk, juridisk myndighet som
            kan avgöra tvister mellan de olika partipolitiska synsätten i
            frågor av stor juridisk betydelse.
          </p>
          <p xml:id="i-CrEx4XXLQYbcjCtUKB2hEy">
            Hemställan
          </p>
          <p xml:id="i-U5ywzntQcSQaLgo4b8mCcs">
            Med hänvisning till det anförda hemställs 1. att riksdagen beslutar
            att hos regeringen begära förslag till förändringar av grundlagen
            så att åtskilda valdagar och fyraåriga mandatperioder införs,
            2. att riksdagen beslutar att hos regeringen begära grundlagsförslag
            i syfte att ersätta nuvarande mandatfördelningsspärr vid val till
            riksdagen med ett intrappningssystem enligt vad som anförts i
            motionen, 3. att riksdagen beslutar att hos regeringen begära
            förslag till ändring av grundlagen i syfte att skydda rösträtten
            för svenska medborgare bosatta utomlands i enlighet med vad som
            anförts i motionen, 4. att riksdagen beslutar att hos regeringen
            begära förslag till inrättande av författningsdomstol i enlighet
            med vad som anförts i motionen.
          </p>
          <p xml:id="i-VWkZhYmPy678Qje6CVpguW">
            Stockholm den 26 januari 1987
          </p>
          <p xml:id="i-JbZKjL4L71BvsmQL9Y3LHa">
            Alf Svensson (c)
          </p>
          <p xml:id="i-JntFGvLbf6H39tssHyTRiM">
            Mot. 1986/87 K227
          </p>
          <p xml:id="i-Reg4BrZcWzqCdpoSeVhwVz">
            13
          </p>
        </div>
      </div>
    </body>
  </text>
</TEI>
