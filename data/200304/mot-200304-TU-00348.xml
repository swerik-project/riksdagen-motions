<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-TU-00348">
  <teiHeader>
    <fileDesc>
      <titleStmt>
        <title>Infrastruktur i Gävleborgs län</title>
        <author corresp="i-chkH67XLutwmCnkuDo8pd">av Patrik Norinder (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastruktur i Gävleborgs län</title>
          <idno type="rdwebb">GR02T348</idno>
          <rs type="number">T348</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GR02T348/text</ref>
          <ref type="dokument_url_html">http://data.riksdagen.se/dokument/GR02T348</ref>
          <ref type="dokumentstatus_url_xml">http://data.riksdagen.se/dokumentstatus/GR02T348</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-chkH67XLutwmCnkuDo8pd</idno>
            <name>Patrik Norinder</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S9Vv55DqSA8gB9Nw63Z8E8" type="signed"/>
        <correspContext corresp="i-S9Vv55DqSA8gB9Nw63Z8E8">
          <note type="signatory" corresp="i-chkH67XLutwmCnkuDo8pd"/>
        </correspContext>
        <correspAction xml:id="i-USDCXnNJKaa1DsZ2XCg4VN" type="referral">
          <date when="2003-10-15"/>
        </correspAction>
        <correspAction xml:id="i-MHNejQAcw392xbBicDC4hg" type="dismissal">
          <date when="2003-10-15"/>
        </correspAction>
        <correspAction xml:id="i-VAsTnQu3TRTVjqEvo53VJh" type="submission">
          <date when="2003-10-07"/>
        </correspAction>
        <correspAction xml:id="i-156qMfs2AaQkjdVh6eYYmx" type="assigned"/>
        <correspContext corresp="i-156qMfs2AaQkjdVh6eYYmx">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_T_0348/mot_200304_T_0348-0001.pdf"/>
      <div xml:id="i-HWGDCkkc9yHgUXcpNR8yr3" type="motHeader">
        <div xml:id="i-2jpihxuYdkW8pgTKnrGUgc" type="motTitle"/>
        <div xml:id="i-NcFVhd1pG5kufWtDJTfoQm" type="motSubmissionInfo"/>
      </div>
      <div xml:id="i-KQr5sfxaXKp9QpC7GxxaNJ" type="motBody">
        <div xml:id="i-9sCJ1TSUMY6DK5S4jtQJhY">
          <p xml:id="i-MCMTAboYBnZ9D4RcbCD2Gc">
            2003/04 mnr: T348 pnr: m1402
          </p>
          <p xml:id="i-Eva2DA23NyX66Gktc44Ycw">
            Motion till riksdagen 2003/04:T348
          </p>
          <p xml:id="i-WWJzWKrUWvCizLZEpetwYH">
            av Patrik Norinder (m)
          </p>
          <p xml:id="i-9n76AwLX93VH79bSeiWcp">
            Infrastruktur i Gävleborgs län
          </p>
          <p xml:id="i-5nzELMcPf6BtjhZcmpwfjZ">
            Förslag till riksdagsbeslut
          </p>
          <p xml:id="i-8ZrNy9MYBTZJBh1J6ABKRA">
            1. Riksdagen tillkännager för regeringen som sin mening vad i
            motionen anförs om utbyggnad av dubbelspår mellan Samnan och Uppsala.
            2. Riksdagen tillkännager för regeringen som sin mening vad i
            motionen anförs om dubbelspår mellan Skutskär och Furuvik. 3.
            Riksdagen tillkännager för regeringen som sin mening vad i motionen
            anförs om Bollnäs-Orsa-banan. 4. Riksdagen tillkännager för regeringen
            som sin mening vad i motionen anförs om industrispår från Tjärnviks
            industriområde. 5. Riksdagen tillkännager för regeringen som sin
            mening vad i motionen anförs om utbyggnad av E 4 mellan Enånger
            och Hudiksvall. 6. Riksdagen tillkännager för regeringen som sin
            mening vad i motionen anförs om utbyggnad av väg 67.
          </p>
          <p xml:id="i-CjPdtGp127ci7erwSsxFcJ">
            Motivering
          </p>
          <p xml:id="i-B3TSNe1TqCGdVLCSuUbaBb">
            Gävleborgs län är i dag ett utsatt län med hög arbetslöshet och
            låg företagsamhet. Länet har idag den näst högsta ungdomsarbetslösheten
            i landet. Genom förbättrad åtkomst till andra arbetsmarknadsområden
            skulle arbetspendling kunna underlättas. Då krävs emellertid att
            järnvägs- och vägnät snabbt byggs ut där efterfrågan av pendlingsmöjligheter
            är stora. Täta tågförbindelser skulle skapa gynnsammare förutsättningar
            för att kunna erbjuda Gävleborgarna en större arbetsmarknad.
          </p>
          <p xml:id="i-Rap9SfkJJfbq8xbbCYuzZi">
            Järnvägar
          </p>
          <p xml:id="i-WsAe55LgTHJhCuj1ZfSzG7">
            Arbetspendling från Gävleborg och söderut fordrar att proppar
            med enkelspår byggs ut till dubbelspår. Enligt Banverket kan 5—7
            tåg trafikera ett enkelspår
          </p>
          <pb facs="riksdagen-motions-pdf/data/200304/mot_200304_T_0348/mot_200304_T_0348-0002.pdf"/>
          <p xml:id="i-ATGi7pXqpKKmdFrCZpjkf6">
            2003/04:T348
          </p>
          <p xml:id="i-AqdmhEBGYp2w7k5XRySSdx">
            per timme. Ett dubbelspår klarar av 20 tåg per timme. Det har
            med andra ord 300 procents högre kapacitet jämfört med enkelspår.
            Länet är med sitt läge i järnvägssystemen en viktig knutpunkt.
            Här ligger Bergslagbanans ena ändpunkt, Ostkustbanan passerar
            genom Gävle och Norra stambanan ansluter också till Gävle central.
            Tre viktiga järnvägsstråk från norr har således sin anslutning
            i Gävle till förbindelsen mot Stockholm som inte bara är viktig
            för Gävle utan också är hela Norrlands järnvägsanslutning mot
            huvudstaden. Att all ytterligare trafik från Norrland blockeras
            av den trånga passagen mellan Samnan och Uppsala är oacceptabelt.
            Denna stäcka som idag inte finns med i framtidsplanen bör omedelbart
            planeras och byggas ut. Vidare har sträckan Skutskär-Furuvik senarelagts
            till perioden 2010- 2015, något som är helt obegripligt då dubbelspår
            blir klara 2005 på ömse sidor om denna sträcka. Självklart bör
            hela sträckan färdigställas i en omgång. Det är dock inte enbart
            arbetspendling som motiverar en snabb utbyggnad av dubbelspår
            mellan Gävle och Uppsala. Flygbränsletransporterna till Arlanda
            kan komma att transporteras från Gävle hamn på järnväg via Uppsala.
            En sådan lösning innebär att stora krav måste ställas på säkerheten.
            Det blir därför mycket angeläget att få bort de kvarvarande enkelspårsträckorna,
            särskilt genom Skutskärs samhälle. Till detta kan läggas att när
            Botniabanan blir klar år 2009 kommer ytterligare trafik från Norrland
            att påverka spårsystemen söderut.
          </p>
          <p xml:id="i-AWb4GLv5iJNJq7B9QWWeP9">
            Bollnäs-Orsa-banan
          </p>
          <p xml:id="i-NRdc7vazvjNdfrHTVwv5nU">
            På järnvägen mellan Bollnäs och Orsa är idag delsträckan Furudal-Edsbyn
            stängd för trafik av Banverket. Detta omöjliggör genomfartstrafik.
            En säkerhetsbesiktning, utförd av Banverket den 21 oktober 2002,
            visade på stora brister. Bandelen uppfyller helt enkelt inte de
            föreskrivna kraven. Det är dåliga sliprar, bristfällig spårbefästning
            och dåligt spårläge. Underhållsläget på delsträckan är mycket
            dåligt. Pengar finns inte i dag för att rusta upp banan till trafikerbart
            skick. Denna bansträckning skulle kunna utnyttjas för godstransporter
            och därmed skulle stora miljövinster kunna göras om underhållet
            sköttes på ett professionellt sätt. Idag belastar en omfattande
            långtradartrafik vägnätet i regionen med fjärrtransporter som
            skulle kunna utföras av tågtrafik. Längs bansträckningen finns
            stora skogsområden som det är olönsamt att avverka på grund av
            transportkostnader för lastbilstrafik. Genom transporter på Bollnäs-
            Orsa-banan skulle kundunderlaget öka för godstransporter med tåg.
            I dag ansvarar Inlandsbanan AB (IBAB) för bandelen Orsa-Furudal,
            medan Banverket ansvarar för sträckan Furudal-Bollnäs. Detta är
            en mycket olycklig konstruktion. Banan bör ha samma huvudman.
            Mest lämpad att sköta denna bansträcka är IBAB som därför bör
            överta Banverkets del mellan Furudal och Bollnäs.
          </p>
          <pb facs="riksdagen-motions-pdf/data/200304/mot_200304_T_0348/mot_200304_T_0348-0003.pdf"/>
          <p xml:id="i-2ZPoqiVddPgJFWa8jmDAkY">
            Länsstyrelsen har också i ett brev 2003-05-21, som svar på Näringsdepartementets
            remiss, framfört att länsstyrelsen inte ser några hinder att förvaltningsansvaret
            för bandelen Furudal-Bollnäs överförs till IBAB.
          </p>
          <p xml:id="i-FT7ezd27sbX1wi7hxinAej">
            Tjärnvik
          </p>
          <p xml:id="i-PykQtbTDRxkVbaoqfFjLme">
            Den planerade träterminalen i Gnarp, Tjärnviks Industriområde,
            i norra Hälsingland har en strategisk geografisk belägenhet för
            att lasta upp skogsråvara och träprodukter på järnväg och att
            fungera som omlastningsplats mellan bil och järnväg. En mindre
            kostnad som betyder mycket för glesbygden och arbetstillfällen
            i Nordanstig är utbyggnad av ett industrispår till Ostkustbanan
            från Tjärnviks industriområde. Banverket bör ges i uppdrag att
            snarast bygga ut detta industrispår.
          </p>
          <p xml:id="i-2z44qV9tqEAn5yTtYbS6iz">
            Vägar
          </p>
          <p xml:id="i-TDxNbqGnuog12awfinPRyG">
            För Gävleborgs län är E 4 längs ostkusten den viktigaste vägförbindelsen.
            Den förbinder Stockholmsområdet med Norrland. I dag har vägbyggnaden
            mellan Uppsala och Mehedeby påbörjats och förväntas vara klar
            hösten 2007. Detta är en mycket angelägen byggnation. Den första
            stora flaskhalsen uppstår mellan Enånger och Hudiksvall. Det är
            en väg som är hårt trafikerad och med många olyckor. Utbyggnaden
            är av yttersta vikt från trafiksäkerhets- och framkomlighetssynpunkt.
            Vägverket har nu senarelagt en utbyggnad och sträckan planeras
            påbörjas först under perioden 2008-2015. Det är en synnerligen
            olycklig prioritering då vägsträckan har en fundamental betydelse
            inte bara för trafiksäkerheten, utan även för näringslivets och
            arbetspendlingens behov av rationella transporter. Vägsträckan
            bör återföras att påbörjas under 2006. En annan sträcka som bör
            finnas med i Vägverkets planer är väg 67 från Valbo, i Gävle kommun,
            och söderut. Denna sträcka trafikeras av transporter som inte
            behöver gå igenom Uppsala och Stockholm. När sträckan Mehedeby—
            Uppsala blir färdig är risken stor att trafik flyttas över på
            denna sträcka och därmed i onödan belastar storstadsområdena.
            Det är en icke önskvärd utveckling av miljö och transporttekniska
            skäl.
          </p>
          <p xml:id="i-5iM7B3yaHXUWCo7j7U86DN" type="date">
            Stockholm den 2 oktober 2003
          </p>
          <div xml:id="i-SkEBfzbcGg3Qn1vi3m6eAy" type="signatureBlock">
            <p xml:id="i-XbCYPEuRQD8RXEyZGHfT1j" who="i-chkH67XLutwmCnkuDo8pd" type="signature">
              Patrik Norinder (m)
            </p>
          </div>
          <p xml:id="i-2vKeNJJ3jN6bocX995yQf1">
            2003/04:T348
          </p>
        </div>
      </div>
    </body>
  </text>
</TEI>
