<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00615">
  <teiHeader>
    <fileDesc>
      <titleStmt>
        <title>Familjepolitik och valfrihet inom barnomsorgen</title>
        <author corresp="i-WCrN5vpCNm6z9SvfXfby4e">Alf Svensson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familjepolitik och valfrihet inom barnomsorgen</title>
          <idno type="rdwebb">GA02So615</idno>
          <rs type="number">So615</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So615/text</ref>
          <ref type="dokument_url_html">http://data.riksdagen.se/dokument/GA02So615</ref>
          <ref type="dokumentstatus_url_xml">http://data.riksdagen.se/dokumentstatus/GA02So615</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AjQgUSkbfQxaMFW5ih2GtK" type="signed"/>
        <correspContext corresp="i-AjQgUSkbfQxaMFW5ih2GtK">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_615/mot_198687_so_615-001-001.pdf"/>
      <div xml:id="i-HkDLpHFsqdBoWgKeN5TLqh" type="motHeader">
        <div xml:id="i-E3sQiUB7VmNZAfjJRBarBz" type="motTitle"/>
        <div xml:id="i-KYuRSfVR1yxpYKShFGP2vi" type="motSubmissionInfo"/>
      </div>
      <div xml:id="i-6MR9otx7ZPoVyYYMuDp6qE" type="motBody">
        <div xml:id="i-HPnnbAZb6ZJRAE2m83Whj4">
          <pb facs="riksdagen-motions-pdf/data/198687/mot_198687_so_615/mot_198687_so_615-001.pdf"/>
          <p xml:id="i-DJbEM6NsAC5VkES1isF4zZ">
            Motion till riksdagen 1986/87:S0615
          </p>
          <p xml:id="i-G3bqaMpp5qNX61yDkKeEqz">
            Alf Svensson (c) Familjepolitik och valfrihet inom barnomsorgen
            Lone So615—621
          </p>
          <p xml:id="i-A32CKidjKN6rJoDHoxvZV">
            Kds-politik för valfrihet åt småbarnsföräldrar
          </p>
          <p xml:id="i-V1MZdzhSbtabkzF5Gs57Ka">
            Familjen som livsgemenskap utgör en förutsättning för ett gott
            och varaktigt samhälle. Utan fungerande hemmiljöer upphör också
            samhället att fungera. Den öppna familjen med omsorg om de egna
            och utomstående utgör grunden för samhällsgemenskap. Levande hemmiljöer
            är den bästa förutsättningen för solidaritet och medmänsklighet.
            Många av samhällets problem bottnar i hemmens och familjernas
            pro- blem. Äktenskapet har för många förlorat sin innebörd och
            mening, och därför har både barn och vuxna ofta svårt att klara
            av djupa och varaktiga relationer. Samtidigt vet vi att behovet
            av gemenskap och värme är stort. Samhället måste genom politiska
            beslut och medveten opinionsbildning skapa en god jordmån för
            fungerande familjer. Familjerna måste återfå en reell möjlighet
            att vårda och fostra sina barn. Arbetet med hem och familj måste
            erkännas som en fullgod arbetsinsats.
          </p>
          <p xml:id="i-DhdeT8ECL1hFunFxrUJpes">
            Dagens familjepolitik
          </p>
          <p xml:id="i-BUMi3GHxWewgoUNsSmYRrw">
            Den hittills förda familjepolitiken har inte haft som riktmärke
            att åstadkom- ma jämlika förhållanden mellan olika familjetyper.
            Samhällets resurser har i fråga om stöd till barnomsorgen ensidigt
            inriktats på familjer där båda föräldrarna har förvärvsarbete.
            Självfallet skall dessa familjer ha samhällets stöd, men principen
            om valfrihet på detta för alla föräldrar så viktiga område får
            inte kränkas. Familjer som har valt att låta en av föräldrarna
            vårda barnen i hemmet får inget eller ett synnerligen blygsamt
            stöd. Det kan inte uppfattas som annat än en medveten styrning
            för att föräldrar skall låta samhällets institutioner ta hand
            om barnen i största möjliga utsträckning. Resultatet har blivit
            att det numera är ytterst svårt för barnfamiljer att leva på enbart
            en förvärvsinkomst. Kraven på ett familjestödssystem som bättre
            anpassas till föräldrarnas berättigade krav på valfrihet har under
            senare år vuxit sig allt starkare. Bl. a. har SACO/SR under hösten
            1986 presenterat ett förslag till enhetlig inkomstskatt. En del
            av förslaget berör stödet till familjerna. Det finns påtagliga
            likheter mellan kds familjepolitiska förslag och det från SACO/SR.
            Både kds och SACO/SR förespråkar ett beskattningsbart belopp till
            barnfamiljerna. Detta belopp kan av familjen fritt användas för
            att betala daghemsavgift, familjedaghemsavgift eller för att någon
            av föräldrarna själv
          </p>
          <p xml:id="i-VY7o8ZGH35NVsqDrrB2Bfb">
            I Riksdagen 1986/87.3 saml. Nr S0615-621
          </p>
          <pb facs="riksdagen-motions-pdf/data/198687/mot_198687_so_615/mot_198687_so_615-002.pdf"/>
          <p xml:id="i-6XgowhEddqG14wDdjbNEJy">
            skall kunna vara hemma hos barnen under deras första levnadsår.
            Genom detta får alla familjer del av samhällets barnomsorgsstöd,
            inte bara de ca 50 90 som i dag kommer i åtnjutande av samhällets
            subventioner. SACO/SR och kds föreslår att styrkta barnomsorgskostnader
            skall vara avdragsgilla, i kds fall upp till vårdlönenivån. På
            så sätt kommer den nuvarande sektorn med ”svarta dagmammor” att
            förvandlas från något i tysthet accepterat till en legal del av
            barnomsorgen.
          </p>
          <p xml:id="i-QXZVktpb9bjS6xedYu18rT">
            Föräldrarollen Tid och engagemang för barnen
          </p>
          <p xml:id="i-CqRniZcLFTP1bKmS6ZP72c">
            Föräldrarnas engagemang och intresse för sina barn är av grundläggande
            betydelse för barnens utveckling. Emellertid har samhället tagit
            över en stor del av barnomsorgen. Vistelsetiden i skolan har ökat.
            Många föräldrar har fått den uppfattningen att samhället tagit
            över ansvaret för fostran av barnen. Samtidigt har föräldrarnas
            tid för barnen minskat. I ett tidigare enförsörjar- system var
            arbetstiden utanför hemmet 48 timmar per vecka. I dag är det inte
            ovanligt att föräldrarna tillsammans arbetar utanför hemmet 60—80
            timmar per vecka. Till detta kommer också att restiderna i dag
            ofta är avsevärda.
          </p>
          <p xml:id="i-WXi4hH77bELCNonwnYbFfe">
            Förkortad arbetstid
          </p>
          <p xml:id="i-HesE9TWwBJCpzqJALhwCsf">
            För att ge föräldrarna möjlighet att ägna mer tid åt sina barn
            föreslås att rätten till förkortad arbetstid för föräldrar utsträcks
            tills barnet fyllt 16 år. Föräldrar som vill arbeta halvtid skall
            ha större möjlighet till detta.
          </p>
          <p xml:id="i-5QwSWFh3SETuwZAjwPMTBC">
            Förbättrad föräldraförsäkring
          </p>
          <p xml:id="i-33RpLUFop9bHvqUtFvTTts">
            Föräldraförsäkringen bör förbättras genom att föräldrar erhåller
            ersättning om dagbarnvårdare, där man har eget barn placerat,
            tar ledigt för vård av eget sjukt barn. Detta är viktigt inte
            minst med tanke på att barn inte bör ha för många olika vårdare.
            I glesbygd där det ofta är mycket svårt att få någon ersättning
            för dagbarnvårdaren är detta speciellt angeläget.
          </p>
          <p xml:id="i-GTcU4591aYk9CBbivYU7cP">
            Föräldrautbildning
          </p>
          <p xml:id="i-3rGAj8ZbdvQnPnKvrji4vi">
            Den allmänna osäkerhet som många nyblivna föräldrar känner gör
            behovet av föräldrautbildning stort. Föräldrautbildning på alla
            nivåer skall betona det livsvariga äktenskapet som bästa grund
            för familjebildning, föräldraskapets stora betydelse och ansvar
            för den unga generationen, vikten av trohet, ömsesidig respekt
            och ansvarstagande för varandra, kärleken makar emellan och till
            barnen som en motvikt till den kommersialiserade och ytliga syn
            på samlevnaden som alltmer trängt fram. Föräldrautbildningen bör
            vara en viktig del av arbetet vid mödra- och barnavårdscentraler
            och på BB. Föräldrautbildning bör också vara en naturlig del av
            verksamheten vid daghem och andra förskolor.
          </p>
          <p xml:id="i-NqpVcw8Wbhrxi99m4GC2kA">
            Mot. 1986/87 So615
          </p>
          <pb facs="riksdagen-motions-pdf/data/198687/mot_198687_so_615/mot_198687_so_615-003.pdf"/>
          <p xml:id="i-UhGuMWFBnmGA6ewwGw5c7j">
            Föräldrautbildningen måste utgå från en helhetssyn på barnen.
            Det är t. ex. angeläget att barnens behov av normer och fostran
            inte får stå tillbaka för den självklara informationen beträffande
            materiella behov, kost, hygien m.m.
          </p>
          <p xml:id="i-Bqmqh7LuXYKRHXVqQCN2ND">
            Stöd till ensamstående föräldrar
          </p>
          <p xml:id="i-RQMQoCYT43Nrx7fFG9S3nf">
            Det finns ingen grupp i samhället som har en så pressad situation
            som de helt ensamstående föräldrarna. Det gäller kanske inte alltid
            rent ekonomiskt, men ofta psykiskt och fysiskt. Tid och kraft
            för barnen blir knapp. Isoleringen kan bli påfrestande. Dessa
            föräldrar behöver ordentlig möjlighet att korta ned sin arbetstid.
            De behöver också ett känslomässigt och psykologiskt stöd. Den
            vårdlön som nedan föreslås bör kunna utgå efter särskild prövning
            till ensamstående föräldrar med två eller flera barn under 12
            år. Full vårdlön bör då komma i fråga för samtliga barn under
            12 år.
          </p>
          <p xml:id="i-CCJA7EbEN1z6G6WADBXDv2">
            Hemarbetet måste uppvärderas
          </p>
          <p xml:id="i-F387e9Liqvw2nj7ERMwbBK">
            Den arbetsinsats som en kvinna eller man gör genom att vårda
            sina barn i hemmet är minst lika mycket värd ur samhällets synvinkel
            som motsvarande vårdinsats är när den utförs av betald arbetskraft
            för andras barn. Den inkomst som disponeras i en barnfamilj med
            två föräldrar är resultatet av båda föräldrarnas i princip likvärdiga
            arbetsinsatser vare sig dessa utförs såsom förvärvsarbete eller
            genom vård av egna barn. Målsättningen är ytterst att ge barnen
            en så god och trygg uppväxtmiljö som möjligt. God ekonomi är i
            detta sammanhang enbart ett medel.
          </p>
          <p xml:id="i-4dnJpFXpLuni9KTvvqvFd8">
            Barn mognar i hemmiljö
          </p>
          <p xml:id="i-88VarznGDjRyp7un5taSap">
            Hemmet är centralpunkten i barns liv, den enda miljö som det
            lilla barnet känner sig riktigt förtrogen med. Det är i hemmiljön
            barnet har den bästa möjligheten att uppnå social och känslomässig
            mognad. Från hemmets lilla gemenskap kan barnet utvidga sina kontaktytor
            till förskolan. Den skall ses som ett komplement till hemmet.
            Kds vill medverka till att ge föräldrarna de bästa förutsättningarna
            att ge sina barn en god uppväxt. Föräldrarna måste få reella ekonomiska
            möjligheter att välja om de själva vill vårda och fostra sina
            barn i förskoleåldern eller om de vill ha dem på daghem eller
            familjedaghem. Det är orimligt att politiker gör sig till förmyndare
            vid föräldrarnas val av barnomsorg. Ingen kan bättre än föräldrarna
            själva veta vilken omsorgsform som bäst passar barnet.
          </p>
          <p xml:id="i-4j5HHSJPdP2krhPDRvhsQs">
            Vårdlön
          </p>
          <p xml:id="i-N2J5bYzBFVjxBhVjfxDDdu">
            Kds vill införa en beskattad vårdlön, bl. a. för att möjliggöra
            vård av egna barn som är mer än 10 månader gamla. Reformen bör
            införas under en treårsperiod. Vårdlönen föreslås utgå med 10
            96 av basbeloppet per månad, för närvarande 2 410 kr. I familjer
            med flera förskolebarn utgår full vårdlön
          </p>
          <p xml:id="i-3LQ5vE1Ezd2UERgzmTFpJg">
            1" Riksdagen 1986/87.3 saml. Nr S0615-621
          </p>
          <p xml:id="i-35GLKLabw5SYwCCyQDC2HL">
            Mot. 1986/87 So615
          </p>
          <pb facs="riksdagen-motions-pdf/data/198687/mot_198687_so_615/mot_198687_so_615-004.pdf"/>
          <p xml:id="i-RwsvYTyDqWntoWq5Aw8L1D">
            för första barnet. För övriga barn utgår vårdlönen med 50 20
            per barn. Vårdlönen är avsedd att skapa ekonomiska förutsättningar
            för ett fritt val av barnomsorg. Den som anlitar samhällets barnomsorg
            får genom vårdlönen en möjlighet att klara en avgiftshöjning motsvarande
            vårdlönenivån. Barnomsorgsavgiften skall vara avdragsgill upp
            till vårdlönebeloppet. Vårdlönen utbetalas till den förälder som
            har den lägsta inkomsten, och den berättigar till ATP till den
            del omsorgen utövas av föräldern.
          </p>
          <p xml:id="i-CRBjVaQ75rGo4FDjCHZRqx">
            Tudelning
          </p>
          <p xml:id="i-W5KGsLDXntoXTkxxRYCrd3">
            Beskattningen bör anpassas till försörjnings- och vårdansvar.
            Rätten att vid beskattning dela familjeinkomsten på makar införs.
            Överföringen begränsas till fyra gånger basbeloppet. Överföringen
            får göras så länge familjen har barn under 16 år. En tudelningsreform
            innebär en konkret och radikal jämställdhetsform. Vid lägre familjeinkomster
            kompletteras tudelningen med en skattereduktion så att familjen
            får behålla minst existensminimum. Förslag om en tudelningsreform
            presenteras i en separat skattepolitisk motion.
          </p>
          <p xml:id="i-8CWRF79gepNKXrU8RZWodE">
            Barnbidraget
          </p>
          <p xml:id="i-PzD3pK19WwrVso6y5EHmrK">
            Grunden i samhällets familjepolitiska stöd är barnbidraget. I
            enlighet med tidigare kds-förslag är barnbidraget numera progressivt.
            I regeringens proposition 1986/87:48 föreslogs att den icke bostadsanknutna
            delen av bostadsbidraget begränsas till högst tre barn. Under
            förutsättning att detta vinner riksdagens gillande föreslås att
            barnbidraget fr. o. m. det fjärde barnet utgår med 2,5 gånger
            barnbidraget för det första barnet.
          </p>
          <p xml:id="i-W6bqNdKcbD1p6yrPmBXSPC">
            Tjänstledighet och meritvärdering av hemarbetet
          </p>
          <p xml:id="i-D4BY5ENfDKTW7a16UiGJMY">
            Viktiga förutsättningra för att föräldrar skall ha möjlighet
            — eller våga — satsa på föräldraledighet med vårdlön är dels att
            de har möjlighet att få tjänstledighet, dels att de inte kommer
            i sämre ställning jämfört med sina arbetskamrater i vad gäller
            anställningstrygghet, befordran etc. Den nuvarande rätten för
            småbarnsföräldrar att vara lediga heltid bör utökas från nuvarande
            18 månader till 36 månader, dvs. tills barnet fyller tre år. Tjänstledighet
            för vård av egna barn bör ha samma meritvärde som aktiv tjänst.
            För att underlätta återinträde i förvärvslivet för föräldrar som
            vårdat och fostrat egna barn skall hemarbetet meritvärderas. Vidare
            skall det finnas goda möjligheter till återutbildning.
          </p>
          <p xml:id="i-LrHYr1aCB5zq6mdKP54kmF">
            Sjuklön för hemarbetande
          </p>
          <p xml:id="i-GfTMh1x23X7LFUJnSnUiFM">
            Sjuklön för hemarbetande med barn upp till 16 år som inte erhåller
            föräldrapenning skall utgå med garantibeloppet, dvs. 60 kr./dag.
            I de fall vårdlön utgår skall den inte reduceras.
          </p>
          <p xml:id="i-SA2yZW5aLXcnW6tX9Cn9FW">
            Mot. 1986/87 So615
          </p>
          <pb facs="riksdagen-motions-pdf/data/198687/mot_198687_so_615/mot_198687_so_615-005.pdf"/>
          <p xml:id="i-91z5bS8NwpLUY9GE2ouuze">
            Samhällets barnomsorg
          </p>
          <p xml:id="i-BmRHDGYiZtEG5EeuAWPQk9">
            De föräldrar som själva väljer att utnyttja samhällets barnomsorg
            har rätt till en kvalitativt bra förskola och daghem med en personaltäthet
            som möjliggör omsorg och omtanke för det enskilda barnet. De allt
            vanligare överinskriv- ningarna utgör ett allvarligt hot mot kvaliteten
            inom barnomsorgen. Förskolans arbete skall vila på de kristnas
            grundvärderingar och ge barnen normer och värderingar för livet.
            Arbetet skall utgå från en väl utvecklad pedagogik och en medveten
            fostran av barnen. Undervisningen skall innehålla moment av både
            vardagsarbete, lek och inlärning. Daghemstaxan för heltidsplacerade
            barn uttages med en avgift som kommunen fastställer. För deltidsplacerade
            barn uttages lägre avgift.
          </p>
          <p xml:id="i-KWf1TEr9noJq7VYrY9EjzJ">
            Statsbidragssystemet
          </p>
          <p xml:id="i-8b1AiX8ENnCdbLtvw6SPRp">
            Vid införandet av vårdlön enligt kds-förslaget skall det personal-
            och barnrelaterade bidraget till kommunerna för barn under sju
            år utgå ur systemet. Genom vårdlönen kan huvudmannen ta ut en
            avgift från föräldrar- na i normalfallet med det belopp som lämnas
            som statsbidrag för varje inskrivet heltidsbarn utan att föräldrarnas
            ekonomiska situation förändras mot nuläget. Det bör undersökas
            om statsbidraget när det gäller barn över sju år i fritidshem
            och familjedaghem kan överföras till skatteutjämningssys- temet.
            Skatteutjämningssystemet bör därvid förstärkas med motsvarande
            belopp. Detta utvecklas närmare i kds skattepolitiska motion.
            När det gäller statsbidraget till deltidsförskola och öppen förskola
            skall bidraget utgå enligt nuvarande ordning. Förskolor med annan
            huvudman än kommunen bör få ett startbidrag till inventarier och
            annan utrustning på 75 000 kr.
          </p>
          <p xml:id="i-FBH3W3g45bozhGDTpMcQdY">
            Daghem och fritidshem
          </p>
          <p xml:id="i-XWdcxEyDgYrjWZeH3QLTkN">
            Daghem och fritidshem skall byggas i småenheter och ha välutbildad
            personal. Hög personalomsättning och många olika vårdare bör undvikas.
            Barnomsorgen bör ordnas i närheten av hemmet för att undvika att
            barnet lever i olika miljöer olika tider på dygnet. Daghemsvistelsen
            bör inte heller vara mer än högts åtta timmar per dag.
          </p>
          <p xml:id="i-4SiAypoZvYVxwKNGn3jmtf">
            Familjedaghem
          </p>
          <p xml:id="i-c6CA9ppDDx6MraSMzjsze">
            Dagbarnvårdaryrket bör ges bättre status. Grundutbildning och
            fortbildning skall vara regel, och löne- och anställningsvillkoren
            skall göras trygga. För små barn kan ibland familjedaghem vara
            att föredra framför daghem. S.k. trefamiljssystem kan vara ett
            annat värdefullt alternativ i barnens hemmiljö. Barn kan i dessa
            småskaliga miljöer få en social känslomässig mognad, där få men
            djupa barn- och vuxenrelationer kan knytas. Föräldrar skall i
            görligaste mån själva kunna välja vilken kommunal dagbarnvårdare
            som barnen skall ha. Dagbarnvårdare är i dag den enda förvärvsarbetande
            gruppen som inte ens kan erhålla valfrihet när det gäller kommunal
            barnomsorg. Deras barn bör få inräknas i underlaget för anställningen
            som dagbarnvårdare. Även för
          </p>
          <p xml:id="i-NVd83neVMW5pkShe8dcBAY">
            Mot. 1986/87 So615
          </p>
          <pb facs="riksdagen-motions-pdf/data/198687/mot_198687_so_615/mot_198687_so_615-006.pdf"/>
          <p xml:id="i-5SauvigFGz7repSykuJi4y">
            dessa barn bör statsbidrag till kommunerna utgå. Detta behandlas
            mer ingående i en separat kds-motion.
          </p>
          <p xml:id="i-6EHaMaXbcKCeQPkdatgkK4">
            Öppna förskolor
          </p>
          <p xml:id="i-QMQjcbVVL4VgkB7JNgtEpJ">
            Öppna förskolor är ett bra komplement till hemmets vård av barn.
            Denna omsorgsform kan också ha en viktig funktion som stöd till
            föräldrar, dagbarnvårdare och till invandrare och nyinflyttade
            som söker stöd och kontakt i sin omgivning.
          </p>
          <p xml:id="i-JTLVG7dT2GD8tAdPnsHeVq">
            Alternativa daghem och fritidshem
          </p>
          <p xml:id="i-2ebkZ2eXhXeuFZ72yjFUNm">
            Daghem och fritidshem som drivs av föräldrakooperativ, kyrkor,
            föreningar eller annan huvudman är ett viktigt alternativ till
            kommunernas barnomsorg. Kommunerna skall vara skydliga att lämna
            bidrag till dessa daghem och fritidshem med minst schablonbeloppet
            per barn i skatteutjämningssystemet enligt ovan. Vidare bör ett
            startbidrag utgå till inventarier och annan utrustning enligt
            ovan.
          </p>
          <p xml:id="i-Mh2SEi4pegXmDMGNV12ngP">
            Privata dagbarnvårdare
          </p>
          <p xml:id="i-K3QTiNYE3NmuypThF67Ya5">
            En stor del av barnomsorgen sker hos privata dagbarnvårdare.
            I dag har endast ett fåtal av de som anlitar dessa dagbarnvårdare
            möjlighet att betala ordentlig ersättning för barnomsorgen. De
            lagstadgade socialavgifterna för den privata barnomsorgen bör
            betalas av samhället. Detta kan finansieras genom arbetsgivarnas
            barnomsorgsavgift.
          </p>
          <p xml:id="i-4wN1Lxed5tWiPeYqH5gSuy">
            Hemställan
          </p>
          <p xml:id="i-3eZpJZbhRdwUvmzeNFLMC5">
            Med stöd av det ovan anförda hemställs 1. att riksdagen som sin
            mening ger regeringen till känna att förskolans pedagogiska verksamhet
            skall förankras i kristna grundvär- deringar, 2. att riksdagen
            som sin mening ger regeringen till känna vad som ovan anförts
            när det gäller föräldrautbildning, 3. att riksdagen hos regeringen
            begär förslag till förbättringar av de ensamstående föräldrarnas
            situation i enlighet med vad som anförts i motionen, 4. att riksdagen
            hos regeringen begär förslag till vårdlön för barn i förskoleåldern
            i enlighet med vad som anförts i motionen att införas den 1 januari
            1988, [att riksdagen hos regeringen begär förslag till förbättringar
            av föräldraförsäkringen i enlighet med vad som anförts i motionen,']
            [att riksdagen hos regeringen begär förslag till utökning av rätten
            till tjänstledighet för småbarnsföräldrar och förändring av meritvärde-
            ring för vård av egna barn i enlighet med motionen,”] [att riksdagen
            hos regeringen begär förslag till förbättring av sjuklönen för
            hemarbetande i enlighet med vad som anförts i motionen,']
          </p>
          <p xml:id="i-YYyVgdfc4Ne2GAtRzCnt2z">
            Mot. 1986/87 So615
          </p>
          <pb facs="riksdagen-motions-pdf/data/198687/mot_198687_so_615/mot_198687_so_615-007.pdf"/>
          <p xml:id="i-JS4A1D9UfGpSqkSinXvEEe">
            5. att riksdagen beslutar att ge regeringen till känna vad som
            ovan - Mot. 1986/87 anförts om barnbidragen, So0615 6. att riksdagen
            hos regeringen begär förslag till ett startbidrag till förskolor
            med annan huvudman än kommunen.
          </p>
          <p xml:id="i-HQ2RLazK9xvsHKbETpKUDS" type="date">
            Stockholm den 15 januari 1987
          </p>
          <p xml:id="i-UhwEb17mBJgPtXk1kwCXE6">
            Alf Svensson (c)
          </p>
          <p xml:id="i-QAVZuQD1SipCWMjGnZaErN">
            1 1986/87:Sf239. ? 1986/87:A716.
          </p>
        </div>
      </div>
    </body>
  </text>
</TEI>
