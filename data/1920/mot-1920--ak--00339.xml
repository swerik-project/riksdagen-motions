<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__ak__339/mot_1920__ak__339-001.pdf"/>
      <fw xml:id="i-TcdvfHXgxVXDqWPgzM567u">
        Motioner i Andra kammaren, Nr 339. 7
      </fw>
      <div type="motHeader" xml:id="i-Kb9swTWdA4PtsdbNbmHNzE">
        <div type="motTitle" xml:id="i-Reho9DsMD4WT3DM1a2ab4h"/>
        <div type="motSubmissionInfo" xml:id="i-K4fZEqwicPjcJatYSUmexn"/>
      </div>
      <div type="motBody" xml:id="i-PfJGHVtToeTrCSQVpVhmyj">
        <div xml:id="i-FZK6wsUtUu75pHxkdqhj83">
          <p xml:id="i-CwhgS9CmBjwhfJMJkDcBaV">
            Nr 339.
          </p>
          <p xml:id="i-B6xckDgyaGyH4Jgh9DrfJd">
            Av herr Ericson i Funäsdalen, i anledning av Kungl. Maj:ts proposition,
            nr 110, angående grunder för bestämmelser
          </p>
          <p xml:id="i-8JtEpZsnygXLqBU1fxk35R">
            i fråga om användande av sax för fångande av djur.
          </p>
          <p xml:id="i-41qrGqi3VDPsnHRy4dCdy2">
            Genom Kungl. Maj:ts proposition nr 110 begäres riksdagens ytt-
            rande angående grunder för bestämmelser i fråga om användande
            av sax för fångande av djur. Utan att ingå på frågan om önskvärdheten
            av det nu gällande förbudet att med sax fånga djur upphäves, så
            kan jag icke annat än hysa betänkligheter mot att saxfångsten
            göres beroende av vederbörande länsstyrelsers tillstånd. Det är
            allt erkännande värt, att såväl Kungl. Maj:t som de sak- kunniga
            vilja söka mildra det djurplågeri, som naturligtvis djurfångst
            på detta sätt måste medföra, men det torde vara tvivelaktigt,
            om något väsentligt kan vinnas med den föreslagna bestämmelsen.
            Det torde vara tämligen uppenbart för alla som har någon kännedom
            om hur djurfångst med sax tillgår, att denna fångstmetod måste
            bliva någorlunda lika vilken som än utför den och alltså är djurplågeriet
            lika stort antingen det sker med eller utan länsstyrelsens tillstånd.
            Däremot måste det bliva till mycken olägenhet för den fattiga
            befolkningen ute i obygderna som genom sådan fångst, för försäljning
            av pälsverk, verkligen kan behöva en liten kontant inkomst. Det
            torde vara ganska vanligt att många av de människor, det här gäller,
            icke själva kunna skriva en ansökan om sådant tillstånd, och dess-
            utom måste det naturligtvis bli förenat med någon kontant utgift
            och följden av dessa båda omständigheter blir, att just dessa
            som allra bäst behövde denna inkomst icke kunna få den. Det synes
            mig därför vara tämligen onödigt att besvära länsstyrelserna med
            sådant arbete, vilket icke har den ringaste betydelse för det
            mål man därmed vill vinna. Däremot torde man från djurskyddssynpunkt
            med vida större fog kunna
          </p>
          <pb facs="riksdagen-motions-pdf/data/1920/mot_1920__ak__339/mot_1920__ak__339-002.pdf"/>
          <fw xml:id="i-XzZQUzXZNxANvhF5dwYcmT">
            8 Motioner i Andra kammaren, Nr 339.
          </fw>
          <p xml:id="i-Sp4nAYvS6LeoPRZXSWEzT9">
            ifrågasätta, om icke den vanliga jakten hällre borde göras beroende
            av myndigheternas tillstånd, ty det är väl obestridigt, att just
            på detta område det mesta djurplågeriet förekommer och detta utan
            att, så vitt jag vet, någonsin bliva föremål för Kungl. Maj:ts
            eller riksdagens uppmärksamhet. Det onödiga djurplågeri, som kan
            förekomma vid saxfångst, kan med de lagar vi redan hava, beivras
            enligt den i propositionen omnämnda 18 kap. 16 $ strafflagen och
            torde det vara lämpligare att våra landsfiskaler övervakade, att
            dessa lagar efterlevas än att söka utforska vem som lämp- ligen
            bör beredas rätt till djurfångst med sax. Vidare anser Kungl.
            Maj:t, att förbudet att med sax fånga mård, grävling, iller, hermelin,
            vessla och vildkanin bör enligt de sakkunnigas mening kvarstå.
            Jag kan ej förstå varför hermelin och vessla icke skola få fångas
            med sax, då de saxar, som därvid användas väl alltid äro dödande
            och alltså djurplågeriet mindre än för något annat djur och dessutom
            är det väl nästan det enda sätt på vilket dessa djur kunna dödas
            utan att pälsverket blir förstört. Med anledning av vad jag sålunda
            anfört, tillåter jag mig föreslå, att riksdagen uttalar sig för
            sådan ändring i Kungl. Maj:ts förslag, att länsstyrelsernas tillstånd
            icke erfordras för rätt att fånga djur med sax, samt att även
            hermelin och vessla upptagas bland de för saxfångst tillåtna djur.
          </p>
          <p xml:id="i-2z7eZrU4Y2QC7E1du4YTik" type="date">
            Stockholm den 1 mars 1920.
          </p>
          <p xml:id="i-X34ZjrY3kby7k6xVn1iuPv">
            Christian Ericson.
          </p>
          <p xml:id="i-9PG795tcAFWLWig9HBy8AL">
            STOCKHOLM. ISAAC MARCUS' BOKTRYCKERI-AKTIEBOLAG, 1920.
          </p>
        </div>
      </div>
    </body>
  </text>
</TEI>
