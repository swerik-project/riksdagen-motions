<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0412/mot_200102_MJ_0412-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            24
          </p>
          <p>
            2001/02 mnr: MJ412 pnr: m1682
          </p>
          <p>
            Motion till riksdagen 2001/02:MJ412
          </p>
          <p>
            av Marietta de Pourbaix-Lundin (m)
          </p>
          <p>
            Burhållning av höns
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen lägger fram förslag om förbud
            mot burhållning av höns i enlighet med vad som anförs i motionen.
          </p>
          <p>
            Motivering
          </p>
          <p>
            Riksdagen beslöt 1988 att hönor för äggproduktion inte skulle
            få hållas i bur efter den 1 januari 1999. Burförbudet infördes
            som en följd av den skärpta djurskyddslagen, som innehåller en
            ny paragraf där djurens rätt till naturligt beteende stadgas.
            1997 ändrade riksdagen burförbudet till att omfatta enbart existerande
            traditionella burar utan inredning. Bakom det nya beslutet låg
            en stark lobbyverksamhet och total ohörsamhet från stora buräggsproducenter
            som vägrat följa riksdagens beslut att ställa om till golvhållning.
            Hösten 2000 godkände Jordbruksverket den första ”alternativa”
            buren, en modifierad bur som innehåller ett värprede, en sittpinne
            och ett sandbad. Ytan per höna har inte ökats. Värprede och sandbad
            är stängda stora delar av dygnet varför denna extrayta bara är
            tillgänglig viss tid. Hälften av ledamöterna i Jordbruksverkets
            referensgrupp för värphönsfrågor stod inte bakom godkännandet.
            Den forskning som bedrivits inom ramen för ny teknikprovning,
            som måste ske om ny teknik inom djurhållningen skall tas i bruk,
            visade att hönorna inte utnyttjade de ”funktioner” som fanns i
            burarna i tillräcklig grad för att man ska kunna dra slutsatsen
            att buren uppfyller högt ställda djurskyddskrav. Ofullständiga
            uppgifter om sandbadsutnyttjandet redovisades, men det är väl
            känt att sandbaden används i liten utsträckning. Det är tekniskt
            svårt och tidsödande att fylla på sandbaden. Någon undersökning
            om huruvida sandbaden verkligen är fyllda med strö hela tiden
            och hur många timmar dessa är öppna för hönorna har inte gjorts.
          </p>
          <pb facs="riksdagen-motions-pdf/data/200102/mot_200102_MJ_0412/mot_200102_MJ_0412-0002.pdf"/>
          <p>
            2001/02:MJ412
          </p>
          <p>
            25
          </p>
          <p>
            Sammanfattningsvis är det inte visat att hönorna får utlopp för
            sina naturliga beteenden i burarna. Eftersom hönorna är instängda
            på en liten yta kan de inte utföra de beteenden som kräver mycket
            större areal. Vid en konferens anordnad av riksdagens djurskyddsforum
            våren 2000 konstaterade hönsforskare att en modifierad bur aldrig
            kan ge hönorna optimala betingelser. Endast frigång kan tillgodose
            hönornas behov och säkerställa att även lågrankade hönor kan klara
            sig. Trots EU:s beslut att modifierade burar skall vara tillåtna
            efter 2012 då de traditionella förbjuds, har den holländske jordbruksministern
            aviserat att han kommer att lägga ett förslag om förbud mot modifierade
            burar. Förbud övervägs också av Belgiens och Tysklands konsumentministrar.
            Att fortsätta hålla hönor i bur är ett intresse enbart för en
            del av äggnäringen. Konsumenterna har däremot i undersökningar
            visat att de föredrar ägg från frigående hönor. På grund av avsaknad
            av märkning enligt produktionssätt och inte sällan vilseledande
            märkning har de dock svårigheter att välja det de egentligen vill
            ha. Eftersom hönorna inte kan erbjudas ett gott hönsliv i modifierade
            burar är det viktigt att sätta stopp för fortsatta investeringar
            i sådana system. Många buräggsproducenter som har hönor i gamla
            burar på dispens vill helst behålla allt vid det gamla. Över 20
            av de största buräggsproducenterna har aviserat att de tänker
            överklaga om Jordbruksverket inte ger dem fortsatta dispenser
            och har hotat med att dra ärendet inför EG-domstolen. Det är därför
            av största vikt att en gång för alla förbjuda burhållning av höns.
            Detta måste naturligtvis föregås av en viss avvecklingsperiod.
            Det är dock angeläget att denna görs så kort som möjligt.
          </p>
          <p>
            Stockholm den 4 oktober 2001
          </p>
          <p>
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
