<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-02601">
  <teiHeader>
    <fileDesc>
      <titleStmt>
        <title>En ambitiös och effektiv klimatpolitik</title>
        <author corresp="i-Bsa1bRZ8s4aqtJquDTqLPc">av Ulf Berg m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2601 av Ulf Berg m.fl. (M)</title>
          <idno type="rdwebb">H3022601</idno>
          <rs type="number">2601</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3022601/text</ref>
          <ref type="dokument_url_html">http://data.riksdagen.se/dokument/H3022601</ref>
          <ref type="dokumentstatus_url_xml">http://data.riksdagen.se/dokumentstatus/H3022601</ref>
          <ref type="docx">http://data.riksdagen.se/fil/50C5C0F4-1CD2-4BBC-95CD-6218CB796F82</ref>
          <ref type="pdf">http://data.riksdagen.se/fil/B5C74763-9A93-4DB3-B3D8-175CB4C80311</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JpYxEUDLZDs6wSgBvMvAKZ" type="signed"/>
        <correspContext corresp="i-JpYxEUDLZDs6wSgBvMvAKZ">
          <note type="signatory" corresp="i-Bsa1bRZ8s4aqtJquDTqLPc"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-5wVnuGs5cNm9JWZrGWeZfP"/>
        </correspContext>
        <correspAction xml:id="i-TDZqrJaeET71ArQFZ8R7jj" type="submitted">
          <date when="2015-10-06"/>
          <time when="14:01:23"/>
        </correspAction>
        <correspAction xml:id="i-Njqh9WmZC7T9gbJSbcjVLo" type="reviewed">
          <date when="2015-10-06"/>
          <time when="21:34:32"/>
        </correspAction>
        <correspAction xml:id="i-VGAx1rpBtVwv6LMPTyz5XV" type="referred">
          <date when="2015-10-13"/>
        </correspAction>
        <correspAction xml:id="i-CcHAVwNiq4Bm9cVR3r9CD7" type="assigned">
          <date when="2018-06-05"/>
          <time when="10:33:39"/>
        </correspAction>
        <correspContext corresp="i-CcHAVwNiq4Bm9cVR3r9CD7">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-MebcQdJtBU8k6A86C7sFZq" type="behandlas_i"/>
        <correspContext corresp="i-MebcQdJtBU8k6A86C7sFZq">
          <ref type="uppgift">2015/16:MJU24</ref>
          <ref type="ref_dok_id">H301MJU24</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU24</ref>
          <ref type="ref_dok_titel">Klimat- och energimålen - Kontrollstation 2015</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TNJoYLDp6P6tyuNjpPQFpg" type="behandlas_i"/>
        <correspContext corresp="i-TNJoYLDp6P6tyuNjpPQFpg">
          <ref type="uppgift">2015/16:NU9</ref>
          <ref type="ref_dok_id">H301NU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU9</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L9MrjTvqnEVNiojpDpPDPo" type="behandlas_i"/>
        <correspContext corresp="i-L9MrjTvqnEVNiojpDpPDPo">
          <ref type="uppgift">2015/16:MJU1</ref>
          <ref type="ref_dok_id">H301MJU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JguHzSPdS7JbNqBNZTwjx3" type="behandlas_i"/>
        <correspContext corresp="i-JguHzSPdS7JbNqBNZTwjx3">
          <ref type="uppgift">2015/16:UU11</ref>
          <ref type="ref_dok_id">H301UU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU11</ref>
          <ref type="ref_dok_titel">Riksrevisionens rapport Arktiska rådet - vad Sverige kan göra för att möta rådets utmaningar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Y44BHPxFkm7XL6LSLc5Pdh" type="behandlas_i"/>
        <correspContext corresp="i-Y44BHPxFkm7XL6LSLc5Pdh">
          <ref type="uppgift">2015/16:SkU18</ref>
          <ref type="ref_dok_id">H301SkU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU18</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ftcv3LhP2Nxm1GyTdnxSu" type="behandlas_i"/>
        <correspContext corresp="i-Ftcv3LhP2Nxm1GyTdnxSu">
          <ref type="uppgift">2015/16:MJU20</ref>
          <ref type="ref_dok_id">H301MJU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU20</ref>
          <ref type="ref_dok_titel">Klimat- och energimålen - Kontrollstation 2015 m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UXt7fXTbhoQNfjbd7unqbR" type="motHeader">
        <div xml:id="i-Ur8b3bFnMmns7MnbidLhcV" type="motTitle">
          Motion till riksdagen 2015/16:2601 av Ulf Berg m.fl. (M) En ambitiös
          och effektiv klimatpolitik
        </div>
      </div>
      <div xml:id="i-2hdsYj1Rx2UX986gWvokSa" type="motBody">
        <div xml:id="i-o28r4nftFjyJkyw8miQ1m" type="motProposal" subtype="förslag">
          <head xml:id="i-YLiA73Ra2XFSXGFwtL3eXc">
            Förslag till riksdagsbeslut
          </head>
          <list xml:id="i-5dwNgvBD7d8arZrKXdJeon" style="ol">
            <item xml:id="i-9To2Eu2zWH7VgUH65jdZ39">
              Riksdagen ställer sig bakom det som anförs i motionen om att
              regeringen ska agera kraftfullt för att ett ambitiöst, globalt
              klimatavtal kommer på plats och tillkännager detta för regeringen.
            </item>
            <item xml:id="i-NnQNaAYqdXXrqUzMoAtoCB">
              Riksdagen ställer sig bakom det som anförs i motionen om att
              regeringen ska verka för att kostnadseffektiva flexibla mekanismer,
              likt dagens CDM, kommer att vara en del av ett nytt globalt klimatavtal
              och tillkännager detta för regeringen.
            </item>
            <item xml:id="i-VXWiYznyUJBgPEGYKyog8d">
              Riksdagen ställer sig bakom det som anförs i motionen om att
              öka insatserna till den koalition (CCAC) som Sverige initierade
              vars syfte är att begränsa kortlivade klimatpåverkande luftföroreningar
              och tillkännager detta för regeringen.
            </item>
            <item xml:id="i-WdpF9aEddbUtcPzSNAdiah">
              Riksdagen ställer sig bakom det som anförs i motionen om att
              regeringen verkar för att fler globala initiativ, liknande det
              om kortlivade klimatpåverkande luftföroreningar, utvecklas och
              tillkännager detta för regeringen.
            </item>
            <item xml:id="i-659rVEbhZJ6yHwAEXPpjGs">
              Riksdagen ställer sig bakom det som anförs i motionen om att
              använda kostnadseffektiva styrmedel i klimatpolitiken som leder
              till additionella utsläppsminskningar och tillkännager detta för
              regeringen.
            </item>
            <item xml:id="i-LnSTZ4h4RnQCzUDucKozfW">
              Riksdagen ställer sig bakom det som anförs i motionen om att
              en ambitiös svensk klimatpolitik måste förena minskade utsläpp
              av växthusgaser med växande ekonomi och tillkännager detta för
              regeringen.
            </item>
            <item xml:id="i-CrCxTiNfk9JxhEHhGjXaTL">
              Riksdagen ställer sig bakom det som anförs i motionen om att
              EU ETS utvecklas så att fler sektorer omfattas och en länkning
              med andra handelssystem kan göras och tillkännager detta för regeringen.
            </item>
            <item xml:id="i-GMvGFgmyq4DAvn2CwDX7MJ">
              Riksdagen ställer sig bakom det som anförs i motionen om att
              regeringen bör verka för att fasa ut fossila subventioner och
              tillkännager detta för regeringen.
            </item>
            <item xml:id="i-8HCJ1FzGa8y8aeYQ2bvyVA">
              Riksdagen ställer sig bakom det som anförs i motionen om att
              stärka samarbetet mellan de arktiska staterna och tillkännager
              detta för regeringen.
            </item>
            <item xml:id="i-9A6xznuKrRgQuisdbBv2c8">
              Riksdagen ställer sig bakom det som anförs i motionen om att
              verka för att ett grönt frihandelsavtal inrättas och tillkännager
              detta för regeringen.
            </item>
            <item xml:id="i-WGpGBRSnP6jtqHkeoEY4Rc">
              Riksdagen ställer sig bakom det som anförs i motionen om att
              verka för goda förutsättningar för höginblandade biodrivmedel
              och särskilt beakta drivmedel med stor klimatnytta och tillkännager
              detta för regeringen.
            </item>
            <item xml:id="i-H32rTvzjngVvhujq2hqmpZ">
              Riksdagen ställer sig bakom det som anförs i motionen om att
              en svensk CCS-strategi ska tas fram och tillkännager detta för
              regeringen.
            </item>
            <item xml:id="i-TfLryTNVt5SauSHJfXtPpJ">
              Riksdagen ställer sig bakom det som anförs i motionen om att
              regeringen bör verka för att söka internationellt samarbete i
              arbetet med CCS och tillkännager detta för regeringen.
            </item>
          </list>
        </div>
        <div xml:id="i-FArTLcpuTQDeYBi78mPuZp" type="motContent">
          <head xml:id="i-2tyZYfY8tETZaUA9zFGHfj" type="h1">
            Motivering
          </head>
          <p xml:id="i-RPpzwjKfUvpuAywpzz67WB">
            Klimatförändringen är det allvarligaste miljöhotet som människan
            står inför och riskerar att få mycket allvarliga ekologiska, ekonomiska
            och sociala konsekvenser. Klimatförändringarna slår hårdast mot
            den fattigaste delen av jordens befolkning.
          </p>
          <p xml:id="i-KadY85xd4wSmYZ5WkYttuV">
            Under 2013–2014 presenterade IPCC, FN:s klimatpanel, ett antal
            delrapporter i sin femte utvärdering av klimatförändringarna.
            I rapporterna presenteras scenarier för klimatets framtida utveckling.
            Scenarierna visar att den globala medeltemperaturen ökar i intervallet
            3,2–5,4 grader mot slutet av detta sekel om utsläppen fortsätter
            att stiga i dagens takt.
          </p>
          <p xml:id="i-ErDJNFwuXPPrwGQzcxFr2H">
            Klimatförändringarna skulle bland annat innebära krympande glaciärer
            och polarisar, stigande havsnivåer, kollapsande korallrev och
            fler och värre extremväder. Det skulle medföra katastrofala konsekvenser
            för vår planet. För att lyckas hålla temperaturökningen under
            två grader, vilket är den ambition som världens länder enats om
            inom ramen för FN:s klimatförhandlingar, krävs kraftiga utsläppsreduktioner
            redan detta decennium. Klimatutmaningen är global, alla världens
            länder behöver agera och ta sitt ansvar.
          </p>
          <p xml:id="i-TtarZKfDpWx7SqBGGvH45E">
            Den nuvarande trenden med ökande utsläpp av växthusgaser har
            ännu inte kunnat brytas. Världens länder behöver inom kort vända
            utsläppsökningen till en minskning på global nivå. Ju senare vändpunkten
            sker, desto svårare och dyrare blir det att klara tvågradersmålet.
          </p>
          <p xml:id="i-34SPxT5WmxWWRi2hGsVR1o">
            Sveriges elproduktion är koldioxidsnål. Elproduktionen står på
            tre ben, vattenkraft, kärnkraft och ny förnybar energi. Alliansens
            energiöverenskommelse, som slogs fast av riksdagen 2009, lägger
            grund för en politik som tar ansvar för både jobben och klimatet
            och som gör att utbyggnad av både förnybar energi och förnyelse
            av befintlig kärnkraft kan ske.
          </p>
          <p xml:id="i-K7yc6zrh57gK6wiWpiMgRb">
            Sverige ska fortsätta ha ambitiösa och långsiktiga nationella
            mål. Vår vision om noll i nettoutsläpp till 2050 ligger fast.
            För att möta klimatutmaningen behöver Sverige fortsatt ligga i
            framkant vad gäller forskning och innovation. Det är viktiga verktyg
            för att mejsla fram framtidens lösningar på dagens miljö- och
            klimatproblem.
          </p>
          <p xml:id="i-4gptFxwxBHfB9kcRW82F3Z">
            Sverige står idag för mindre än 0,2 procent av världens totala
            utsläpp. Klimatutmaningen är global och Sverige kan inte på egen
            hand begränsa uppvärmningen till max 2 grader. Därför måste vi
            tillsammans med andra länder i världen att ta vårt ansvar och
            agera. I december 2015 samlas världens länder i Paris på FN:s
            internationella klimatkonferensen COP 21. Då behöver världen enas
            om ett brett och långsiktigt avtal. För att kunna åstadkomma ett
            klimatavtal som säkerställer att den globala uppvärmningen håller
            sig under 2 grader krävs det att EU agerar som en kraftfull och
            konstruktiv förhandlingspart i Paris. EU är vår viktigaste miljöorganisation
            och det är genom EU Sveriges gröna röst kan höras i världen. Sverige
            måste visa ett tydligt ledarskap, såsom under åren 2006–2014,
            och kraftfullt trycka på för att EU ska hålla en hög ambitionsnivå
            inför, under och efter COP 21.
          </p>
          <p xml:id="i-Tqqir5hJhzTAbtUcJ2a6Lh">
            Sverige är ett föregångsland i miljö- och klimatfrågor. Under
            alliansregeringens tid gjordes en rad insatser för klimatet som
            vi är stolta över och som gav goda resultat. Mellan 1990, basåret
            för Kyotoprotokollet, och år 2013 sjönk de svenska koldioxidutsläppen
            med 22 % samtidigt som vår BNP växte med hela 60 %. Sverige har
            därmed visat att det går att förena sjunkande utsläpp med en stark
            ekonomisk tillväxt. På så sätt kan Sverige axla rollen som föregångsland
            och inspirera fler länder till handling. En ambitiös svensk klimatpolitik
            måste ha snabbt sjunkande utsläpp i kombination med en stark ekonomisk
            utveckling som en självklar utgångspunkt.
          </p>
          <p xml:id="i-RTVWigFHshDWCGiLfiorVe">
            Det var under svenskt ordförandeskap som EU 2009 enades om sitt
            långsiktiga klimatmål på 80–95 procents minskning till 2050. Vi
            förstärkte kraftigt den internationella klimatfinansieringen i
            regeringsställning och drev på bildandet av FN:s gröna klimatfond
            (Green Climate Fund, GCF).
          </p>
          <p xml:id="i-CPusutdxSFD3imGL2VuQ4b">
            Utöver långlivade klimatpåverkande ämnen som vi i vardagstal
            kallar för växthusgaser är även kortlivade klimatpåverkande luftföroreningar
            (Short-Lived Climate Pollutants, SLCP) såsom ozon och sot av stor
            betydelse för jordens klimat. De kortlivade klimatpåverkande luftföroreningarna
            ingår inte i FN:s klimatkonvention men är likväl en betydande
            bidragande faktor till klimatförändringarna. Då de är kortlivade
            i atmosfären kan det ge en snabb effekt om man lyckas minska dessa.
            De har dessutom inte enbart effekt på klimatet utan även på hälsa
            och vegetation. Genom att minska de kortlivade klimatpåverkande
            luftföroreningarna kan man kortsiktigt bromsa den globala uppvärmningen,
            minska isarnas avsmältning men också förbättra luftkvaliteten
            regionalt, vilket kan spara miljontals liv.
          </p>
          <p xml:id="i-CF4aXHvAtSam1urnnDZLMW">
            Under Alliansens tid i regeringsposition initierades ett internationellt
            samarbete, Climate and Clean Air Coalition (CCAC), för att aktivt
            arbeta med att minska utsläppen av kortlivade klimatpåverkande
            luftföroreningar. Samarbetet började mellan Bangladesh, Kanada,
            Ghana, Mexiko, Sverige och USA, tillsammans med FN:s miljöprogram
            (Unep). Idag har CCAC 96 partner, över 52 miljoner dollar i fonder
            och sju ambitiösa sektorsspecifika initiativ liksom fyra till
            på väg. Samarbetet i CCAC har varit mycket framgångsrikt och några
            av åtgärderna som genomförts har genererat minskade föroreningar
            och utsläpp från hushållsspisar och kommunavfall, adresserat SLCP
            i jordbruksfrågor, påskyndat utsläppsminskningen av sot och metan
            vid framställning av olja och gas.
          </p>
          <p xml:id="i-KSMoWMa6qLudGqH5ZNjMjZ">
            Vi har stora förhoppningar om att ett avtal sluts under klimatmötet
            i Paris men är väl medvetna om att detta avtal inte ensamt kommer
            att lösa alla klimatproblem. Fler samarbeten, likt CCAC, som kompletterar
            arbetet inom ramen för FN:s klimatkonvention är viktiga och vi
            tror att de kan bana väg för kommande klimatförhandlingar. Vi
            ser därför stor nytta i att utveckla fler och befintliga globala
            initiativ, såsom CCAC, och att Sverige fortsatt är pådrivande
            i denna typ av processer.
          </p>
          <p xml:id="i-H1zdCtjPKbDSdgKjfDPyAe">
            Under FN:s klimattoppmöte i Köpenhamn 2009, påbörjades diskussionerna
            om FN:s gröna klimatfond. Syftet med fonden är att stödja utvecklingsländer
            genom insatser för klimatanpassning och minskade utsläpp av växthusgaser,
            inklusive skogsrelaterade insatser. Fonden väntas få en central
            betydelse i den framtida klimatfinansieringen och alliansregeringen
            bidrog därför med uppstartspengar. Regeringen ökar nu anslagen
            till gröna fonden som fortfarande är under uppbyggnad. Vi anser
            att fondens arbete behöver komma igång och utvärderas innan ytterligare
            medel skjuts till för att se till att pengarna gör bästa klimatnytta.
          </p>
          <head xml:id="i-RKwJyEYconiEjwLwa396ck" type="h2">
            Styrmedel
          </head>
          <p xml:id="i-3PNtZ6kK1kcWkqbBEzzTTR">
            Moderaterna arbetar för att kostnadseffektiva styrmedel med beräknad
            klimatnytta ska vara en självklar del i klimatpolitiken. Vi strävar
            också efter att i så stor utsträckning som möjligt samordna klimatpolitiken
            internationellt.
          </p>
          <p xml:id="i-BGLzKD6etcWjkBLQwfaXcV">
            Sverige är idag ett av de länder i världen som har högst koldioxidskatt.
            Koldioxidskatten är ett bra exempel på ett effektivt styrmedel
            som låter föroreningar betala och som gett goda resultat. Vi ska
            fortsätta att använda koldioxidskatten och andra ekonomiska styrmedel
            för att minska utsläppen av växthusgaser och annan negativ miljöpåverkan.
            Samtidigt måste koldioxidskatten och andra ekonomiska styrmedel
            användas klokt för att inte så hårt mot t.ex. landsbygden eller
            leda till andra allvarliga negativa konsekvenser såsom koldioxidläckage.
          </p>
          <p xml:id="i-HimJi5eQZbHeS3co5QQGhS">
            Moderaterna menar att det inte bara behövs piska för att minska
            utsläppen utan även morot. Därför har vi i vår budgetmotion bland
            annat förstärkt supermiljöbilspremien som varit mycket populär
            sedan vi i regeringsposition införde denna. Supermiljöbilspremien
            har bidragit till att höja tempot i omställningen av den svenska
            fordonsflottan. Mycket tack vare premien har försäljningen av
            laddhybrider och rena elbilar äntligen tagit fart. Mot denna bakgrund
            är det mycket allvarligt att regeringen vill försämra supermiljöbilspremien.
          </p>
          <p xml:id="i-PT7ZTewgwzuzVYW2VaYKUW">
            Vi tar ansvar för skattebetalarnas pengar och investerar för
            största klimatnytta till lägsta kostnad. För oss är det fortfarande
            viktigt med goda förhållanden för att främja forskning, innovation
            och teknikutveckling. Det är viktiga verktyg för att hitta morgondagens
            lösningar.
          </p>
          <p xml:id="i-DkqsERXSSpxhA7wJBbmdSh">
            Enligt den internationella valutafonden, IMF, subventionerar
            världen fossila bränslen för 5 300 miljarder USD om året. Det
            beror till stor del på stor användning av kolkraft som energikälla.
            Om vi konsumenter i världens länder börjar betala för de fossila
            bränslenas verkligen pris, skulle de globala utsläppen av koldioxid
            minska med omkring 20 procent, enligt IMF:s beräkningar. Vi vill
            därför ta krafttag i det internationella arbetet med att fasa
            ut internationella fossila subventioner. En viktig plattform för
            detta arbete är gruppen ”Friends of Fossil Fuel Subsidy Reform”
            som alliansregeringen anslöt Sverige till. Sveriges engagemang
            i denna vängrupp bör fördjupas. Vidare är det viktigt att Sverige
            fortsätter att ta initiativ likt The Global Commission on the
            Economy and Climate för att visa på de ekonomiska fördelarna av
            att fasa ut fossila subventioner och av att bedriva en ambitiös
            och effektiv klimatpolitik.
          </p>
          <head xml:id="i-haDyWHfvWJ6jhGmeEamw2" type="h2">
            Internationella klimatinvesteringar
          </head>
          <p xml:id="i-DYSPYaw8YyHN6Pd1Cc4B4z">
            CDM (Clean Development Mechanism) och JI (Joint Implementation)
            ger de länder som under Kyotoprotokollet har åtagit sig vissa
            utsläppsbegränsningar möjlighet att komplettera sina nationella
            utsläppsminskningar genom att förvärva utsläppsminskningar från
            projekt i andra länder. Eftersom Kyotoprotokollet kommer att ersättas
            av det nya avtal, som förhoppningsvis världens länder enas om
            i Paris i december, anser vi att kommande avtal ska innehålla
            någon form av flexibla mekanismer, liknande dagens CDM. Detta
            för att även i fortsättningen möjliggöra för internationella klimatinvesteringar
            som kan bidra till kostnadseffektiva utsläppsminskningar och till
            tekniköverföring. Vi anser också att man i utformande av dessa
            mekanismer bör ta stor lärdom av hur CDM är utformat och dess
            gedigna kontrollsystem. Innan projekt registreras eller utsläppsminskningar
            utfärdas, kontrolleras projekten i ett kontrollsystem på FN-nivå,
            med i förväg godkända metoder och oberoende tredjepartsgranskning,
            för att säkerställa klimatnyttan och additionaliteten av projekten.
          </p>
          <head xml:id="i-89weaR9uVkKvzomN8jgTiv" type="h2">
            Klimatpolitik och EU
          </head>
          <p xml:id="i-FDbcLoW3fSSWpdhb1FvFWJ">
            EU:s samlade växthusgasutsläpp bedöms ha minskat med drygt 20
            procent mellan 1990 och 2013. EU kommer därför att nå eller överträffa
            målet för 2020 om att minska utsläppen med 20 procent med de åtgärder
            som nu är i kraft enligt aktuella prognoser. Däremot är nuvarande
            och planerade åtgärder otillräckliga för att nå EU:s långsiktiga
            målsättning att minska växthusgasutsläppen med 80–95 procent till
            2050.
          </p>
          <p xml:id="i-J2UT9XBDgoSwYdkP51JkJW">
            Moderaterna har tillsammans med Alliansen varit tydliga med vad
            vi ansåg att EU skulle anta för klimatmål till 2030 och vad EU:s
            linje i klimatförhandlingarna skulle vara. Vi håller fast vid
            den ambitiösa linjen om att utsläppen av växthusgaser ska minskas
            med 50 procent till 2030. Internt inom EU vill vi se en minskning
            om 40 procent, under förutsättning att det sker genom en kostnadseffektiv
            fördelning mellan EU:s medlemsländer. Den resterande minskningen
            om 10 procent ska uppnås via flexibla mekanismer. Vi beklagar
            att den rödgröna regeringen har misslyckats med att få gehör för
            en mer ambitiös linje. Regeringen ställde sig bakom den lägre
            ambitionen om att EU:s utsläpp ska minska med 40 procent till
            2030, vilket också har blivit EU:s förhandlingsposition inför
            klimattoppmötet i Paris.
          </p>
          <p xml:id="i-BosMUZEtVnif3jGUYiL46t">
            EU:s system för handel med utsläppsrätter, EU ETS, är ett gemensamt
            styrmedel för att uppnå EU:s klimatmål. Systemet bidrar till att
            skapa konkurrensneutralitet mellan EU:s länder och till att minska
            utsläppen på ett kostnadseffektivt sätt. Utsläppshandeln omfattar
            ungefär hälften av EU:s utsläpp och en stor del av utsläppen från
            energiproduktion och energiintensiv industri. Ett pris på utsläpp
            av koldioxid behövs i alla EU:s medlemsstater och legitimiteten
            för marknadsbaserade styrmedel bygger på att de anses relevanta
            samt att de bidrar till de långsiktiga målen till 2030 och 2050.
            Det är viktigt med ett stabilt, långsiktigt, förutsägbart och
            välfungerande EU ETS med stärkt prissignal för att uppnå EU:s
            långsiktiga klimatmål på ett kostnadseffektivt sätt. Visar vi
            på stabilitet i systemet finns det goda möjligheter att länka
            samma EU ETS med andra handelssystem i andra länder och regioner.
            En länkning med andra handelssystem skulle vara mycket fördelaktigt
            för EU.
          </p>
          <p xml:id="i-5uYmrZriBMgBh4rNJk2jXr">
            Priset på utsläppsrätter inom EU:s handelssystem har under de
            senaste åren sjunkit kraftigt. På grund av ett stort överskott
            av utsläppsrätter inom EU:s handelssystem har priset fallit från
            20–30 euro per ton år 2008 till dagens 5–8 euro per ton. Därmed
            har de ekonomiska incitamenten att investera i koldioxidsnåla
            långsiktiga lösningar kraftigt försvagats. Åtgärder för att säkerställa
            att handelssystemet stärks har därför satts in, både långsiktiga
            och kortsiktiga. EU ETS är ett bra styrmedel och förändringar
            i systemet bör göras återhållsamt där förändringar aviseras i
            god tid. Vi ser stora utvecklingsmöjligheter för systemet och
            anser att fler sektorer ska omfattas av handelssystemet.
          </p>
          <p xml:id="i-U6v8jZAZWeSPRwbb6x8bTC">
            Ökad frihandel inom energi och energiteknik är en förutsättning
            för att bli av med de europeiska ländernas beroende av rysk gas
            och olja. EU förhandlar tillsammans med ett stort antal WTO-medlemmar
            om ett grönt frihandelsavtal, Environmental Goods Agreement, och
            listan av produkter som ska vara tullfria måste bli lång.
          </p>
          <head xml:id="i-Nb6S6f8Ha74n2WjQt3AVFp" type="h2">
            Klimatklivet
          </head>
          <p xml:id="i-7MwQVV7iNxVHM4VTfzWqHn">
            Skattepengarna bör användas effektivt på alla områden. De åtgärder
            som sätts in ska vara kostnadseffektiva. Den rödgröna regeringen
            vill införa en dyr och ineffektiv åtgärd, ”Klimatklivet”, vars
            additionalitet är mycket liten. Tidigare utvärderingar som bland
            annat Konjunkturinstitutet (KI) genomfört, på liknande investeringar,
            då kallat Klimp, har konstaterat att systemet hade mycket höga
            administrativa kostnader och att många av projekten hade genomförts
            även utan stöd. Enligt KI:s utvärdering skulle 40 procent av bidragen,
            432 miljoner kronor, kunna ha fördelats på ett mer kostnadseffektivt
            sätt. Regeringen har inte heller gjort någon beräkning eller bedömning
            av hur stora utsläppsminskningar det nya systemet, ”klimatklivet”,
            kommer att leda till. Skattebetalarna har rätt att begära att
            pengarna satsas på åtgärder som förväntas ge goda resultat. Klimatinvesteringsprogrammet
            är inte ett sådant stöd. Klimatutmaningen är stor och krävande.
            De globala utsläppen måste snabbt börja sjunka om vi ska klara
            av att begränsa den globala temperaturökningen till max 2 grader.
            Utmaningen förutsätter att vi i Sverige, liksom i världen i stort,
            använder oss av effektiva och träffsäkra styrmedel som leder till
            additionella utsläppsminskningar.
          </p>
          <head xml:id="i-4s8PVQMCcyCLUBvctAgQcR" type="h2">
            Klimatpolitik ur ett säkerhetsperspektiv
          </head>
          <p xml:id="i-BPA1MGk2FqsNFpEEa12Ly3">
            Vår omvärld har blivit allt mer osäker. Denna osäkerhet har under
            de senaste åren spridits till Sveriges närområde. I och med Rysslands
            agerande i vår nära omvärld har Östersjön blivit än mer central,
            både i betydelse när det gäller handelsvägar till och från alla
            länder i regionen, och som arena för att ta emot och ge militär
            hjälp. Även Arktis betydelse blir större i och med klimatförändringarna
            som kan göra det mer ekonomiskt lönsamt att utvinna naturresurser
            i området samt att nya handelsvägar öppnas som ett resultat av
            smältande havsisar. Denna utveckling kräver ett förstärkt internationellt
            samarbete, bland annat i Arktiska rådet, för att minska risken
            för konflikter och för att hantera potentiella miljörisker. Under
            alliansregeringen var Sverige ordförandeland i Arktiska rådet
            mellan 2011 och 2013. Sverige prioriterade frågor som bidrar till
            en miljömässigt hållbar utveckling av Arktis. Samtidigt arbetade
            Sverige för att skapa förutsättningar för att bibehålla det goda
            samarbetet mellan de arktiska staterna och med urfolken i området.
            Bland annat lyckades medlemsländerna för första gången enas om
            ett rättsligt bindande avtal för gemensamma sjö- och flygräddningsinsatser
            i regionen. Det är viktigt att det goda samarbetet mellan de arktiska
            staterna upprätthålls och fördjupas.
          </p>
          <head xml:id="i-TiN9C7pBRA9jJRFt6wigS" type="h2">
            CCS-strategi
          </head>
          <p xml:id="i-HMme3P1BkPpVJtNLpiyT8i">
            Sverige är ett föregångsland vad gäller att minska utsläppen
            av klimatgaser. Under alliansregeringens tid visade vi att det
            går att förena sjunkande utsläpp med ökande tillväxt. Det är vi
            stolta över. Utsläppen behöver fortsätta minska och effektiva
            styrmedel av olika slag behöver sättas in för att komma åt utsläppen
            inom fler sektorer. Än har vi förvisso långt kvar till visionen
            om ett Sverige utan nettoutsläpp men steg för steg ställer vi
            om vårt samhälle och sänker våra utsläpp. Detta samtidigt som
            vi värnar om svensk industris konkurrenskraft, jobb och tillväxt.
          </p>
          <p xml:id="i-RZnKmqW8WRQjaZNUsXpeZF">
            Sveriges basindustri är mycket energiintensiv. Basindustrin sysselsätter
            omkring 400 000 personer i Sverige och stod år 2012 för 29 procent
            av Sveriges exportvärde, vilket motsvarade 275 miljarder kronor.
            Basindustrin är en viktig del av Sverige och vi ser därför ett
            stort behov av att skapa förutsättningar för att vi även i fortsättningen
            ska kunna ha kvar industrin i Sverige.
          </p>
          <p xml:id="i-AqnAwYcUwUX4jhuNpEfx4h">
            År 2005 släppte FN:s klimatpanel IPCC en rapport om koldioxidavskiljning
            och lagring, s.k. CCS, där de uppskattar att CCS har potential
            att bidra till 15–55 procent av den nödvändiga minskningen av
            de globala koldioxidutsläppen under detta århundrade. Även om
            Sverige står för en relativt liten andel av de globala utsläppen
            av koldioxid kan CCS bli en viktig kompletterade åtgärd även här.
            Norge, USA, Nederländerna med flera länder ligger långt fram i
            arbetet med och utvecklingen av CCS. För att Sverige ska kunna
            använda CCS som ett verktyg att nå målet om ett klimatneutralt
            Sverige 2050 behöver vi agera nu. Därför bör Sverige ta fram en
            CCS-strategi. Detta arbete bör påbörjas omgående med att i ett
            första steg utreda bland annat vilka delar som en svensk CCS-strategi
            skulle behöva innehålla. Strategin bör utgå ifrån att Sverige
            söker internationellt samarbete, såväl inom EU som med enskilda
            länder. Detta för att bland annat dela kompetens och kostnader.
          </p>
          <p xml:id="i-J5ioEH22hVgdLzdoqUzHxu">
            Vi vill att Sverige ska fortsätta att vara ett grönt föregångsland,
            samtidigt som det är viktigt att behålla basindustrin i Sverige,
            och undvika koldioxidläckage, det vill säga att utsläppen flyttar
            utomlands. Svensk industri ligger i miljö- och klimatmässig framkant.
            Att värna svensk industri är därför att värna miljö och klimat.
            Processindustrin står idag för cirka en fjärdedel av Sveriges
            totala utsläpp. För processindustrin är det idag inte möjligt
            att komma ner till noll i utsläpp, bland annat eftersom koldioxid
            är en biprodukt från vissa processer såsom masugnsbaserad stålproduktion.
            För att industri och tillverkning o fortsättningen ska finnas
            kvar i Sverige ser vi ett stort behov av att hitta lösningar för
            att minska utsläppen. Vi anser därför att Sverige behöver en CCS-strategi,
            läs mer i vår budgetmotion om carbon capture and storage. Svensk
            CCS-forskning har goda möjligheter att bidra till nya innovationer
            och utveckling av svensk industri. Vi vill därför att ett sekretariat
            inrättas vars syfte ska vara att öka kunskapen om, samt undersöka
            möjligheter och skapa förutsättningar för etablering av koldioxidavskiljning
            och lagring (CCS) i Sverige. Utvecklandet av CCS-tekniken kan
            bli ett avgörande bidrag till minskade CO2-utsläpp, eftersom kol
            under lång tid framöver kommer att fortsätta spela en avgörande
            roll i världens totala energiförsörjning samt som biprodukt för
            vissa industrier. Metoden är inte tänkt att ersätta arbetet med
            minska utsläppen utan CCS ska komplettera dessa insatser och därmed
            bidra till en ambitiösare svensk klimatpolitik. CCS-strategin
            ska vara ett av flera verktyg för att Sverige ska vara ett koldioxidneutralt
            samhälle 2050.
          </p>
          <p xml:id="i-Y1tZwNbjbc96D8aRH2naGw">
            Dagens CCS-teknik är dyr och det finns därför ett behov av fortsatt
            forskning och teknikutveckling för att hitta kostnadseffektiva
            hållbara lösningar. Moderaterna tror att staten tillsammans med
            näringslivet bör samverka för att hitta gemensamma lösningar på
            gemensamma problem.
          </p>
          <head xml:id="i-386LiTUpbsLdceuBttuzyz" type="h2">
            Hållbara drivmedel
          </head>
          <p xml:id="i-GyDrUNfBdTghXAQ1XbmpUx">
            Sverige är ett avlångt land med stora avstånd. Transporter av
            olika slag kommer alltid att behövas men vi behöver bryta transportsektorns
            fossilberoende och snabbt minska transportsektorns utsläpp. Därför
            krävs omfattande insatser och det inom många olika områden.
          </p>
          <p xml:id="i-NrjwgGZhd9czFum2PWY6HN">
            En central del i arbetet med att bryta transportsektorns fossilberoende
            är att utveckla och öka användningen av hållbara drivmedel. Beskattningen
            av biodrivmedel i Sverige fungerar för närvarande med ettåriga
            förlängningar, vilket skapar stor osäkerhet. Regeringen skulle
            kunna skapa stabilitet i fyra år framöver, till 2020, inom ramen
            för EU:s regelverk som ger utrymme för skattefördelar för höginblandade
            drivmedel till dess. Sverige behöver långsiktiga hållbara lösningar
            för drivmedel för att skapa möjligheter för fortsatt teknikutveckling
            på fordonsidan.
          </p>
        </div>
        <div xml:id="i-FFMKcsxWA5RjUqMvPVbBqS" type="motSignatures">
          <list xml:id="i-36bDCaPM8RSSNEfs5qJfB6">
            <item xml:id="i-NeAYVarp9FR2gkdQTj9XNG" who="i-Bsa1bRZ8s4aqtJquDTqLPc">
              Ulf Berg (M)
            </item>
            <item xml:id="i-8AUDVc6sbog4gnhSFZK5dn" who="i-5tbgYo4dBB9rh3uBeCweBm">
              Johan Hultberg (M)
            </item>
            <item xml:id="i-9JQCcKXca5YbMa48WsXYc5" who="i-NU3HPSXKRWGcdWfzmr5Vhd">
              Åsa Coenraads (M)
            </item>
            <item xml:id="i-Fnsz2op2ab6q2EkAcujQKy" who="i-JyuoWkg9RUZd3XVSA6MfE6">
              Gunilla Nordgren (M)
            </item>
            <item xml:id="i-D1owvcN8b4u1ZPcGgugR2c" who="i-5wVnuGs5cNm9JWZrGWeZfP">
              Jesper Skalberg Karlsson (M)
            </item>
          </list>
        </div>
      </div>
    </body>
  </text>
</TEI>
