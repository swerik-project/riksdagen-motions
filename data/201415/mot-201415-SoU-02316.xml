<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-02316">
  <teiHeader>
    <fileDesc>
      <titleStmt>
        <title>Insatser för hbt-personers rättigheter och möjligheter</title>
        <author corresp="i-AvFShRZVEyBV61S19AKNGK">av Jan Björklund m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2316 av Jan Björklund m.fl. (FP)</title>
          <idno type="rdwebb">H2022316</idno>
          <rs type="number">2316</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2022316/text</ref>
          <ref type="dokument_url_html">http://data.riksdagen.se/dokument/H2022316</ref>
          <ref type="dokumentstatus_url_xml">http://data.riksdagen.se/dokumentstatus/H2022316</ref>
          <ref type="docx">http://data.riksdagen.se/fil/60432A49-3CC8-4715-9429-1ACF3651DEB6</ref>
          <ref type="pdf">http://data.riksdagen.se/fil/9A1AA46D-4129-4389-931B-091CF2B8A850</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AvFShRZVEyBV61S19AKNGK</idno>
            <name>Jan Björklund</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HEKUAspD6jPRMKV2BzorGn" type="signed"/>
        <correspContext corresp="i-HEKUAspD6jPRMKV2BzorGn">
          <note type="signatory" corresp="i-AvFShRZVEyBV61S19AKNGK"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-88AG2tEA4kykKCFNk5EHFM" type="submitted">
          <date when="2014-11-10"/>
          <time when="15:06:48"/>
        </correspAction>
        <correspAction xml:id="i-TYAY9xyvbafcjSsmBUYTbr" type="reviewed">
          <date when="2014-11-10"/>
          <time when="18:47:31"/>
        </correspAction>
        <correspAction xml:id="i-K1W53wt65Atst2iipiE1ke" type="referred">
          <date when="2014-11-12"/>
        </correspAction>
        <correspAction xml:id="i-9pG4eLvY4D9znJEa5P1Scz" type="assigned">
          <date when="2018-06-05"/>
          <time when="10:32:23"/>
        </correspAction>
        <correspContext corresp="i-9pG4eLvY4D9znJEa5P1Scz">
          <ref type="assignedTo">Socialutskottet</ref>
        </correspContext>
        <correspAction xml:id="i-3gm6R6jg9VhjZx2ubfGc3p" type="behandlas_i"/>
        <correspContext corresp="i-3gm6R6jg9VhjZx2ubfGc3p">
          <ref type="uppgift">2014/15:SoU7</ref>
          <ref type="ref_dok_id">H201SoU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Pfx97AKNESLHcAiHfa3wxS" type="behandlas_i"/>
        <correspContext corresp="i-Pfx97AKNESLHcAiHfa3wxS">
          <ref type="uppgift">2014/15:UbU11</ref>
          <ref type="ref_dok_id">H201UbU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UbU11</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BV6WsJjUmY1TCKjxmrkLem" type="behandlas_i"/>
        <correspContext corresp="i-BV6WsJjUmY1TCKjxmrkLem">
          <ref type="uppgift">2014/15:SoU12</ref>
          <ref type="ref_dok_id">H201SoU12</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU12</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GRA152pn2M8JurPvsxDwxH" type="behandlas_i"/>
        <correspContext corresp="i-GRA152pn2M8JurPvsxDwxH">
          <ref type="uppgift">2014/15:SoU11</ref>
          <ref type="ref_dok_id">H201SoU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU11</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-43rHusngAhurbvu5HWM5UP" type="behandlas_i"/>
        <correspContext corresp="i-43rHusngAhurbvu5HWM5UP">
          <ref type="uppgift">2014/15:JuU1</ref>
          <ref type="ref_dok_id">H201JuU1</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Sv2Y6PaddxJ4mXMswz2svy" type="behandlas_i"/>
        <correspContext corresp="i-Sv2Y6PaddxJ4mXMswz2svy">
          <ref type="uppgift">2014/15:UU10</ref>
          <ref type="ref_dok_id">H201UU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2014</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7NBca9XtM7PLV4xSMSZiUd" type="behandlas_i"/>
        <correspContext corresp="i-7NBca9XtM7PLV4xSMSZiUd">
          <ref type="uppgift">2014/15:CU6</ref>
          <ref type="ref_dok_id">H201CU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7pq7TDHLXELDnZYgWjjCqd" type="behandlas_i"/>
        <correspContext corresp="i-7pq7TDHLXELDnZYgWjjCqd">
          <ref type="uppgift">2014/15:UU2</ref>
          <ref type="ref_dok_id">H201UU2</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8kDxdGMXVHx5SSouhF5DNV" type="behandlas_i"/>
        <correspContext corresp="i-8kDxdGMXVHx5SSouhF5DNV">
          <ref type="uppgift">2014/15:SfU11</ref>
          <ref type="ref_dok_id">H201SfU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU11</ref>
          <ref type="ref_dok_titel">Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CGAUU4pYzzNwD1t47bPyHS" type="behandlas_i"/>
        <correspContext corresp="i-CGAUU4pYzzNwD1t47bPyHS">
          <ref type="uppgift">2014/15:AU3</ref>
          <ref type="ref_dok_id">H201AU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU3</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QAfvqxnc6GXrELk7r2F9KR" type="behandlas_i"/>
        <correspContext corresp="i-QAfvqxnc6GXrELk7r2F9KR">
          <ref type="uppgift">2014/15:JuU14</ref>
          <ref type="ref_dok_id">H201JuU14</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-E6hRyFi9QYmwdSvyKQMUq7" type="motHeader">
        <div xml:id="i-9dNh9eHbfXLCNCnFbJNi9W" type="motTitle">
          Motion till riksdagen 2014/15:2316 av Jan Björklund m.fl. (FP)
          Insatser för hbt-personers rättigheter och möjligheter
        </div>
      </div>
      <div xml:id="i-9uaMZJURuGvFhfHNtLkMsE" type="motBody">
        <div xml:id="i-RfhKT6pnNkdVX3NvLqg3mk" type="motProposal" subtype="förslag">
          <head xml:id="i-D44UDTYibiG9LQGDQKVs39">
            Förslag till riksdagsbeslut
          </head>
          <list xml:id="i-TxnoYVxbVfC3mKbFXqQaV6" style="ol">
            <item xml:id="i-9fDQPFGzsKFDGtrXaWx7u5">
              Riksdagen tillkännager för regeringen som sin mening vad som
              anförs i motionen om likställd diskrimineringslagstiftning.
            </item>
            <item xml:id="i-LgoE2N24PqVvBgmf7W14XE">
              Riksdagen tillkännager för regeringen som sin mening vad som
              anförs i motionen om kompetenslyft för kommunerna i hbt-frågor.
            </item>
            <item xml:id="i-D9DAebhc1JwEjN78EtgfbU">
              Riksdagen tillkännager för regeringen som sin mening vad som
              anförs i motionen om skolornas likabehandlingsarbete.
            </item>
            <item xml:id="i-UMnPRHxtxrBjUFBtsVLByT">
              Riksdagen tillkännager för regeringen som sin mening vad som
              anförs i motionen om äldre hbt-personer.
            </item>
            <item xml:id="i-UoSdGZHD4MxsLNvwxz9brd">
              Riksdagen tillkännager för regeringen som sin mening vad som
              anförs i motionen om informationsplikten i fråga om hiv.
            </item>
            <item xml:id="i-G1UzTYs5CENqLxia62Kajn">
              Riksdagen tillkännager för regeringen som sin mening vad som
              anförs i motionen om könsneutral familjelagstiftning.
            </item>
            <item xml:id="i-QeQxzP62DGFeRNk4oZJaPb">
              Riksdagen tillkännager för regeringen som sin mening vad som
              anförs i motionen om surrogatmoderskap.
            </item>
            <item xml:id="i-THXV3r2PCXR8qgsdhfCGbj">
              Riksdagen tillkännager för regeringen som sin mening vad som
              anförs i motionen om åldersgränsen för byte av juridisk könstillhörighet.
            </item>
            <item xml:id="i-Xa3MB5uVayXNcjuS7ZUeo4">
              Riksdagen tillkännager för regeringen som sin mening vad som
              anförs i motionen om att förbättra rättsväsendets insatser mot
              hatbrott.
            </item>
            <item xml:id="i-4NxNq4eQp7zYANiFNnqxp2">
              Riksdagen tillkännager för regeringen som sin mening vad som
              anförs i motionen om att förstärka lagstiftningen mot hatbrott.
            </item>
            <item xml:id="i-8vkBaoqaiewFgdGeerZtbG">
              Riksdagen tillkännager för regeringen som sin mening vad som
              anförs i motionen om hedersrelaterat våld och förtryck.
            </item>
            <item xml:id="i-C1i3SwBGqkGrTE4HadNCpx">
              Riksdagen tillkännager för regeringen som sin mening vad som
              anförs i motionen om asylprövning.
            </item>
            <item xml:id="i-2q9Y34va68jF3qakbbDeLq">
              Riksdagen tillkännager för regeringen som sin mening vad som
              anförs i motionen om globalt demokratibistånd.
            </item>
            <item xml:id="i-WABHcVzTT8BVq5pr6xcKvm">
              Riksdagen tillkännager för regeringen som sin mening vad som
              anförs i motionen om hbt-frågor i EU.
            </item>
          </list>
        </div>
        <div xml:id="i-6hb22rn8EDW3AuKMfHyR6J" type="motContent">
          <head xml:id="i-YGZ7utxJQAazuBRiZuFSPX" type="h2">
            Bakgrund
          </head>
          <p xml:id="i-ZKZpVLQVGwVzLAX3KaRQs">
            Rättigheterna för homosexuella, bisexuella och transpersoner
            (hbt-personer) har successivt stärkts under de senaste decennierna.
            Par av samma kön kan i dag ingå äktenskap och har lagligt stöd
            för att få adoptera barn samt få tillgång till assisterad befruktning.
            De omfattas av ett brett lagskydd mot diskriminering och 2013
            avskaffades kravet på sterilisering i samband med ändrad könstillhörighet.
          </p>
          <p xml:id="i-YbqNaDkCmz5vGsdF5YvKpi">
            Trots dessa framsteg återstår mycket att göra. Hbt-personer i
            Sverige utsätts fortfarande för våld, diskriminering, fördomar
            och andra kränkningar enbart på grund av sin kärlek eller sin
            könsidentitet. Förtryck och fördomar leder också till marginalisering
            och ohälsa. Hbt-personer som grupp har en sämre psykisk hälsa
            än befolkningen i stort. Transpersoner är särskilt utsatta. Här
            följer en rad insatser som vi anser behöver göras för att förbättra
            hbt-personers situation.
          </p>
          <head xml:id="i-UPRugqMLdPWdwPJAoKVqYH" type="h2">
            Likställd diskrimineringslagstiftning
          </head>
          <p xml:id="i-9JQfcSENjmUgmQgnUXQf3k">
            I den statliga utredningen Nya regler om aktiva åtgärder mot
            diskriminering (SOU 2014:41) föreslås att arbetet med aktiva åtgärder
            enligt diskrimineringslagen och skollagen utvidgas till att omfatta
            samtliga sju diskrimineringsgrunder. Därmed jämställs alla diskrimineringsgrunder
            vad gäller kravet på aktiva åtgärder inom arbetslivet och utbildningsområdet.
            I dagsläget är reglerna olika vilket är olyckligt.
          </p>
          <p xml:id="i-62n2LagouMYgGuaCEeJakd">
            Vi anser det nödvändigt att diskrimineringslagens alla diskrimineringsgrunder
            ska omfattas av reglerna kring aktiva åtgärder.
          </p>
          <head xml:id="i-TPiG36LF2KiFZGX53gEb9x" type="h2">
            Kompetenslyft för kommunerna i hbt-frågor
          </head>
          <p xml:id="i-58dup6P3YLx7wjP78GR4XW">
            Hbt-personer möts än idag av fördomar och dåligt bemötande i
            olika delar av samhället. Intoleransen föds ofta ur okunskap.
            För att hbt-personer ska känna sig trygga i mötet med det offentliga
            anser vi att det krävs ett kompetenslyft avseende hbt-frågor inom
            skola och fritid, socialtjänst, vård och omsorg och andra välfärdstjänster
            som kommuner och landsting ansvarar för.
          </p>
          <p xml:id="i-J1wp913w1HUzVCVUSwFsnu">
            Inom jämställdhetspolitiken är jämställdhetsintegrering ett självklart
            arbetssätt, det vill säga att jämställdhetsperspektivet ska integreras
            i alla verksamheter. På samma sätt behövs hbt-integrering, ett
            medvetet arbete i olika verksamheter för att säkerställa att alla
            ska känna sig välkomna och bemötas med samma respekt oavsett sexuell
            läggning eller könsidentitet.
          </p>
          <head xml:id="i-7NuWPkYYTovALsMTpDdjCF" type="h2">
            Skolornas likabehandlingsarbete
          </head>
          <p xml:id="i-RLDgbaBkMWZJZdgGiUd9Av">
            Undersökningar om ungas psykiska ohälsa visar att hbt-personer
            i allmänhet och transpersoner i synnerhet mår sämre än genomsnittet.
            Att slippa diskriminering och kränkningar i sin vardag är en förutsättning
            för att hbt-personer ska må bättre. Det är idag förbjudet enligt
            skollagen att diskriminera någon på grund av sexuell läggning
            eller könsidentitet. Könsidentitet och könsuttryck saknas i skollagens
            avsnitt om förebyggande arbete mot diskriminering och trakasserier.
            Skolan är central i arbetet för ett tolerant och öppet samhälle.
            Därför anser vi att skolornas likabehandlingsarbete tydligare
            ska omfatta samtliga relevanta hbt-frågor.
          </p>
          <head xml:id="i-QQSYhUqMbPgDqUuyNrwpfF" type="h2">
            Äldre hbt-personer
          </head>
          <p xml:id="i-M8D3H4f1gEyze89Mhg4YW6">
            Äldre hbt-personer möter fortfarande fördomar och diskriminering.
            De är barn av en generation i vilken många inte vågat komma ut.
            Socialstyrelsen genomförde 2013 en kartläggning av hbt-personers
            situation i kommunernas omsorg och vård av äldre som visade att
            knappt tio procent av landets kommuner har behandlat hbt-frågor
            i sin fortbildning eller information till personalen. Kartläggningen
            från Socialstyrelsen visade att ytterst få samkönade par bor tillsammans
            på särskilt boende.
          </p>
          <p xml:id="i-5pAm97q2E8BcP4hBz3cp7J">
            Vi vill att årsrika hbt-personer ska känna sig trygga och välkomna
            på landets alla äldreboenden. Hbt-personer har rätt till ett värdigt
            och respektfullt bemötande genom hela livet. Därför behöver kommunerna
            ta ansvar och se till att hbt-kompetens inkluderas i äldreomsorgspersonalens
            utbildning och fortbildning. Vi anser också att det ska vara möjligt
            att skapa fler äldreboenden med hbt-profil och då ta vara på den
            erfarenhet som finns bl.a. i Stockholm där äldreboendet Regnbågen
            finns sedan ett drygt år.
          </p>
          <head xml:id="i-PtmwzAPMygfcVaHY6GUTtB" type="h2">
            Informationsplikten vid hiv-infektion
          </head>
          <p xml:id="i-6Cpu1qJuv8J4WWdsToXRVY">
            Smittskyddslagen tar upp ett trettiotal smittsamma sjukdomar,
            såsom salmonella, hepatit A, B och C, tuberkulos samt hiv. Det
            är nästan 20 år sedan den senaste större översynen av smittskyddslagen
            påbörjades. Sedan dess har den medicinska utvecklingen lett till
            radikala framsteg. Förbättrade behandlingsformer har bland annat
            gjort att många patienter med hiv inte längre har mätbara virusmängder.
            Folkhälsomyndigheten, tidigare Smittskyddsinstitutet, har slagit
            fast att överföringsrisken vid sexuella kontakter är mycket låg
            för människor som lever med hiv och har välfungerande behandling.
          </p>
          <p xml:id="i-SVF9rA2WhFfeGsRCBv3L64">
            Därför anser vi att det behövs en bred översyn av smittskyddslagen
            med analys om den fyller sitt ändamål. I det arbetet bör ingå
            att analysera förhållningsreglerna om hiv, som läkare kan välja
            att ge sina patienter, bland annat den så kallade informationsplikten.
            Utgångspunkten för denna översyn ska vara att Sverige ska fortsätta
            ha ett smittskyddsarbete i världsklass, och att varje människa
            har rätt att bemötas med respekt och värdighet.
          </p>
          <head xml:id="i-DVFXGWj42HRc58iKEaSd7P" type="h2">
            En könsneutral familjelagstiftning
          </head>
          <p xml:id="i-FiQJQH11Gbqg6R1b7iz7RY">
            Sedan 2005 kan kvinnor som lever i samkönade relationer få sjukvårdens
            hjälp med att skaffa barn genom assisterad befruktning. Den födande
            kvinnans partner av samma kön blir i dessa fall, förutsatt att
            hon samtyckt till behandlingen, barnets andra juridiska förälder,
            genom att bekräfta detta på samma sätt som en man som är sambo
            med kvinna som föder barn får göra. Bland annat gäller fortfarande
            olika regler för att fastställa föräldraskap efter assisterad
            befruktning. Om mamman är gift med en man blir han automatiskt
            registrerad som barnets förälder efter födseln, men om mamman
            i stället är gift med en kvinna måste hon gå igenom en krånglig
            och tidskrävande process för att få föräldraskapet registrerat
            i domstol. Det är också vanligt, bland annat på grund av långa
            väntetider för behandling vid svenskt sjukhus, att kvinnor som
            lever i samkönade relationer åker utomlands för att få behandling
            eller själva genomför inseminationen i hemmet. Också i dessa fall
            skapar dagens lagstiftning otrygghet för barnet eftersom den biologiska
            moderns maka eller partner behöver ansöka om att adoptera. 2007
            föreslog utredningen Föräldraskap vid assisterad befruktning (SOU
            2007:3) att föräldraskapet vid assisterad befruktning ska regleras
            på samma sätt för samkönade par som för olikkönade par.
          </p>
          <p xml:id="i-DPrFKpTdbxN8UTeCnGGakX">
            Vi anser att den omotiverade särbehandling som idag råder måste
            ändras. Familjelagstiftningen bör i detta avseende ändras så att
            den blir könsneutral.
          </p>
          <head xml:id="i-DNRLwp2cNMzbp1EQdAt1yg" type="h2">
            Värdmoderskap/surrogatmoderskap
          </head>
          <p xml:id="i-48wHUpF16iMGLsQM95PBXx">
            Surrogatmoderskap, eller värdmoderskap som det också kallas,
            kan förenklat beskrivas som att en kvinna är gravid med någon
            annans barn. Surrogatmamman tar alltså emot ett befruktat ägg
            genom provrörsbefruktning, och efter födseln tar de tilltänkta
            föräldrarna hand om barnet.
          </p>
          <p xml:id="i-MeUvCbQLbZQn8WpmiG7ggP">
            Surrogatmoderskap kan vara aktuellt för kvinnor som inte har
            en fungerande livmoder eller där livmodern tagits bort (t.ex.
            vid en canceroperation), eller för andra par eller enskilda personer
            som av olika skäl inte kan bära ett barn. Frågan betyder lika
            mycket för olikkönade som samkönade par.
          </p>
          <p xml:id="i-XekBLULd2E7FcRKk8nsLSv">
            I dag är surrogatmoderskap tillåtet i tolv av EU:s medlemsländer,
            bland annat Storbritannien, Nederländerna och Belgien. I dessa
            länder har man hittat modeller för att möjliggöra surrogatmoderskap
            under goda former.
          </p>
          <p xml:id="i-SZC9hNfkG8E6oHFeocrPwd">
            Surrogatmoderskap är ingen enkel fråga. I ena vågskålen ligger
            längtan efter barn. I den andra ligger oron för att surrogatmamman
            exploateras eller att barnen far illa.
          </p>
          <p xml:id="i-KGDC6fvaZXLmkYadad6DP9">
            Statens medicinsk-etiska råd (Smer) tog upp frågan om surrogatmoderskap
            i sin rapport Assisterad befruktning – etiska aspekter (Smer 2013:1).
            Där var en majoritet i rådet för altruistiskt surrogatmoderskap
            och samtliga mot kommersiellt sådant.
          </p>
          <p xml:id="i-SwDdWPYyyWeH64pzN3cGK7">
            Den statliga utredningen Utökade möjligheter till behandling
            av ofrivillig barnlöshet (dir. 2013:70) har som ett av sina uppdrag
            att ta ställning till om surrogatmoderskap ska tillåtas i Sverige,
            med utgångspunkten att detta i sådant fall ska vara altruistiskt.
          </p>
          <p xml:id="i-QfpcK8sPCXYLsQjgv3PBD5">
            En viktig förutsättning är att surrogatmoderskap inte genomförs
            på kommersiella villkor. Ju mer pengar som är inblandade, desto
            större är risken för att en kvinna ställer upp som surrogatmamma
            för pengarnas skull.
          </p>
          <p xml:id="i-6Pw5d3fLBgpvWipcCHEMqj">
            Vi anser att om det kan skapas nya former för barn att komma
            till världen under former som är trygga för både barnet och surrogatmamman,
            så ska det välkomnas. De forskningsstudier som hittills gjorts
            pekar på att detta är möjligt. I svensk lagstiftning bör det till
            exempel finnas tydliga regler om att både föräldrarnas och surrogatmammans
            situation ska utredas. Utredningen bör klart visa att surrogatmamman
            inte tar på sig uppdraget av ekonomiska skäl. Det är också viktigt
            med rådgivning och stöd under hela processen.
          </p>
          <head xml:id="i-HFVNTepm9F4g8xMdQvhfy1" type="h2">
            Åldersgräns vid juridiskt könsbyte
          </head>
          <p xml:id="i-3sruTspeRMTbMDjxTXFpba">
            Som en del av vårt arbete för att förbättra transpersoners situation
            bör vi bland annat säkerställa att lagar inte skapar nya hinder
            för människor.
          </p>
          <p xml:id="i-M7rxGc1MfPDT5Lt9UiisM7">
            I lagen om fastställande av könstillhörighet finns i 1 § punkt
            4 en åldersgräns på 18 år. Det gör att personer under 18 år inte
            kan ändra juridisk könstillhörighet. Detta får många effekter
            i vardagslivet, från vad som står på passet till vilka uppgifter
            om en elev som lämnas över till skolan. En möjlighet att kunna
            ändra könstillhörighet skulle ge dessa ungdomar möjlighet att
            leva friare med lägre risk att bli utsatta för diskriminering
            eller trakasserier och i förlängningen lägre risk för psykisk
            ohälsa.
          </p>
          <p xml:id="i-KVZRUJvoZogP4QTY8nkmCW">
            Regeringen tillsatte 2014 en utredare med uppgift att analysera
            möjligheten att ändra reglerna om åldersgräns för byte av juridiskt
            kön. Utredningen ska vara färdig den 31 december 2014. Vi anser
            att åldersgränsen för juridiskt kön bör kunna sänkas. Det är för
            tidigt att säga hur långt ner den skulle kunna sänkas, men till
            exempel skulle det kunna handla om 16 år. Transpersoner under
            18 år bör därför få möjlighet att få betecknas som det kön de
            anser sig själva vara, inte det kön som de förväntas vara enligt
            samhällets normer.
          </p>
          <head xml:id="i-RcVsjmGW3qSyUWzEG2vsJS" type="h2">
            Förbättra rättsväsendets insatser mot hatbrott
          </head>
          <p xml:id="i-V1Dw9HQDEyx6qM8EWfFj4F">
            För att kunna bekämpa hatbrott måste kunskapen om hatbrott inom
            hela rättskedjan stärkas. Offren måste våga anmäla och det förutsätter
            att hbt-personer känner ett förtroende för rättsväsendet. För
            att kunna bygga upp ett sådant förtroende måste hela rättskedjan
            fungera när en hbt-person som utsatts för hatbrott vänder sig
            till de rättsliga myndigheterna. För detta krävs insatser för
            att stärka kunskapen inom rättsväsendet, från polis till åklagare
            och domstolar, om bemötande och utredning av hatbrott mot hbt-personer.
          </p>
          <p xml:id="i-zyzGQKJimRJuEYgVQnQTB">
            Regeringen har gett Rikspolisen ett särskilt uppdrag att utveckla
            arbetet för att bekämpa alla slags hatbrott bl.a. genom att stärka
            kunskapen inom polisen om hatbrott. Här ingår bl.a. att stärka
            kunskapen inom polisen om grupper som är särskilt utsatta för
            hatbrott. Uppdraget ska redovisas till regeringen senast 27 februari
            2015.
          </p>
          <p xml:id="i-G8ii4rYnLqwQ7E3f5amxoX">
            Vi anser att det är viktigt att särskilda utbildningsinsatser
            görs för att stärka hbt-kompetensen inom hela rättsväsendet och
            att den kommande nationella polismyndigheten får i uppdrag att
            stärka den nationella utbredningskompetensen kring hatbrott.
          </p>
          <head xml:id="i-HbqKjdL2wBx9qL7eHhMwjW" type="h2">
            Förstärkning av lagstiftning mot hatbrott
          </head>
          <p xml:id="i-6RT4QNLScDqq9UD8cxHVRN">
            Transpersoner är idag inte inbegripna i lagtexten om förbud mot
            hets mot folkgrupp, 16 kap. 8 § brottsbalken, och inte heller
            tydligt i straffskärpningsregeln i brottsbalkens 29 kap. 2 § punkt
            7, vilken möjliggör straffskärpning om motivet varit hat mot något
            som offret i gärningsmannens ögon representerade. Straffskärpningsregeln
            kan dock tillämpas även vid brott mot transpersoner, med stöd
            i lagens formulering ”annan liknande omständighet”. Kännedomen
            om denna möjlighet varierar och rättstillämpningen riskerar därmed
            att bli godtycklig. Vi anser detta måste åtgärdas och lagstiftningen
            tydliggöras så att transpersoner inbegrips i den.
          </p>
          <head xml:id="i-9miVHwrN1aY1dmP1eoc9KP" type="h2">
            Hedersrelaterat våld och förtryck
          </head>
          <p xml:id="i-8BZbvFXmJGN9opshTSkjdF">
            Det hederstänkande som råder i vissa familjer drabbar också unga
            hbt-personer som kan utsättas för förtryck som kan bli direkt
            ödesdigert. Det är därför viktigt att kommunerna har handlingsplaner
            mot hedersrelaterat våld och förtryck som också har ett hbt-perspektiv.
          </p>
          <head xml:id="i-GFedkYj1bCb56BUrj7DxUe" type="h2">
            Asylprövning
          </head>
          <p xml:id="i-5WNuVPBwxJBmtpZb23R7Yt">
            Förföljelse eller fruktan för förföljelse på grund av sexuell
            läggning, kön eller könsuttryck är redan idag skäl för asyl. Det
            finns dock anledning att undersöka hur rättstillämpningen ser
            ut i praktiken avseende asylsökande hbt-personer.
          </p>
          <p xml:id="i-TvmMMUXgy4ga2fXHVcCE5G">
            I RFSL:s rapport från 2012 om asylprövning av hbt-flyktingar
            framkom att asyl beviljas i Sverige om den sexuella läggningen
            ”manifesteras” i tillräcklig utsträckning för att förföljelserisk
            skulle anses föreligga. En person som till exempel dolt sin sexualitet
            både i hemlandet och i Sverige anses därmed inte riskera förföljelse
            för sin sexuella läggning så länge hen fortsätter att dölja den.
          </p>
          <p xml:id="i-NukaRmk9zUAndfRyUjqkog">
            Folkpartiet anser att hbt-personer inte ska förnekas asyl för
            att de tvingas stanna i garderoben, särskilt när själva anledningen
            till att de inte kommer komma ut i hemlandet är på grund av landets
            förtryckande sociala och rättsliga normer. Därför behöver rättstillämpningen
            utvärderas vad gäller hbt-flyktingars möjlighet att beviljas asyl
            i Sverige.
          </p>
          <p xml:id="i-9FXUVgYtVNHRe1YhvBPt9o">
            Vidare behöver ytterligare insatser göras för att stärka hbt-kompetensen
            vid asylprövningen. De kompetenssatsningar som Migrationsverket
            gjort är betydelsefulla, men det krävs ytterligare arbete för
            att garantera kompetensen om hbt-personers situation i olika länder.
          </p>
          <head xml:id="i-XjepYkweedQd3vUiFxRNso" type="h2">
            Demokratibistånd
          </head>
          <p xml:id="i-DnLtv16M28opwtnbHWi6Nh">
            Samtidigt som ett antal länder har en positiv utveckling avseende
            hbt-personers rättigheter finns en oroande utveckling i många
            länder, också i vårt närområde. Utöver vad som nämnts i avsnittet
            om asylprövning ser vi i länder som Ryssland en kombination av
            aggressivt hbt-fientlig retorik från regeringshåll med ny lagstiftning
            som ytterligare kränker mänskliga rättigheter. I Uganda finns
            risk för att lagen som ytterligare inskränkte hbt-personers möjligheter
            att leva och verka återinförs, trots att landets egen högsta domstol
            tidigare i år konstaterade att lagen bröt mot den egna konstitutionen.
            De lagar som i många länder förbjuder opinionsbildning i hbt-frågor,
            eller hindrar hbt-organisationer att arbeta, utgör allvarliga
            inskränkningar i yttrandefriheten och föreningsfriheten. Allt
            detta visar att arbetet för hbt-personers rättigheter är en självklar
            del av arbetet för mänskliga rättigheter i stort.
          </p>
          <p xml:id="i-LrTr122L1J1Q9PoqVGUfDd">
            Sverige är ett av de länder som tydligast lyfter fram hbt-personers
            rättigheter i utrikespolitiken och det internationella biståndet.
            Eftersom frågorna är kontroversiella i många länder är Sveriges
            engagemang särskilt betydelsefullt. Mänskliga rättigheter för
            hbt-personer och arbete för att motverka diskriminering av hbt-personer
            har de senaste åren i ökad utsträckning inbegripits i de svenska
            samarbetsstrategierna på biståndsområdet. Sidas finansiering till
            direkta insatser har också ökat.
          </p>
          <p xml:id="i-3i1MeZd2D9npU9atFyaatY">
            Vi anser att hbt-frågor ska vara en prioriterad del av demokratibiståndet,
            och vi vill höja ambitionerna för det svenska stödet till demokratibistånd
            i hbt-frågor. För att biståndet ska få rätt effekt är det viktigt
            att de avsatta medlen används på ett sätt som är väl förankrat
            i hbt-rörelsen lokalt i de berörda länderna.
          </p>
          <head xml:id="i-LyzGiQ3BuJwZTaaXZ1FVEv" type="h2">
            Hbt-frågor i EU
          </head>
          <p xml:id="i-U24of6LgiaZpxoGB1FXdaQ">
            EU:s byrå för grundläggande rättigheter genomförde 2013 en omfattande
            undersökning om situationen för hbt-personer i EU. Av rapporten
            framgår att ungefär hälften av alla svarspersoner sade att de
            personligen hade känt sig diskriminerade eller trakasserade på
            grund av sin sexuella läggning. Arbetet för att stärka EU:s diskrimineringsskydd
            för hbt-personer måste därför fortsätta.
          </p>
          <p xml:id="i-JwpmhpZiJPNk6AjHHHPKaZ">
            Vidare måste EU:s regelverk utvidgas så att samkönade par inbegrips
            i familjebegreppet i all relevant EU-lagstiftning. Den fria rörligheten
            inom EU måste gälla fullt ut också för samkönade par. De juridiska
            och sociala rättigheter som följer med äktenskapet ska inte berövas
            medborgare i EU vid en flytt till ett annat EU-land.
          </p>
          <p xml:id="i-LhjEw3LcZ9DYCGBNw1qFHz">
            EU behöver större möjligheter att kunna sätta ner foten gentemot
            de medlemsländer som inte respekterar mänskliga rättigheter. Vi
            anser att EU-kommissionen ska kunna granska hur medlemsländerna
            lever upp till skyldigheten att skydda och respektera mänskliga
            rättigheter som de är förbundna att göra enligt fördragen. För
            att granskningen ska ge effekt behöver också medlemsländerna kunna
            få sanktioner riktade mot sig om de inte skärper sig.
          </p>
          <p xml:id="i-2CYS51wx7usdivFbvy2MEi">
            Vi vill att Sverige arbetar för att diskrimineringsskyddet i
            EU stärks och utvidgas till att inkludera såväl sexuell läggning
            som könsidentitet och könsuttryck, att EU-rättens familjebegrepp
            breddas till att inbegripa samkönade par, så att den fria rörligheten
            inom EU gäller alla fullt ut, samt att EU-kommissionen ska få
            mandat att granska och utdela sanktioner mot de medlemsländer
            som inte respekterar mänskliga rättigheter.
          </p>
        </div>
        <div xml:id="i-E8wjgbEF1Ywh1YGb6mEj6v" type="signatureBlock">
          <list xml:id="i-JHRtKSs68tZ27rTKgFcC49">
            <item xml:id="i-A2TnPw1Afez1ztK5852FmR" who="i-AvFShRZVEyBV61S19AKNGK" type="signature">
              Jan Björklund (FP)
            </item>
            <item xml:id="i-UHK2C7wcZLMH9dUzoZJrFH" who="i-QKE6ihmLRJvwhV4neD6h7b" type="signature">
              Erik Ullenhag (FP)
            </item>
            <item xml:id="i-GZ3eZGFWybHLk83hQpqskc" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (FP)
            </item>
            <item xml:id="i-JpuqGHLFQcLQMMcbJG5HPE" who="i-U6F8gqiuV2DEZN1aMhyDnJ" type="signature">
              Christer Nylander (FP)
            </item>
            <item xml:id="i-EotKMm5dnN4UVxn7i4JHAv" who="i-D8B2Xf6UADbqciPHrqFxSc" type="signature">
              Birgitta Ohlsson (FP)
            </item>
            <item xml:id="i-4tPB9AvPkfbn9Yn5anuqsz" who="i-L3xspgThUxUN1YtSDqcmk8" type="signature">
              Barbro Westerholm (FP)
            </item>
          </list>
        </div>
      </div>
    </body>
  </text>
</TEI>
