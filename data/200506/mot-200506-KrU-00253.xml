<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KrU-00253">
  <teiHeader>
    <fileDesc>
      <titleStmt>
        <title>Antisemitism</title>
        <author corresp="i-XN7bgwBGaQixfiHi5Cbu8f">av Cecilia Wikström (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Antisemitism</title>
          <idno type="rdwebb">GT02Kr253</idno>
          <rs type="number">Kr253</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GT02Kr253/text</ref>
          <ref type="dokument_url_html">http://data.riksdagen.se/dokument/GT02Kr253</ref>
          <ref type="dokumentstatus_url_xml">http://data.riksdagen.se/dokumentstatus/GT02Kr253</ref>
          <ref type="doc">http://data.riksdagen.se/fil/6C7C0442-E043-4318-A4C5-6E212EEF9E18</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XN7bgwBGaQixfiHi5Cbu8f</idno>
            <name>Cecilia Wikström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8pDsagPKdf5ALFbXVnJJj1" type="signed"/>
        <correspContext corresp="i-8pDsagPKdf5ALFbXVnJJj1">
          <note type="signatory" corresp="i-XN7bgwBGaQixfiHi5Cbu8f"/>
        </correspContext>
        <correspAction type="referral" xml:id="i-4RUYHXRa6w8YPn7v8oizvo">
          <date when="2005-10-13"/>
        </correspAction>
        <correspAction type="dismissal" xml:id="i-LnFQuP4NfBTZzySLB66fGb">
          <date when="2005-10-13"/>
        </correspAction>
        <correspAction type="submission" xml:id="i-3YU3J8vb4n993k1MSbs9kb">
          <date when="2005-10-05"/>
        </correspAction>
        <correspAction type="assigned" xml:id="i-7qGa9WJ42Z8urHMVQs8MHX"/>
        <correspContext corresp="i-7qGa9WJ42Z8urHMVQs8MHX">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Kr_253/mot_200506_Kr_253-0001.pdf"/>
      <div type="motHeader" xml:id="i-NkjogxXoFdcc72pjtVYTa9">
        <div type="motTitle" xml:id="i-MjTceJFdQEMquNH2PmE5VZ"/>
        <div type="motSubmissionInfo" xml:id="i-6dK4Uyw3r6a8kmnvykmDns"/>
      </div>
      <div type="motBody" xml:id="i-8y8gEXeF8Stp6UiP2yEnEG">
        <div xml:id="i-3CEqivZ6ptVix6tiNkwjKG">
          <p xml:id="i-HD7uhwwZTLvqRqKm68vqwM">
            2005/06 mnr: Kr253 pnr: fp949
          </p>
          <p xml:id="i-Ln8NtAtHxRfabqNLoQCXQG">
            Motion till riksdagen 2005/06:Kr253
          </p>
          <p xml:id="i-Gfu6muuCvMkbzz5YRW2qEc">
            av Cecilia Wikström (fp)
          </p>
          <p xml:id="i-25P4Y7bqo7HF8ccQLt7L6Q">
            Antisemitism
          </p>
          <p xml:id="i-DV8YED8sp52u8vzQTd6n2d">
            Motionen delad mellan flera utskott
          </p>
          <p xml:id="i-gfQk3CqFeNH2cXifssU8J">
            Förslag till riksdagsbeslut
          </p>
          <p xml:id="i-FmWhRTFdeQ1jqDc3bAxEwC">
            1. Riksdagen tillkännager för regeringen som sin mening vad i
            motionen anförs om nödvändigheten av att uppmärksamma att antisemitismen
            i Sverige tilltagit och tar sig nya uttryck. 2. Riksdagen tillkännager
            för regeringen som sin mening vad i motionen anförs om behovet
            av en intensiv utbildningssatsning i svenska skolor i alla stadier
            för att höja kunskapen om Förintelsen och på så sätt motverka
            antisemitism." 3. Riksdagen tillkännager för regeringen som sin
            mening vad i motionen anförs om att skapa ett regelsystem som
            omöjliggör att svenska biståndsmedel går till odemokratiska organisationer
            och till grupper eller partier.” 4. Riksdagen tillkännager för
            regeringen som sin mening vad i motionen anförs om att skärpa
            regelsystemen för Sveriges Radio, Sveriges Television och svenska
            dagstidningar så att hat, hets och antisemitiska uttryck i svenska
            medier inte på några grunder kan medges. 5. Riksdagen tillkännager
            för regeringen som sin mening vad i motionen anförs om inrättandet
            av en Raoul Wallenberg-dag.
          </p>
          <p xml:id="i-BE2jRkemrH12a4xxPJKK6o">
            "Yrkande 2 hänvisat till UbU. Yrkande 3 hänvisat till UU.
          </p>
          <pb facs="riksdagen-motions-pdf/data/200506/mot_200506_Kr_253/mot_200506_Kr_253-0002.pdf"/>
          <p xml:id="i-BztpFYB1uN5w2RLoWa2Pek">
            2005/06:Kr253
          </p>
          <p xml:id="i-2zbKLXHrkFSTBTS5HLgCHF">
            Motivering
          </p>
          <p xml:id="i-PN6AXfWWzkgX9uP3Jx4MSu">
            Antisemitismen i Europa har en lång och fasansfull historia som
            startade i och med kristallnatten för 65 år sedan och kulminerade
            i och med Förintelsen. azisternas systematiska utrotning mördade
            sex miljoner judar, däribland en miljon barn, och fem miljoner
            handikappade, oppositionella, homosexuella, romer och oliktänkande.
            Nu kan en ny våg av antisemitism skönjas i Sverige, i kölvattnet
            av den pågående konflikten i Mellanöstern, enligt en rapport från
            EUMC (European Monitoring Centre on Racism and Xenophobia). Både
            forskningsrapporter och enskilda judar vittnar om att antisemitismen
            nu ändrat skepnad. Antisemitismen i vårt land har, precis som
            i övriga Europa, tilltagit. Förövarna är inte längre enbart högerextrema
            grupper. Vänsterradikala och islamistiska organisationer sprider
            antisemitisk propaganda och deltar i våldsaktioner riktade mot
            judar. För det mesta rör det sig om trakasserier som verbala övergrepp
            och hotfulla brev, men tar sig också uttryck som skändningar av
            begravningsplatser, vandalisering av institutioner och överfall
            på judar på svenska gator. Våren 2002 var det första gången på
            150 år som en pöbel i Sverige angrep judar. Då misshandlades ett
            antal personer på Norrmalmstorg i Stockholm under slagordet ”Död
            åt judarna, död åt Israel” av s.k. antirasister. Unga människor
            törs inte längre bejaka sin judiska identitet, man attackerar
            judar på gator och torg och kränkande uttalanden om judar hörs
            snart sagt överallt. Attacker mot judar i tunnelbanan, hyllningar
            av självmordsbombare, krönikörer i svenska medier som karaktäriserar
            israeler som ”bärare av kollektiv skuld”. Radio- och tv-program
            har raljerat och uttalat sig kränkande om judar, anmälts till
            Granskningsnämnden men friats. Därför bör regelverket skärpas,
            så att liknande händelser inte kan upprepas. Den 10 september
            i år genomfördes ”Fredsloppet” i Göteborg under parollen Bojkotta
            Israel — Leve Palestina. Arrangörer var Proletären FF och Revolutionär
            Kommunistisk Ungdom. Skanderandet mot judar och mot staten Israel
            hördes på nytt. Det visade sig att dessa organisationer uppburit
            biståndsmedel från biståndsorganet Sida för genomförandet av denna
            aktivitet, något som allvarligt strider mot riktlinjerna för Sida.
            Organisationer som RKU talar om ”proletariatets diktatur” och
            om att ”ta och behålla makten med våld”, vilket tydligt ger för
            handen att de inte förespråkar demokrati. Därför bör en kontrollapparat
            införas så att vidare medelstilldelning till odemokratiska organisationer
            avbryts. Historikern Mikael Tossavainen redovisade i sin forskarrapport
            Det förnekade hatet för ett par år sedan synen på judar bland
            muslimska ungdomar i Stockholm, Göteborg och Malmö. Rapporten
            visar att hatet mot judar är stort och hämtar näring i den pågående
            Mellanösternkonflikten. Lärare beskriver hur elever kan sabotera
            lektioner eller utebli från
          </p>
          <p xml:id="i-BwPGAQaGxnvHwRu6hW4P8j">
            religionsundervisningen när judendomen behandlas. De låter bli
            att göra läxor, läsa böcker eller delta i skrivningar om judendomen.
          </p>
          <pb facs="riksdagen-motions-pdf/data/200506/mot_200506_Kr_253/mot_200506_Kr_253-0003.pdf"/>
          <p xml:id="i-WH2N6zkQ1aaafcWFuzJuRY">
            En viktig åtgärd är att satsa på kunskapsspridning om antisemitism.
            Det behövs också en större och bredare utbildningssatsning som
            riktar sig till skolan. Lärarkåren kan på så sätt få kunskap och
            mod att våga diskutera svåra och känsliga frågor som rör hat och
            extremism. Genom en ökad kunskap kan vi alla mobiliseras i kampen
            mot de mekanismer som kan leda till hets och hatbrott. Attackerna
            mot synagogor runt om i Europa, hoten och trakasserierna mot judar
            i Sverige och etableringen av grupper av radikala islamister har
            förändrat och förstärkt hotbilden mot judar och deras institutioner.
            Antisemitismen är ett tragiskt faktum i dagens Sverige, och tyvärr
            har den vuxit sig starkare på senare tid. Om det civiliserade
            samhället ska upprätthållas får vi aldrig glömma det ohyggliga
            våld som trappades upp i Tyskland 1938 och kulminerade i Förintelsen.
            Raoul Wallenbergs gärning i Budapest, då tiotusentals judar räddades
            undan en säker död, vittnar om att människan inte står maktlös
            inför den grövsta formen av rasism och antisemitism. Wallenberg
            bevisade att en enskild individ faktiskt kan göra en stor skillnad.
            Därför bör regeringen ta initiativ till en Raoul Wallenberg-dag
            som uppmärksammar Wallenbergs hjältemodiga insats, och vårt gemensamma
            moraliska ansvar att ingripa mot främlingsfientlighet i vårt samhälle.
            Hat försvinner inte av sig själv utan måste ständigt motarbetas
            och bekämpas. Demokratins försvarare bär ansvar att kämpa mot
            främlingsfientlighet, rasism och antisemitism i vårt samhälle.
            Detta bör riksdagen som sin mening ge regeringen till känna.
          </p>
          <p xml:id="i-R3DFdh8nCnbjuPEshihqLP">
            Stockholm den 28 september 2005 Cecilia Wikström (fp)
          </p>
          <p xml:id="i-S6UjuEnicJLEcpgfJPkyDt">
            2005/06:Kr253
          </p>
        </div>
      </div>
    </body>
  </text>
</TEI>
