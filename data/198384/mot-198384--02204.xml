<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02204">
  <teiHeader>
    <fileDesc>
      <titleStmt>
        <title>Säkerhetspolitiken</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerhetspolitiken</title>
          <idno type="rdwebb">G7022204</idno>
          <rs type="number">2204</rs>
          <ref type="dokument_url_text">http://data.riksdagen.se/dokument/G7022204/text</ref>
          <ref type="dokument_url_html">http://data.riksdagen.se/dokument/G7022204</ref>
          <ref type="dokumentstatus_url_xml">http://data.riksdagen.se/dokumentstatus/G7022204</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VNsgQLMvJtSNVWiUSSKK3M" type="signed"/>
        <correspContext corresp="i-VNsgQLMvJtSNVWiUSSKK3M">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2204/mot_198384__2204-001.pdf"/>
      <fw xml:id="i-GRW3hxhcbN86xdo7v3X7ft">
        Motion 1983/84: 2204
      </fw>
      <div xml:id="i-B9B3uLTQb5ckW54gBcU9bG" type="motHeader">
        <div xml:id="i-Y88ayf7TKNWHsWfvde8zdn" type="motTitle"/>
        <div xml:id="i-CjUyss5tmVHicrZyiRhNXf" type="motSubmissionInfo"/>
      </div>
      <div xml:id="i-TRjmYKAEqdooEBeKozXpCN" type="motBody">
        <div xml:id="i-3mmDoUb3MBc2KKj7CN8ajC">
          <p xml:id="i-CAWE8kqdXPQuZXYqufqxwZ">
            Lars Werner m. fl. Säkerhetspolitiken
          </p>
          <p xml:id="i-MDHpQhcqaFwrvnLnHKvqgK">
            Inledning Alliansfrihet i fred, neutralitet i krig och ett starkt
            totalförsvar — detta har
          </p>
          <p xml:id="i-JVd7F5HLhVWsih5TFmhybs">
            under många år utgjort kärnan i den svenska säkerhetspolitiken.
            Men den militära kapprustningen och kärnvapenupprustningen har
            förändrat villko- ren för all säkerhetspolitik. I tidigare krig
            kunde neutrala och alliansfria länder som Sverige stå utan- för,
            men alla länder i Europa skulle bli inblandade och beröras av
            ett modernt krig, även om det inte skulle bli ett kärnvapenkrig.
            Den svenska säkerhetspolitiken måste därför domineras av politiska
            insat- ser för att förhindra kriget, för att skapa förutsättningar
            för avspänning och nedrustning och för att skapa ett nytt säkerhetspolitiskt
            system i Europa som vilar på gemensam säkerhet i stället för kärnvapenavskräckning.
            Begreppet säkerhetspolitik måste vidare breddas, och man måste
            ta ett samlat grepp på frågor som rör svenska säkerhetsintressen.
          </p>
          <p xml:id="i-GFy7fqnARWvU49GruHewgr">
            Ett allt osäkrare Europa De politiska spänningar som följer av
            de skilda politiska samhällssystemen i öst- och västeuropa förstärks
            av stormaktsmotsättningarna och permanen- tas av de militära allianserna.
            Samtidigt förvandlas de politiska spänningarna till reella militära
            motsättningar och bidrar till allt sämre internationellt klimat.
            Den ständigt ökade utplaceringen av nya kärnvapen i Europa har
            fördjupat dessa spänningar och bl. a. resulterat i ett sammanbrott
            för ned- rustningssamtalen och en intensifierad kapprustning.
            Utvecklingen av kärnvapen och konventionella vapen har med en
            allt större räckvidd, precision och slagkraft på ett helt nytt
            sätt dragit in hela Europa i de militära strategierna. Stormakterna
            och de militära allianserna förfogar i dag över enorma kärnvapenarsenaler,
            och bara i Europa finns över 10000 kärnvapen som skapar ett permanent
            tillstånd av osäkerhet och risk för ett kärnvapenkrig. Säkerhetspolitiken
            i Europa är grundad på den s. k. kärnvapenavskräck- ningen. Men
            försäkringar om att kärnvapen aldrig skall komma till använd-
            ning utan bara avskräcka en fiende från att inleda ett krig, eller
            förhoppning- ar om enbart ett begränsat kärnvapenkrig, är en dålig
            grund för Europas säkerhet. Bryter ett krig ut torde det vara
            svårt att hindra det att övergå i ett kärnvapenkrig. Reagandoktrinen
            om ett begränsat kärnvapenkrig är ju ett till Europa begränsat
            kärnvapenkrig, som om det blev till verklighet skulle
          </p>
          <pb facs="riksdagen-motions-pdf/data/198384/mot_198384__2204/mot_198384__2204-002.pdf"/>
          <fw xml:id="i-7qexQ3kCvdJywhXhYSdW6n">
            Mot. 1983/84: 2204 T
          </fw>
          <p xml:id="i-7jSpmvNWga4zvsiCijS5MA">
            lägga hela Europa i aska och ruiner. Ett kärnvapenkrig kan dessutom
            utlösas av misstag, och USA har vid fler tillfällen på grund av
            datorfel varit minuter ifrån ett kärnvapenanfall mot Sovjetunionen.
            I december 1983 inledde NATO utplaceringen av Pershing 2- och
            kryss- ningsmissiler i England, Västtyskland och Italien. När
            programmet avslutas 1988 skall även Belgien och Holland vara utrustade
            med kärnvapen. Sovjet- unionen och Warszawapakten, som tidigt
            aviserade motåtgärder om de nya NATO-kärnvapnen utplacerades,
            har nu också påbörjat utplaceringen av kärnvapen i DDR och Tjeckoslovakien.
            Som en följd härav har nedrustningssamtalen i Gené&amp;ve t. v.
            upphört, och båda militärallianserna förbereder en fortsatt militär
            upprustning. Dialogen mellan stormakterna har genomgått en drastisk
            försämring och samtidigt medfört en alltmer spänd säkerhetspolitisk
            situation i Europa.
          </p>
          <p xml:id="i-2XR9f9gYMvFjvJu5LnAqet">
            Nya hot mot Norden Norge, Danmark och Island är medlemmar i NATO.
            Sverige och Finland är neutrala och alliansfria. Finland har ett
            s. k. Vänskaps-, Samarbets- och Biståndsavtal (VSB-pakten) med
            Sovjetunionen. Denna situation har ändå inte hindrat att Norden
            under många år varit ett ”lågspänningsområde” med ett stabilt
            säkerhetspolitiskt mönster. Utvecklingen med kraftigt ökade militära
            rustningar och skärpta motsätt- ningar som präglat Centraleuropa
            har också påverkat situationen i det nor- diska området. Norden
            är på väg att bli ett ”högspänningsområde”, och det tidigare säkerhetspolitiska
            mönstret har rubbats. De två militärallianserna har markant ökat
            sin militära närvaro i det nordiska området. Både NATO och Warszawapakten
            har genomfört stora militära övningar i Östersjön. NATO bedriver
            regelbunden satellit- och flygspaning över Nordeuropa, och årligen
            förekommer kränkningar av det svenska luftrummet. Även Sovjetunionen
            bedriver underrättelseverksamhet mot Sverige. En sovjetisk ubåt
            har avslöjats inom svenskt territorialvatten i det militära skyddsområdet
            vid Gåsefjärden utanför marinbasen i Karlskro- na. Ubåtskommissionen
            påvisade att en sovjetisk ubåt befunnit sig i Hårs- fjärden utanför
            den marina basen på Muskö. Norden är i dag fritt från kärnvapen.
            NATO-medlemsländerna Norge och Danmark har en särställning inom
            alliansen, i fredstid befriade från kärnva- pen, men med en oklar
            formell självbestämmanderätt om kärnvapen i en krissituation skall
            utplaceras på det egna territoriet. Kärnvapen finns dock i direkt
            anslutning till det nordiska området: dels vid den sovjetiska
            basen på Kolahalvön, dels i de kärnvapenbestyckade NATO-utbåtarna
            utanför den nordnorska kusten. NATO har vidtagit förberedelser
            och utökat förhands- lagringen av krigsmateriel i Norge, Danmark
            och Island — sannolikt också för kärnvapen. Regelbundet befinner
            sig också ubåtar från båda militäralli- anserna i det nordiska
            områdets direkta närhet. Den nu inledda utplaceringen av kärnvapen
            i Europa förändrar på ett
          </p>
          <pb facs="riksdagen-motions-pdf/data/198384/mot_198384__2204/mot_198384__2204-003.pdf"/>
          <fw xml:id="i-M1HaWTszpSPckt8xQXPuSb">
            Mot. 1983/84: 2204 8
          </fw>
          <p xml:id="i-GfyaPXzjVgRG2WJ2TfS1FJ">
            drastiskt sätt det säkerhetspolitiska mönstret i Norden, och
            därmed också villkoren för den svenska säkerhetspolitiken. NATO:s
            kryssningsmissiler kan avfyras från ubåtar eller stridsflygplan
            i Norska havet. Deras väg mot mål i Sovjetunionen går över svenskt
            luftrum. Därmed riskerar också Sverige, att trots vår uttalade
            neutralitet bli direkt indraget i stridshandlingar. Det är också
            fortfarande oklart hur Sverige ska värja sig mot sådana kränkningar
            som i hög grad handlar om vårt lands trovärdighet när det gäller
            vår prokla- merade neutralitet. Warszawapaktens beslut att som
            en motåtgärd utplacera kärnvapen i bl. a. DDR innebär att kärnvapenarsenalerna
            i det nordiska områdets direkta närhet ökar. Detta bidrar till
            en ökad osäkerhet och förändrar även det villkoren för den svenska
            säkerhetspolitiken. Det nordiska området är således djupt indraget
            i stormakternas militära strategier. Nordens kärnvapenfrihet blir
            alltmer osäker. Försöken att inrätta en nordisk kärnvapenfri zon
            stöter på ett hårt motstånd från NATO-ledning- en och från de
            konservativa regeringarna i Norge och Danmark.
          </p>
          <p xml:id="i-DjJafAGMsuRsZbzYTPyziE">
            Den svenska säkerhetspolitiken Principerna för den svenska säkerhetspolitiken
            utformades för många år sedan i en helt annan säkerhetspolitisk
            situation än den som råder i dag. Samma principer gäller dock
            än i dag, även om de har måst utvecklas efter de förändringar
            som ägt rum. Vetskapen om riskerna för ett kärnvapenkrig och dess
            katastrofala följder har t. ex. inneburit att de utrikespolitiska
            insatserna för att främja fred, avspänning och nedrustning kommit
            att inta en allt viktigare roll. Den aktiva alliansfria utrikespolitiken
            spelar i dag en större roll än det militära försvaret i den svenska
            säkerhetspolitiken. Säkerhetspolitiken som tidigare var förbehållen
            militärer, politiker och experter har också alltmer blivit en
            fråga för den allmänpolitiska debatten. Detta är i första hand
            ett direkt resultat av fredsrörelsens arbete. Det är positivt
            och stärker den svenska säkerhetspolitiken. Den ökade osäkerheten
            i Europa och oron för ett kärnvapenkrig och debatten om vilka
            konsekvenser detta får för den svenska säkerhetspolitiken har
            också inneburit att nya meningsmotsättningar uppkommit. Denna
            oenig- het som framkommer behöver inte tolkas som att den tidigare
            enigheten och uppslutningen kring säkerhetspolitiken upphört.
            Det finns dock krafter i Sverige som i grunden är emot såväl formerna
            för som principerna bakom den svenska säkerhetspolitiken. De ifrågasätter
            huruvida Sverige kan förbli alliansfritt och förordar ett närmande
            till NATO. De ifrågasätter de delar av den svenska säkerhetspolitiken
            som består i utrikespolitiska initiativ och förslag för att främja
            fred, avspänning och nedrustning, och förordar i stället en kraftig
            svensk militär upprustning. På kort tid har en rad händelser inträffat,
            som var för sig kanske inte är så allvarliga, men som tillsammans
            ger ett intryck av en regelrätt kampanj emot
          </p>
          <pb facs="riksdagen-motions-pdf/data/198384/mot_198384__2204/mot_198384__2204-004.pdf"/>
          <fw xml:id="i-GJXHeDikMXvz66WuVoNw6b">
            Mot. 1983/84: 2204 9
          </fw>
          <p xml:id="i-NnakxnkjzzGLhoRRUzJwvg">
            principerna för vårt lands säkerhetspolitik och det arbete i
            enlighet härmed som regeringen står för.
          </p>
          <p xml:id="i-KAEsJRRXBpBFrWakPQU26">
            Totalförsvaret och säkerhetspolitiken Det svenska totalförsvaret
            ingår som en del i den svenska säkerhetspoliti- ken. Men kapprustningen
            och framför allt utvecklingen av kärnvapen och andra massförintelsevapen
            har förändrat totalförsvarets roll i den svenska säkerhetspolitiken.
            Sverige har i dag ett i internationell jämförelse mycket kostnadskrävande
            militärt försvar och kan inte fortsätta att rusta i kapp med stormakterna
            och militärallianserna, därför att det medför en allt större påfrestning
            på sam- hällsekonomin och undergräver möjligheten att upprätthålla
            övriga delar av totalförsvaret. En fortsatt storsatsning på det
            militära försvaret i en stagne- rande ekonomi med nedskärningar
            på för folkflertalet angelägna sociala områden riskerar dessutom
            att urholka den folkliga uppslutningen kring det svenska försvaret
            över huvud taget. Det svenska försvarets planering utgår ifrån
            förhoppningen att ett kärnva- penkrig, med sina katastrofala följder
            för hela mänskligheten, aldrig någon- sin skall inledas, men att
            om det ändå mot all förmodan utbryter, inte skall resultera i
            kärnvapenangrepp mot Sverige. Däremot bygger planeringen på att
            Sverige skall kunna försvara svenskt luftrum emot kryssningsmissiler
            på väg mot mål i andra länder. Olika övningar har också genomförts,
            vari bl. a. ingått försvar av svenskt luftrum mot kryssningsmissiler.
            Dessa målsättning- ar är dock mycket osäkra, eftersom det är fråga
            om ett helt nytt vapen som programmeras att färdas på låg höjd
            för att undgå att upptäckas på radar. Huruvida militären kan upptäcka
            dessa missiler och sedan utan fara för explosion skjuta ner dessa,
            är fortfarande ytterst tveksamt. Det främsta hotet mot Sverige
            antas dock bestå i att den ena eller den andra militäralliansen
            vill förhindra motparten från att direkt eller indirekt utnyttja
            svenskt territorium i en kris- eller krigssituation. Sådana militära
            operationer mot Sverige antas dock få en begränsad omfattning,
            eftersom man också antar att militäralliansernas huvudstyrkor
            bli insatta i andra delar av Europa. Enligt 1982 års försvarspolitiska
            beslut skall det svenska militära försvaret kunna stå emot ett
            sådant begränsat konventionellt anfall. Ingen kan med säkerhet
            uttala sig om scenariot för ett eventuellt framtida krig i Europa,
            även om olika strateger tror sig känna till stormakternas och
            militäralliansernas militära strategier. Därför är försvarsledningens
            tänkta hotbilder ett antagande, som på goda grunder kan diskuteras
            och ifråga- sättas. Det är tveksamt om det svenska militära försvaret
            kan stå emot också ett begränsat konventionellt anfall. Militärallianserna
            förfogar i dag utöver sina stora kärnvapenarsenaler också över
            en ofantligt stor konventionell krigs- makt och har högt utvecklade
            konventionella massförintelsevapen. Anta- gandet att Sverige i
            dag eller genom en fortsatt militär upprustning skulle
          </p>
          <pb facs="riksdagen-motions-pdf/data/198384/mot_198384__2204/mot_198384__2204-005.pdf"/>
          <fw xml:id="i-8rGGWyvqeDospf3MJarf68">
            Mot. 1983/84: 2204 10
          </fw>
          <p xml:id="i-SLPE664WTBVDr1GymifiP7">
            kunna stå emot också ett konventionellt angrepp från någondera
            eller båda- dera militärallianserna är även det högst osäkert.
            På senare år har dessutom svåra brister avslöjats inom det militära
            försva- ret. Mest känt är marinens oförmåga att upptäcka och avvisa
            ffrämmande ubåtar. Avslöjandena om att främmande ubåtar oupptäckta
            t. o. m. kunnat ta sig in i militära skyddsområden är mycket oroande.
            Detta är ett direkt resultat av felbedömningar från militärens
            sida, som efter överväganden medvetet försvagade marinens ubåtsförsvar.
            Sedan många år är det militära försvaret koncentrerat kring flygvapnet.
            Det utgör en stor del av försvarsanslaget och intar en central
            roll i försvarspla- neringen. Satsningen på flygvapnet har prioriterats
            och fått motivera ned- skärningar inom övriga försvarsgrenar och
            försummelser inom övriga delar av totalförsvaret. Ändå utgör flygvapnet
            ett allvarligt osäkerhetsmoment, då det i jämförelse med militäralliansernas
            oerhört moderna och starka flygva- pen, har en begränsad förmåga.
            Det starka beroendet av reservdelar till flygplanen från utlandet
            utgör ett annat osäkerhetsmoment. Storsatsningen på flygvapnet
            har medfört försummelser inom andra delar av totalförsvaret, t.
            ex. civilförsvaret och det ekonomiska försvaret. Flertalet svenskar
            saknar i dag skyddsrum och annan nödvändig skyddsutrustning. Civilförsvaret
            har tvingats begränsa sina övningar och har inte kunnat ut- vecklas
            i takt med de växande behoven. Det rör sig om många års försummel-
            ser, som nu resulterat i olika larmrapporter om civilförsvarets
            brister. Att utveckla och förstärka civilförsvaret är därför en
            uppgift som måste lösas över en längre tidsrymd. Även det ekonomiska
            försvaret uppvisar brister, som dock inte är lika kända eller
            föremål för debatt som t. ex. bristerna i civilförsvaret. Struktur-
            omvandlingen och den ekonomiska krisen har medfört stora förändringar
            inom svensk industri. Följderna därav för Sverige oberoende, suveränitet
            och självförsörjning är inte helt kartlagda. Det finns dock larmrapporter
            från olika områden: viss tillverkningsindustri är ytterligt beroende
            av insatsvaror från utlandet; jordbruket är mycket känsligt för
            störningar i leveranser av kemikalier och drivmedel; livsmedelsproduktionen
            har fått ett ökat inslag av utländska ägare och är starkt koncentrerad
            till några få stora anläggningar; kommunikationerna har genomgått
            en allvarlig försämring som i ett krisläge medför stora påfrestningar
            för samhället och militären; energiproduktionen är även den starkt
            koncentrerad och beroende av kärnkraftverken. Vår lands geografiska
            läge, historiska och politiska skäl, har medfört att vårt lands
            handel är starkt koncentrerad till västvärldens länder, i synnerhet
            till USA och till de större kapitalistiska staterna i Europa.
            Merparten av vårt lands export och import sker med dessa länder.
            Det senaste årets kraftigt ökade handel med västvärlden har förstärkt
            denna obalans, och eftersom handeln med t. ex. de socialistiska
            länderna är låg och utvecklas långsamt samtidigt som handeln med
            västvärlden även i fortsättningen skall priorite- ras, riskerar
            dessa obalanser att bli ändå större.
          </p>
          <pb facs="riksdagen-motions-pdf/data/198384/mot_198384__2204/mot_198384__2204-006.pdf"/>
          <fw xml:id="i-R4DdD3TYL2BPetzS2pfq4E">
            Mot. 1983/84: 2204 1
          </fw>
          <p xml:id="i-ByCoh1yYrpBsqbffM92p82">
            Vid sidan om aspekterna på Sveriges sårbarhet och självförsörjning
            finns också de politiska. Sveriges stora handel och koncentration
            till ett fåtal västländer innebär ekonomiska och politiska bindningar
            och beroenden som allvarligt kan undergräva säkerhetspolitikens
            fastställda mål om alliansfrihet och neutralitet och den internationella
            tilltron till denna. Bristerna i vårt lands självförsörjning på
            olika områden och det stora utlandsberoendet utgör även ett hot
            emot det militära försvarets förmåga redan vid en avspärrning
            av vårt land och ändå mer i en krigssituation. Försvarsförmågan
            sätts allvarligt ned av dåliga kommunikationer, brist på livsmedel
            och drivmedel m. m. Men vad värre är, det svenska försvaret och
            särskilt flygvapnet, är mycket beroende av reservdelar från utlandet.
            Det nya stridsflygplanet Gripens vitalaste delar kommer från USA.
            De levereras i enlighet med ingångna kontrakt, som i ett kris-
            eller krigstillstånd kan upphöra eller rent av användas för politiska
            påtryckningar. Säkerhetspolitik är således med nödvändighet ett
            sammansatt begrepp som inte bara handlar om utrikespolitik, totalförsvar
            och nedrustning. De säkerhetspolitiska studier och analyser som
            utförs domineras dock fortfaran- de i hög grad av militärens synsätt
            på begreppet säkerhetspolitik.
          </p>
          <p xml:id="i-KDmUFYQskCs1weLhizXhFJ">
            Tilltron till den svenska säkerhetspolitiken En avgörande faktor
            för den svenska säkerhetspolitiken är den internatio- nella tilltro
            den äger. Sveriges alliansfrihet och neutralitet måste erkännas
            och respekteras för att erbjuda den säkerhet vi söker. Bristande
            tilltro till den svenska linjen utgör inte heller bara ökad osäkerhet
            för vårt land utan bidrar till att skapa osäkerhet i det övriga
            Europa. Sveriges alliansfrihet och neutralitet har också varit
            föremål för debatt, såväli Sverige som utomlands. Vpk har varnat
            för de bindningar och beroen- den Sveriges ensidiga handel och
            ekonomiska utbyte med framför allt de stora västeuropeiska länderna
            som ingår i NATO utgör. Försvarsmaktens stora utlandsberoende
            av materielleveranser och reservdelar från USA och Västeuropa
            samt vapenexport och vapenteknologiskt samarbete främst med västsidan
            är också farligt med hänsyn till den internationella tilltron
            till den svenska alliansfriheten. En helt annan kritik har framförts
            av bl. a. moderata samlingspartiet som menar att regeringen varit
            undfallande gentemot den ena stormakten, Sov- jetunionen, och
            förespråkat ett agerande som i hög grad sammanfaller med USA:s
            och NATO:s ställningstaganden och säkerhetspolitiska synsätt.
            Oli- ka, moderata samlingspartiet närstående, organisationer har
            gått ännu läng- re och beskyllt regeringen för att bryta mot principerna
            för den svenska säkerhetspolitiken och förordat upprättandet av
            ett biståndsavtal med NATO. På senare tid har Sveriges alliansfrihet
            och neutralitetspolitik också varit föremål för en internationell
            debatt och kritik. I olika västeuropeiska länder talas t. ex.
            om en ”sovjetisering” av vårt land. Överbefälhavaren för NATO,
          </p>
          <pb facs="riksdagen-motions-pdf/data/198384/mot_198384__2204/mot_198384__2204-007.pdf"/>
          <fw xml:id="i-DmeixeX2vRLNGEdCDtyM1d">
            Mot. 1983/84: 2204 12
          </fw>
          <p xml:id="i-4RerSo92DkiYmNgaBh7ySF">
            Bernhard Rogers, har gjort anmärkningsvärda uttalanden som antyder
            att man i NATO ser Sverige som en del av den västliga militäralliansens
            norra flank. Den amerikanske vicepresidenten Bush gjorde i samband
            med sitt Sverigebesök 1983 också uttalanden som visade okunnighet
            eller bristande respekt för vår neutralitetspolitik. Kritik och
            beskyllningar har också fram- förts från Sovjetunionen. Den svenska
            säkerhetspolitiken har således varit diskuterad och kritiserad
            på ett sätt som inte förekommit på många år. Uppenbarligen finns
            oklarhe- ter, misstro och bristande repekt för den svenska linjen.
            Detta utgör på sikt ett hot mot vårt lands säkerhetsintressen,
            och det måste därför vara en central uppgift att återställa den
            tidigare så starka internationella respekten och tilltron till
            den svenska linjen.
          </p>
          <p xml:id="i-4SbwtAdZz2aCYJqG7e4kY5">
            Säkerhetspolitik för fred, avspänning och nedrustning De utrikespolitiska
            initiativen för att främja fred, avspänning och nedrust- ning
            har kommit att inta en allt större roll i den svenska säkerhetspolitiken.
            Det spända läget i Europa och den fortsatta kapprustningen, men
            framför allt vår vilja att förhindra att ett krig alls utbryter
            och i stället främja en fredlig utveckling, medför att den aktiva
            svenska utrikespolitiken även i fortsätt- ningen måste utgöra
            säkerhetspolitikens främsta inslag. Sveriges riksdag och regering
            har vid flera tillfällen fastslagit målsättningen att inrätta
            en nordisk kärnvapenfri zon och på sikt åstadkomma ett helt kärnvapenfritt
            Europa. Regeringen har också bedrivit ett aktivt arbete i enlighet
            därmed. Regeringen har därutöver tagit andra initiativ, som t.
            ex. att tillställa regeringarna i Europa den s. k. Palmekommissionens
            förslag om att i Centraleuropa inrätta en från kärnvapen fri korridor
            mellan NATO och Warszawapaktsländerna. Det för tillfället mycket
            spända förhållandet mellan stormakterna och de avbrutna nedrustningssamtalen
            i Genåve har dock omöjliggjort några som helst framsteg för nedrustningsarbetet.
            Dialogen är avbruten, och i stället har kapprustningen skjutit
            ny fart. Men det faktum att förutsättningarna för framsteg i nedrustningsarbetet
            är dåliga får inte medföra passivitet och pessimism, i stället
            måste ansträngningarna att skapa ett bättre klimat för avspänning
            och nedrustning intensifieras. I detta arbete kan Sverige tillsam-
            mans med andra neutrala och alliansfria länder i Europa ge viktiga
            bidrag. Två uppgifter står i detta sammanhang i förgrunden: att
            få till stånd fortsatta nedrustningssamtal i Genåve och att frysa
            utplaceringen av nya kärnvapen i Europa så länge förhandlingarna
            pågår. Palmekommissionen, med företrädare från både USA och Sovjetunionen,
            föreslog vid sitt sam- manträde i Rom (januari 1984) ett 12 månaders
            stopp för utplacering av nya kärnvapen och återupptagna förhandlingar.
            Sverige bör tillsammans med andra länder i Europa verka för detta
            konkreta förslag. Den pågående Stockholmskonferensen om förtroendeskapande
            åtgärder i
          </p>
          <pb facs="riksdagen-motions-pdf/data/198384/mot_198384__2204/mot_198384__2204-008.pdf"/>
          <fw xml:id="i-HXWAThNpDZAfCTER3mAkMf">
            Mot. 1983/84: 2204 13
          </fw>
          <p xml:id="i-5JpCcbbsCiKgKamejxBagr">
            Europa kan bidra till att skapa ett bättre klimat mellan stormakterna
            och länderna i Europa. Konferensen är ett av de få organ där en
            dialog förekom- mer och kan därigenom spela en viktig roll. Huvuduppgiften
            att söka enas om olika förtroendeskapande åtgärder är också angelägen,
            men framsteg i den riktningen beror i hög grad på om förhållandet
            mellan stormakterna kan förbättras. Att Stockholmskonferensen
            alls kommit till stånd beror mycket på de konstruktiva insatser
            Sverige och övriga neutrala och alliansfria länder gjorde under
            ESK-mötet i Madrid. Sådana insatser kommer också att behö- vas
            under konferensen i Stockholm. Säkerhetspolitiken i Europa är
            grundad på den s. k. kärnvapenavskräck- ningen, dvs. att kärnvapen
            och hotet om ett kärnvapenkrig skall avskräcka något land från
            åtgärder som kan riskera att ett krig utbryter. Tillskyndarna
            av denna terrorbalans hävdar att kärnvapenavskräckningen säkrat
            freden och hindrat krig att utbryta. Sant är att Europa varit
            skonat från krigshand- lingar, men för världen i övrigt är det
            bara att konstatera att krig pågått var dag sedan andra världskrigets
            slut. Att krig inte utbrutit i Europa kan inte heller tillskrivas
            kärnvapenavskräckningen eller tas till intäkt för att denna skulle
            vara den enda eller bästa sättet att säkra världsfreden. Allt
            fler människor i USA, Sovjetunionen och Europa protesterar mot
            kärnvapenavskräckningen och kräver ett helt nytt säkerhetssystem.
            Kärnva- penupprustningen medför enorma påfrestningar på ekonomin
            för stormak- terna och Europa. Hundratals miljarder kronor används
            på utvecklingen av kärnvapen, samtidigt som angelägna sociala
            behov blir eftersatta. Ett antal internationella studier har också
            påvisat kapprustningens konsekvenser och medansvar för den stagnerande
            världsekonomin. Vetskapen om att ett kärn- vapenkrig dessutom
            kan starta av misstag bidrar givetvis ytterligare till att öka
            människors oro och till att stärka fredsrörelsen och kravet om
            förbud och avskaffande av kärnvapen — i både öst och väst. Kärnvapenavskräckningen
            måste avföras och ersättas av ett system för fred och gemensam
            säkerhet. På kort tid har den internationella fredsrörelsen vuxit
            i styrka och omfatt- ning. Risken finns att denna livsviktiga
            opionion passiviseras om nedrust- ningssträvandena misslyckas.
            Förhoppningarna är stora, men framstegen få. Därför är det nödvändigt
            att fredsarbetet, som i dag tenderar att vara allt för kortsiktigt,
            får ett längre och bredare perspektiv. Det behövs en strategi
            för freden, med såväl kortsiktiga som långsiktiga krav och målsättningar.
            Sveriges främsta insats kan ske på det internationella planet.
            Men den svenska säkerhetspolitiken ålägger oss även att på det
            bilaterala och nationella planet främja avspänning och nedrustning.
            Sveriges relationer till stormakterna har varierat under årens
            gång. Det är angeläget att ha normala förbindelser med alla stater,
            vilket ändå inte utesluter eller berövar oss rätten att framföra
            kritik. För närvarande är de svenska relationerna till Sovjetunionen
            mindre bra, framför allt som ett resultat av de gränskränk- ningar
            sovjetiska ubåtar gjort sig skyldiga till och som resulterat i
            att officiella svenska protestnotor överlämnats till Sovjetunionens
            regering. Det nuvaran-
          </p>
          <pb facs="riksdagen-motions-pdf/data/198384/mot_198384__2204/mot_198384__2204-009.pdf"/>
          <fw xml:id="i-6KyzTmm6jduhQjzudvzx8o">
            Mot. 1983/84: 2204 14
          </fw>
          <p xml:id="i-HNx2dssJEQUtwjuBQgaE8D">
            de förhållandet mellan Sverige och Sovjetunionen främjar inte
            avspänningen i Europa och Norden och har även negativt påverkat
            andra områden, som t.ex. handel, kulturellt, vetenskapligt och
            tekniskt utbyte. En uppgift för den svenska säkerhetspolitiken
            måste därför vara att åter- ställa normala relationer och förbindelser
            med Sovjetunionen, samtidigt som Sverige ges garantier för att
            man respekterar vårt lands gränser och suveräni- tet. Ett sådant
            återupptagande av normala relationer kan även bidra till ett stabilare
            säkerhetspolitiskt mönster framför allt i det nordiska området.
            På det nationella planet är det angeläget att Sverige i all politik
            söker främja avspänning och nedrustning samt solidaritet med förtryckta
            länder och folk. Sverige bör ensidigt överväga olika förtroendeskapande
            åtgärder, utöver de som regleras i olika internationella överenskommelser.
            Den svens- ka vapenexporten bör prövas strängare än hittills samtidigt
            som nya regler för vapenexporten utvecklas. Det är helt oacceptabelt
            och oförenligt med vårt lands freds- och neutralitetspolitik att
            svenska vapen förekommer i olika krig och t. ex. vänds emot sociala
            och nationella befrielserörelser. Av tradition intar solidariteten
            med folkens frihetskamp och med världens fattiga länder och folk
            en framskjuten plats i svensk politik. Det är angeläget att den
            aktiva och självständiga svenska utrikespolitiken bibehålls och
            ut- vecklas ytterligare. Enprocentsmålet för det svenska biståndet
            bör återupp- rättas och tillfalla behövande länder som även kan
            garantera att biståndet används och fördelas på ett rimligt och
            rättvist sätt. Vpk har i särskilda partimotioner tagit upp ovan
            nämnda frågor och hänvisar i övrigt till dessa.
          </p>
          <p xml:id="i-T3cK4QPTSD9Be2Tg7qmbwf">
            Ett realistiskt totalförsvar Sverige behöver ett allsidigt och
            realistiskt totalförsvar, även om totalför- svarets roll i den
            svenska säkerhetspolitiken förändrats. Vi har också ett i internationell
            jämförelse mycket avancerat militärt försvar och satsar mer än
            flertalet andra länder på militärutgifter. Det svenska försvaret
            är i huvudsak en kopia av stormakternas försvarsor- ganisation.
            Men vårt lands geografiska läge, mellan de två militärallianserna,
            med omfattande kustområden och ett utsträckt landområde, reser
            mycket speciella krav på det svenska försvaret. I takt med det
            ändrade säkerhetspoli- tiska läget i Europa och Norden har också
            uppenbara brister avslöjats. Sverige kan inte rusta i kapp med
            stormakterna och militärallianserna, som beslutat att under de
            kommande åren fortsätta den militära upprustningen. De svenska
            militärutgifterna kan inte öka i takt med militäralliansernas,
            och det svenska försvarets utveckling måste utgå ifrån en mer
            realistisk bedöm- ning av vårt lands behov och förutsättningar.
            Försvarssatsningarna måste likaså, bättre än hittills, inordnas
            och övervä- gas gentemot övriga delar i den svenska säkerhetspolitiken.
            De allvarliga bristerna inom civilförsvar och ekonomiskt försvar,
            som måste åtgärdas, och vårt lands strävan att hålla tillbaka
            och helst minska världens militärutgifter,
          </p>
          <pb facs="riksdagen-motions-pdf/data/198384/mot_198384__2204/mot_198384__2204-010.pdf"/>
          <fw xml:id="i-45xghZiR3X1QNegsPM1k45">
            Mot. 1983/84: 2204 15
          </fw>
          <p xml:id="i-M1bMuPCx3B8wUKZ4aG9Pjz">
            omöjliggör nya stora anslagsökningar för det militära försvaret.
            Mot denna bakgrund är det nödvändigt att i grunden omstrukturera
            det militära försva- ret och att förändra totalförsvarets nuvarande
            sammansättning. I det senaste försvarspolitiska beslutet (våren
            1982) ingick satsningen på ett nytt svenskt stridsflygplan, Gripen.
            Detta beslut binder Sverige för många år framöver vid en försvarsstruktur
            och vid utgifter i mångmiljardstorlek. Mindre än ett år efter
            riksdagens beslut framstod det som en felsatsning, vars ekonomiska
            konsekvenser för totalförsvarets ekonomi redan varit förödande
            och som riskerar att helt och hållet undergräva hela det försvarspolitiska
            beslutet 1982. Försvarsledningen har därför också begärt utökade
            ekonomis- ka ramar för totalförsvaret. Bl. a. därför har också
            budgetarbetet med för- svarsanslagen försenats, och regeringen
            har aviserat att en särskild proposi- tion skall avlämnas senare
            under vårriksdagen. Mot denna bakgrund framstår det som nödvändigt
            att riva upp eller så kraftigt som möjligt begränsa projektet
            med ett nytt svenskt stridsflygplan. Vpk kommer att i särskilda
            partimotioner ta upp ovannämnda frågor och hänvisar i övrigt till
            dessa.
          </p>
          <p xml:id="i-9bVVoNboKwrr8SU6Fejtna">
            En allsidig och balanserad utrikeshandel Sverige är för sin produktion
            och ekonomi mycket beroende av utrikeshan- del, både i vad gäller
            export av industriprodukter och import av insatsvaror till industrin.
            Detta utlandsberoende gör Sverige mycket känsligt och sårbart
            för ekonomiska och politiska störningar i vår omvärld. För Sverige,
            som ett alliansfritt och neutralt land, utgör också det faktum
            att huvuddelen av den svenska utrikeshandeln är koncentrerad till
            USA och västländer som ingår i NATO ett problem. Det är dels ett
            problem som yttrar sigi en särbehandling av vårt land, dvs. att
            exporten och importen bestäms av politiska beslut, dels i starka
            bindningar och beroenden som kan skada tilltron till vår ställning
            som neutralt och alliansfritt land. Handeln och det utlandsberoende
            den medför har hittills intagit en un- danskymd och underordnad
            roll i de säkerhetspolitiska analyserna. Detta är en allvarlig
            brist, som i en kris- eller krigssituation kan få mycket allvarliga
            följder för vårt lands självförsörjning och försvarsförmåga. Av
            särskild betydelse är i detta sammanhang krigsmaktens stora beroende
            av leveranser och reservdelar till olika militära vapen. Det nya
            stridsflygpla- net, Gripen, består i en stor utsträckning av utländska
            komponenter, och planets allra viktigaste delar är dessutom omgärdade
            av politiska villkor och förbehåll. Huvuddelen av dessa delar,
            som visserligen produceras i Sverige, kommer från USA. Detta är,
            som många påpekat, förenat med stora risker för våra möjligheter
            att upprätthålla både vårt oberoende och tilltron till vår neutralitet
            och alliansfrihet. Utrikeshandeln, utlandsberoendet och sårbarheten
            måste bli föremål för ökad uppmärksamhet och på ett konsekvent
            och samlat sätt ingå i våra säkerhetspoltiska bedömningar och
            i utformningen av den svenska säker-
          </p>
          <pb facs="riksdagen-motions-pdf/data/198384/mot_198384__2204/mot_198384__2204-011.pdf"/>
          <fw xml:id="i-271hQt5Q3BuUeXWY9u9PvZ">
            Mot. 1983/84: 2204 16
          </fw>
          <p xml:id="i-5fkMTyAnENRnw5SEzxKDdB">
            hetspolitiken. Vpk har i särskild partimotion tagit upp de ovan
            nämnda frågorna och hänvisar i övrigt till denna.
          </p>
          <p xml:id="i-U9hPariYef25g3J4xphn8G">
            Tillsätt en parlamentarisk säkerhetspolitisk studiegrupp Som
            framgår av denna motion har begreppet säkerhetspolitik fått en
            bredare och allsidigare innebörd. Men de säkerhetspolitiska studier
            och analyser som ligger till grund för riksdag och regerings ställningstaganden
            grundas i hög grad på de bedömningar som görs inom ramen för det
            arbete försvarskommittéerna utför som underlag för de återkommande
            försvarsbe- sluten. Detta är en otillfredsställande ordning, eftersom
            dessa överväganden är alltför kortsiktiga och bestämda av ekonomiska
            och militära faktorer. Dessa studier har likaså en alltför begränsad
            omfattning och berör endast marginellt frågor såsom nationell
            suveränitet, oberoende, sårbarhet och självförsörjning. Politiska
            insatser för att främja fred, avspänning och ned- rustning behandlas
            inte alls. Detta innebär att den önskvärda och nödvändiga sammanvägningen
            av alla delar i den svenska säkerhetspolitiken inte görs, vilket
            inte är till fördel för våra säkerhetsintressen. Därför borde
            regeringen tillsätta en parlamentarisk säkerhetspolitisk stu-
            diegrupp, med företrädare för riksdagens alla partier, som har
            uppgiften att utifrån ett bredare och långsiktigare synsätt göra
            säkerhetspolitiska studier, vilka kan ligga till grund för beslut
            i olika säkerhetspolitiska frågor, t. ex. beslut om totalförsvaret,
            initiativ i freds- och nedrustningsarbetet, samhälls- planering
            och andra områden som måste ingå i ett bredare säkerhetspolitiskt
            synsätt.
          </p>
          <p xml:id="i-BDh3NeSdRvvNcsUbCCCuRC">
            Sammanfattning Säkerhetspolitiken har under många år utformats
            under stor enighet. De meningsmotsättningar som funnits har sällan
            handlat om de bakomliggande principerna utan om tillämpningen
            och utformningen av den svenska säker- hetspolitiken. I takt med
            de säkerhetspolitiska förändringarna i vår omvärld har dock den
            säkerhetspolitiska debatten blivit allt livligare, och nya meningsmotsättning-
            ar har uppkommit. Det beror dels på att vissa politiska grupperingar
            motsät- ter sig såväl de bakomliggande principerna som utformningen
            av säkerhets- politiken, dels på de nya och förändrade krav säkerhetspolitiken
            står inför. Principerna för den svenska säkerhetspolitiken är
            av gammalt datum, och begreppet säkerhetspolitik har med tiden
            breddats och fått en allsidigare sammansättning. Denna utveckling
            har varit nödvändig och kommer att fortsätta. Säkerhetspolitiken
            måste analyseras och diskuteras, för att försva- ra den mot angrepp
            och för att öka vår säkerhet i en i övrigt alltmer osäker värld.
          </p>
          <pb facs="riksdagen-motions-pdf/data/198384/mot_198384__2204/mot_198384__2204-012.pdf"/>
          <fw xml:id="i-TRgMx1AudcDjVQKppuSZ3J">
            Mot. 1983/84: 2204 i7
          </fw>
          <p xml:id="i-QU3GcHK9JSev2EfroAZfJg">
            Hemställan Med hänvisning till det anförda hemställs
          </p>
          <p xml:id="i-QAWTpYaFtyRf68KgWpxHzi">
            1.
          </p>
          <p xml:id="i-FaGxSgfbRARS6nUHgtk2dq">
            att riksdagen ånyo uttalar sig för inrättandet av en nordisk
            kärnva- penfri zon, som ett led i strävandena att åstadkomma ett
            Europa fritt från kärnvapen,
          </p>
          <p xml:id="i-8eejdNJvKHiDNgHb9A1Q4g">
            . att riksdagen uttalar stöd för Palmekommissionens förslag om
            in-
          </p>
          <p xml:id="i-JAGnZMLkEFzWxGDoz2yp7Y">
            rättande av en kärnvapenfri korridor i Centraleuropa mellan NATO-
            och Warszawapaktsländerna,
          </p>
          <p xml:id="i-MJMmTs2GPUuuBucdGriVWU">
            . att riksdagen uttalar stöd för förslaget om en frysning av
            utplace-
          </p>
          <p xml:id="i-SuzaAq6hyytQyAXMR7raTi">
            ringen av nya kärnvapen i Europa och återupptagna förhandlingar
            om begränsning av kärnvapenarsenalerna,
          </p>
          <p xml:id="i-6CwJ7QWCGu37mp3fRodscy">
            . att riksdagen godkänner vad som i motionen anförts om kärn-
          </p>
          <p xml:id="i-RrURoJVgRWg3vroZ6pmuGB">
            vapenavskräckningen och tillkomsten av ett system för gemensam
            säkerhet,
          </p>
          <p xml:id="i-Mmg5VL8JCMChVrWNz8yuzs">
            . att riksdagen godkänner vad som i motionen anförts om Stock-
          </p>
          <p xml:id="i-3qu52krevMLfxta7SnRahN">
            holmskonferensen för förtroendeskapande åtgärder i Europa,
          </p>
          <p xml:id="i-SssuAW4cVrLaSwgRNcxG1f">
            . att riksdagen godkänner vad som i motionen anförts om ett bredare
          </p>
          <p xml:id="i-EiKB3jWt7VDv18LEn5RNGq">
            och allsidigare sammansatt säkerhetspolitiskt synsätt,
          </p>
          <p xml:id="i-PxGxyGB4kkgxD2p6qwKiDR">
            . att riksdagen med anledning av vad som anförts i motionen för
          </p>
          <p xml:id="i-GgHRnZNp5hVQf4NiYRVBVf">
            övervägande som sin mening ger regeringen till känna förslaget
            om att tillsätta en parlamentarisk säkerhetspolitisk studiegrupp,
            bestå- ende av företrädare för riksdagens alla partier.
          </p>
          <p xml:id="i-DN8M3A7Qqcud3mfuT4dDYx">
            Stockholm i januari 1984 LARS WERNER (vpk)
          </p>
          <p xml:id="i-Wz5KHQvAgLrSJd8BTugkXW">
            BERTIL MÅBRINK (vpk) NILS BERNDTSON (vpk) C.-H. HERMANSSON (vpk)
            EVA HJELMSTRÖM (vpk)
          </p>
          <p xml:id="i-62PdT7dpLAKduzKtyHRee5">
            JÖRN SVENSSON (vpk)
          </p>
          <p xml:id="i-WpR6JwJdDzk5HtZiRowncW">
            OSWALD SÖDERQVIST (vpk)
          </p>
          <pb facs="riksdagen-motions-pdf/data/198384/mot_198384__2204/mot_198384__2204-013.pdf"/>
          <pb facs="riksdagen-motions-pdf/data/198384/mot_198384__2204/mot_198384__2204-014.pdf"/>
          <pb facs="riksdagen-motions-pdf/data/198384/mot_198384__2204/mot_198384__2204-015.pdf"/>
          <p xml:id="i-CLGnXp4jSm9nU2mkYtMnX7">
            Graphic Systems AB, Gbg 1984
          </p>
        </div>
      </div>
    </body>
  </text>
</TEI>
