<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UbU-00265">
  <teiHeader>
    <fileDesc>
      <titleStmt>
        <title>Gymnasieskolan</title>
        <author corresp="i-Xbq1HVkxhCYVmfPLN63HRo">av Daniel Riazat m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gymnasieskolan</title>
          <idno type="rdwebb">H402265</idno>
          <rs type="number">265</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H402265/text</ref>
          <ref type="dokument_url_html">http://data.riksdagen.se/dokument/H402265</ref>
          <ref type="dokumentstatus_url_xml">http://data.riksdagen.se/dokumentstatus/H402265</ref>
          <ref type="docx">http://data.riksdagen.se/fil/7C67EA5C-724B-4E99-89D8-6351F53A9805</ref>
          <ref type="pdf">http://data.riksdagen.se/fil/EDA8B9E0-3462-449F-9944-19826A1D39FD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2PpqLRCpYzULqBaa5w24sL" type="signed"/>
        <correspContext corresp="i-2PpqLRCpYzULqBaa5w24sL">
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-FWCHF9Fj4L78oWGskGH5um" type="submitted">
          <date when="2016-09-29"/>
          <time when="13:52:52"/>
        </correspAction>
        <correspAction xml:id="i-G86ijh6vb3Ttc14mggE3sG" type="reviewed">
          <date when="2016-09-30"/>
          <time when="09:42:20"/>
        </correspAction>
        <correspAction xml:id="i-12FNSojhFugd5GCjX1St8g" type="referred">
          <date when="2016-10-14"/>
        </correspAction>
        <correspAction xml:id="i-CP91cCFXo39sekBbSJGzSS" type="assigned">
          <date when="2017-05-30"/>
          <time when="16:06:00"/>
        </correspAction>
        <correspContext corresp="i-CP91cCFXo39sekBbSJGzSS">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-XaPCvNEGaLcHhHwPiDJZMd" type="behandlas_i"/>
        <correspContext corresp="i-XaPCvNEGaLcHhHwPiDJZMd">
          <ref type="uppgift">2016/17:UbU15</ref>
          <ref type="ref_dok_id">H401UbU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU15</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MjexpXok17LwLyEgDtfYr4" type="motHeader">
        <div xml:id="i-Fkmjmx8boYUiXBw4y7fUFD" type="motTitle">
          Motion till riksdagen 2016/17:265 av Daniel Riazat m.fl. (V)
          Gymnasieskolan
        </div>
      </div>
      <div xml:id="i-TvymfNcXLpeuhdVnP6vSvh" type="motBody">
        <div xml:id="i-TUi2ViJMFms3rgmzdYVrxL" type="motProposal" subtype="förslag">
          <head xml:id="i-QkTwpABvkd3o8s8WJ4UBmp">
            Förslag till riksdagsbeslut
          </head>
          <list xml:id="i-EAFYAGcprMrJZ4hxSzoTcX" style="ol">
            <item xml:id="i-4ewAahwnUyPh3gtFLoUoqb">
              Riksdagen ställer sig bakom det som anförs i motionen om att
              regeringen bör återkomma med förslag om att alla gymnasieskolans
              yrkesprogram, inklusive den gymnasiala lärlingsutbildningen, ska
              ge grundläggande behörighet till högskola, och detta tillkännager
              riksdagen för regeringen.
            </item>
            <item xml:id="i-L9UZNdXY4movPY4LWK9gRZ">
              Riksdagen ställer sig bakom det som anförs i motionen om att
              regeringen bör återinföra ämnesbetygen i gymnasieskolan och tillkännager
              detta för regeringen.
            </item>
            <item xml:id="i-DU5wFiTMkQtAswovyT9B6w">
              Riksdagen ställer sig bakom det som anförs i motionen om att
              höja kvaliteten på de praktikperioder eleverna på yrkesprogrammen
              genomgår under sin utbildning, och detta tillkännager riksdagen
              för regeringen.
            </item>
            <item xml:id="i-BU1tFPGhvqDMMyNGLQPgwR">
              Riksdagen ställer sig bakom det som anförs i motionen om att
              arbetsmarknadskunskap bör inkluderas i undervisningen på alla
              gymnasieprogram och tillkännager detta för regeringen.
            </item>
            <item xml:id="i-V49iZ5DmFW5BkRv8TmRtib">
              Riksdagen ställer sig bakom det som anförs i motionen om att
              estetisk verksamhet bör ingå som ett obligatoriskt ämne i alla
              nationella program i gymnasieskolan och tillkännager detta för
              regeringen.
            </item>
          </list>
        </div>
        <div xml:id="i-56yady6kMPU9xzYy1JAYRs" type="motContent">
          <head xml:id="i-6FhqkiEjz6HqzZxcp4XaEY" type="h1">
            En gymnasieskola för alla
          </head>
          <p xml:id="i-QtqgNgbKxLV3e1UjnBftz3">
            Gymnasieskolan har utvecklats från en angelägenhet för några
            få till en skola för de allra flesta. Allt fler ungdomar har fått
            möjlighet till mer och bättre kunskaper som svarar mot höjda krav
            från såväl arbets- som samhällsliv. För Vänsterpartiet är satsningar
            på utbildning en nödvändig förutsättning för samhällets utveckling
            och social frigörelse. Gymnasieskolan ska därför vara en rättighet
            och ge alla elever utökade valmöjligheter genom att förmedla kunskap
            och bildning. Vänsterpartiet vill att alla unga ska få en fullständig
            gymnasieutbildning.
          </p>
          <head xml:id="i-fiBzJ14B5KWwuChhdipgi" type="h1">
            Vinstintresse ska aldrig få styra gymnasieskolan
          </head>
          <p xml:id="i-XKHwhKFx6v9qq6jfjhCUdN">
            Det finns flera olika sätt att driva en friskola. Enligt rapporten
            Privata aktörer inom förskola och skola (Skolverket, 2014) gick
            över 70 000 elever i aktiebolagsdrivna gymnasieskolor 2013. Knappt
            10 000 elever gick samtidigt i gymnasieskolor som drevs som stiftelser
            och övriga driftsformer var försvinnande små i jämförelse. Bland
            de fristående gymnasieskolorna dominerar alltså aktiebolagen kraftigt.
            En allt högre andel av friskolorna ingår också i stora koncerner,
            och marknaden domineras av några större skolkoncerner med s.k.
            riskkapitalbolag som ägare.
          </p>
          <p xml:id="i-RkpfdkmsRQckXgXor8XZ58">
            Aktiebolag och särskilt riskkapitalbolagen har till uppgift att
            generera vinster åt sina ägare. Vänsterpartiet anser att detta
            är fel och oförenligt med skolans uppdrag att ge bästa möjliga
            undervisning. Skolans mål ska vara att ge eleverna den bästa kunskapen
            – inte att generera vinst till privata bolag.
          </p>
          <p xml:id="i-WJ7ofUbu4bM2ADxvbFZK9n">
            I andra länder är lagstiftningen betydligt mindre generös mot
            privata vinstintressen. I Norge är visserligen alla bolagsformer
            tillåtna för de fristående skolorna, men det finns ett krav på
            att alla offentliga medel ska komma eleverna till godo. I Finland
            drivs skolorna av allmännyttiga samfund och får inte drivas för
            ekonomisk vinning. I Danmark är det förbjudet att driva skolor
            i form av aktiebolag just med tanke på möjligheten till vinstutdelning,
            och det är endast icke vinstdrivande stiftelser som får vara huvudman.
            Dessutom får en enskild huvudman inte driva fler än en skola.
          </p>
          <p xml:id="i-JUpeSytAT4T3q3WiBQqzX1">
            De stora överskotten inom utbildningsbranschen är en följd av
            att de vinstdrivande fristående skolorna hela tiden strävar efter
            att minska sina kostnader. Ett sätt är att anställa färre lärare,
            som dessutom är obehöriga i större utsträckning. Detta sänker
            lönekostnaderna. Det sparas också in på den del av verksamheten
            som inte direkt kan hänföras till undervisningen. Ytterst få fristående
            skolor har egna skolbibliotek och använder sig i stället av offentliga
            bibliotek. Givetvis är det positivt att eleverna kommer i kontakt
            med dessa bibliotek, men det innebär samtidigt att skolan flyttar
            över sina kostnader på kommunen.
          </p>
          <p xml:id="i-Kd3ihWPco8VesY1zaYrxRk">
            Att vinstdrivande friskolor prioriterar vinstjakt framför undervisningens
            kvalitet har blivit särskilt tydligt i vissa fall när det gäller
            skolor som är specialiserade på yrkesprogram och lärlingsutbildning.
            Där har det funnits stora brister bl.a. när det gäller utbildade
            lärare, utrustning och undervisningsmaterial, lämpliga praktikplatser
            och ändamålsenliga lokaler.
          </p>
          <p xml:id="i-KnLjwtDvnhpgXVMtK2yadV">
            De vinstdrivande fristående skolorna har inte samma skyldigheter,
            syften eller ambitioner som de kommunala skolorna och har därför
            inte samma kostnader. Ett exempel är att man inte har samma skyldighet
            att arkivera handlingar om exempelvis elevers praktikperioder,
            som kan vara mycket viktiga när man ska söka sig vidare i arbetslivet.
          </p>
          <p xml:id="i-DjJYpgMLAjT76BfiDAjxhy">
            Fristående skolor som drivs med vinstintresse hör, enligt vår
            mening, inte hemma inom det svenska utbildningsväsendet. För Vänsterpartiet
            kommer rätten till kunskap alltid att vara överordnad rätten till
            vinst. Vinst är ett olämpligt styrmedel i en verksamhet som ska
            vara behovsstyrd. I de fall en skola får ett överskott bör detta
            återinvesteras i verksamheten och på det sättet komma eleverna
            till godo.
          </p>
          <p xml:id="i-TjUZfRAnEYodcKevxNES8W">
            Vänsterpartiet och regeringen är överens om att vinstjakten som
            incitament ska bort från välfärdssektorn. Vår gemensamma utgångspunkt
            är att behoven i skola, vård och omsorg gör att det inte finns
            utrymme för vinstutdelning av skattemedel till aktieägarna om
            verksamheten utförs av ett bolag. Detta är en omfattande process,
            som måste ske i flera steg. En utredare skall lämna förslag dels
            kring hur reglerna för offentliga medel för driften av skattefinansierad
            välfärd skall utformas så att medlen kommer brukarna till godo
            och överskotten som huvudregel återförs till verksamheten, dels
            beskriva vilken påverkan en sådan reglering får för brukare, anställda
            och existerande aktörer och hur de senare kan ges stöd och anpassa
            sin verksamhet till sådana nya förhållanden. Skattemedel ska gå
            till just den verksamhet de är avsedda för. Vänsterpartiet och
            regeringen är också överens om att ge kommunerna avgörandet över
            nyetableringen av skolor med vinstsyfte.
          </p>
          <head xml:id="i-2x4QsxRFH9wGh54r4thSMn" type="h1">
            Minska antalet avhopp från gymnasiet
          </head>
          <p xml:id="i-FdcFfNpL1SVGUQNCHFzNrh">
            Så många som en fjärdedel av de elever som börjar gymnasiet hoppar
            av sin utbildning eller lämnar den utan fullständiga betyg. Samtidigt
            har yrkesprogrammens popularitet minskat tydligt sedan gymnasieskolan
            reformerades. För att alla unga ska fullfölja en gymnasieutbildning
            krävs att alla gymnasieprogram är attraktiva och att utbildningens
            upplägg uppfattas som meningsfullt.
          </p>
          <head xml:id="i-YUceasXebZK4E7ehrseHd1" type="h2">
            Högskolebehörighet på alla program
          </head>
          <p xml:id="i-WwfjT3ejjW6mLitmLtPyr8">
            Tidigare gick ungefär hälften av eleverna i gymnasieskolan på
            ett yrkesförberedande program. Sedan den nya gymnasieskolan (GY11)
            infördes går nu bara knappt en tredjedel ett yrkesprogram. I den
            första ansökningen till den nya gymnasieskolan hade andelen sökande
            till yrkesprogrammen minskat med nästan 10 procent. En betydelsefull
            del av förändringen av yrkesprogrammen är att de inte längre ger
            grundläggande högskolebehörighet utan aktiva val. Utifrån den
            sociala struktur som råder på de olika nationella programmen i
            dag är det lätt att konstatera att den sociala snedrekryteringen
            kommer att öka på högskolan med den nya gymnasieskolan.
          </p>
          <p xml:id="i-Am3JDnyseZVW1PEEQHyqFm">
            Vänsterpartiet vill att alla elever ska mötas av höga förväntningar
            när de börjar gymnasieskolan. Historien visar att höga förväntningar
            är en viktig faktor för goda resultat. Den ålderdomliga föreställning
            som motiverat skillnader mellan ”teoretiska” och ”praktiska” yrken
            gäller inte i dagens och framtidens samhälle. God språkförmåga
            och språkförståelse är viktigt för alla medborgare i livet som
            samhällsmedborgare och i arbetslivet. Elever har genom historien
            alltid svarat positivt på högre ambitionsnivåer i utbildningssystemet.
            Höga förväntningar har höjt den generella kunskapsnivån och gjort
            Sverige till en kunskapsnation.
          </p>
          <p xml:id="i-VtcSCk1Lc8pR6GC4UnNRXh">
            För flera av de yrkesförberedande programmen finns det dessutom
            en naturlig fortsättning i form av utbildningar på högskolan,
            bl.a. inom vård och omsorg samt olika tekniska utbildningar.
          </p>
          <p xml:id="i-PYZ1qne4sa7AvRnTajoFLt">
            Att läsa vidare på högskola ska också vara en möjlighet för alla
            under hela livet. Detta behöver inte utnyttjas av alla, men dörren
            bör hållas öppen oavsett det val av gymnasieprogram som någon
            har gjort under tonåren. Den möjlighet som finns i dag att läsa
            in högskolebehörigheten inom ramen för ett yrkesprogram innebär
            stora nackdelar jämfört med att gå ett högskoleförberedande program.
            Elever på yrkesprogram måste utnyttja det individuella valet eller
            ett utökat program för att läsa in de poäng som krävs för att
            få högskolebehörighet. Även om de gör det kommer de inte att kunna
            konkurrera om studieplatser på högskoleutbildningar eftersom de
            inte ges någon möjlighet att läsa kurser som ger meritpoäng. De
            får även mindre utrymme att läsa in de särskilda behörigheter
            som krävs för många högskoleutbildningar.
          </p>
          <p xml:id="i-7HEnGxTXDpemNwxWzxAFeP">
            Regeringen bör därför återkomma med förslag om att alla gymnasieskolans
            yrkesprogram, inklusive den gymnasiala lärlingsutbildningen, ska
            ge grundläggande behörighet till högskola. Detta bör riksdagen
            ställa sig bakom och tillkännage för regeringen.
          </p>
          <head xml:id="i-LJfmUgQrYS8vhBmztKw7TP" type="h2">
            Ämnesutformat gymnasium istället för kursutformat
          </head>
          <p xml:id="i-QzVxUhEeS9VzFse8xp4xW4">
            På 90-talet delades gymnasiets ämnen upp i kurser. Istället för
            ett samlat betyg per ämne ges sedan dess ett betyg för varje kurs.
            Detta har fått negativa konsekvenser. De många betygssättningstillfällena
            fragmentiserar lärandet och motverkar en holistisk kunskapssyn,
            dvs. strävandet efter djupkunskap och en progression i lärandet.
          </p>
          <p xml:id="i-Teopd5DURZ4FqDGzGU9GB4">
            Oavsett en elevs kunskapsutveckling riskerar ett lågt betyg i
            en tidig kurs att hänga med eleven hela livet. Detta har resulterat
            i att många vill läsa upp betyg inom den kommunala vuxenutbildningen.
            Detta innebär i många fall ett slöseri med tid och resurser både
            för den enskilde och för utbildningsväsendet. Sådan s.k. konkurrenskomplettering
            har försvårats för att vuxenutbildningens resurser ska kunna koncentreras
            till framförallt personer som saknar fullständiga gymnasiebetyg.
            Men att det numera inte går att komma in på komvux för att höja
            sina betyg uppfattar många som en stor orättvisa.
          </p>
          <p xml:id="i-ETAgHVFfxSUyDH3MYMMLYf">
            De många kursbetygen utgör också en stressfaktor för eleverna.
            Det gäller att redan tidigt under gymnasiet prestera på toppen
            av sin förmåga, eftersom ett tidigt kursbetyg inte kan höjas oavsett
            hur mycket en elev utvecklas senare. Enligt en undersökning från
            Lärarnas Riksförbund och Sveriges Elevkårer 2015 uppger många
            elever på högskoleförberedande program att de har hög arbetsbelastning
            och upplever så mycket stress att de har övervägt att hoppa av
            gymnasiet.
          </p>
          <p xml:id="i-5TaQnrEAQWY8B4ChLtTiSo">
            Elever som är skoltrötta efter, eller har haft svårigheter i,
            grundskolan riskerar att straffas ut tidigt i och med de tidiga
            kursbetygen. Detta system är alltså sannolikt en stor bidragande
            faktor till de många avhoppen från gymnasiet som vi numera ser,
            något som måste brytas om vi har som mål att alla unga ska få
            en fullständig gymnasieutbildning.
          </p>
          <p xml:id="i-AugqDwHRDjH8Ah9FnMQZ7h">
            Den täta betygssättningen är enligt Lärarnas Riksförbund också
            en stressfaktor för lärarna. Vi måste förbättra arbetsmiljön för
            lärarna för att behålla de lärare vi har och locka fler till yrket.
          </p>
          <p xml:id="i-Xc1q6PcDULpteNY3NYG4Xq">
            Det är med andra ord tydligt att återinförandet av ämnesbetyg
            i gymnasiet skulle vara en viktig del i lösningen på flera av
            de problem som gymnasieskolan i dag står inför. Regeringen bör
            återinföra ämnesbetygen i gymnasieskolan. Detta bör riksdagen
            ställa sig bakom och tillkännage för regeringen.
          </p>
          <head xml:id="i-DYJGbJ9Ns12G34Vr7tzkc8" type="h2">
            Höjd kvalitet på praktikperioden i yrkesprogrammen
          </head>
          <p xml:id="i-KABn9EKfwRLA6DZ7Sg8iWW">
            Dagens yrkesutbildningar motsvarar inte de krav som ställs i
            arbetslivet. Vår slutsats är att gymnasieskolan behöver komma
            närmare arbetsplatserna och hitta nya former för att bedriva yrkesutbildningar.
          </p>
          <p xml:id="i-QTUNG8s4PmaY5kGTjP5t1S">
            Det råder i dag stor brist på kvalificerade yrkesarbetare. Samtidigt
            är det allt färre som efter den senaste gymnasiereformen väljer
            yrkesprogrammen. De uppfattas av allt fler som återvändsgränder.
            Den som valt att utbilda sig till ett yrke måste ha goda möjligheter
            att i framtiden vidareutbilda sig eller omskola sig. Livslångt
            lärande är av stor betydelse både för den enskildes frihet och
            för arbetslivets omvandling.
          </p>
          <p xml:id="i-L6mZWRZ4tbExFpJnG3FdwP">
            Vi anser, som vi tidigare skrivit, att programmen därför fortsatt
            måste ge grundläggande högskolebehörighet. Men minst lika viktigt
            är att själva yrkesutbildningen håller en högre kvalitet än i
            dag.
          </p>
          <p xml:id="i-PfQRWrFCwDiB3gTyarMDnN">
            Synsättet bakom 90-talets gymnasiereform var att samhället skulle
            stå för allmänutbildningen och företagen bekosta färdigutbildningen
            ute på arbetsplatserna. Sedan dess har näringslivet dragit sig
            ur sitt utbildningsåtagande. Det har resulterat i att yrkesutbildningarna
            inte motsvarar de krav som ställs i arbetslivet, vilket gjort
            det svårare för yrkeseleverna att få jobb.
          </p>
          <p xml:id="i-VhAVBUUheQ14xyiXR9jWhx">
            Gymnasieskolan behöver komma närmare arbetsplatserna och hitta
            former för hur arbetsmarknadens parter kan få större inflytande
            över och ansvar för yrkesutbildningen. Skolans roll är att förmedla
            breda grundläggande kunskaper som behövs inom respektive yrke.
            Företagen ska bidra med färdighetsträning, specialisering och
            företagsspecifika kunskaper.
          </p>
          <p xml:id="i-Nt5iJ4v6T9Nr5pdQCQoAvn">
            Kvaliteten på de praktikperioder eleverna genomgår under sin
            utbildning behöver höjas. Innehåll och handledning är av mycket
            varierande kvalitet. Vi anser att om praktiken inte kan tillhandahållas
            på ett bra sätt så bör inte utbildningen få bedrivas. Kan en arbetsplats
            i sin tur inte erbjuda utbildade APL-handledare (arbetsplatsförlagt
            lärande) ska inte heller någon elev placeras där. Vad som ovan
            anförts om att höja kvaliteten på de praktikperioder eleverna
            på yrkesprogrammen genomgår under sin utbildning bör riksdagen
            ställa sig bakom och tillkännage för regeringen.
          </p>
          <head xml:id="i-3GRyMuMsoT5uBsGYwyoEWp" type="h1">
            Arbetsmarknadskunskap för alla elever
          </head>
          <p xml:id="i-FJeSysUwxedxyk2y4DrC7P">
            På senare år har det arbetats mycket aktivt för att elever ska
            få ökade kunskaper om eget företagande och entreprenörskap, men
            faktum är ju att de allra flesta har en framtid som anställda
            i redan befintliga företag eller i offentlig sektor. I skolan
            erbjuds dock väldigt lite, om ens någon, undervisning i frågor
            som arbetsrätt, arbetsmiljöfrågor och fackligt inflytande. Kunskapsbristen
            på detta område ökar riskerna för att unga ska utnyttjas på arbetsmarknaden,
            t.ex. genom otrygga anställningsvillkor i branscher där de anställda
            domineras av ungdomar och unga vuxna. Arbetsmarknadskunskap bör
            inkluderas i undervisningen på alla gymnasieprogram. Detta bör
            riksdagen ställa sig bakom och tillkännage för regeringen.
          </p>
          <head xml:id="i-BufYJgkX2FfLB4BX4Ur1pj" type="h1">
            Estetisk verksamhet för alla elever
          </head>
          <p xml:id="i-CMnm27VwuEQtLA8GvRhNjo">
            Vänsterpartiet tycker att det är självklart att alla gymnasieelever
            ska utveckla och använda sin fantasi och kreativitet samt sin
            förmåga att kommunicera genom att delta i estetisk verksamhet.
            Det krävs också kunskaper för att ta del av och tolka det kulturella
            utbudet. Kulturell medvetenhet och kulturella uttrycksformer är
            dessutom en av de åtta nyckelkompetenser för livslångt lärande
            som fastställts av EU och som Sverige som medlemsland ställt sig
            bakom. Estetik, kreativitet och förmåga att uttrycka sig konstnärligt
            är vidare en tillgång i många yrken. Estetisk verksamhet bör därför
            ingå som ett obligatoriskt ämne i alla nationella program i gymnasieskolan.
            Detta bör riksdagen ställa sig bakom och tillkännage för regeringen.
          </p>
        </div>
        <div xml:id="i-Ljw7BxxwTgA8UKaUDR8Xx2" type="motSignatures">
          <list xml:id="i-ERzKHZvFJA972KChH9BmBt">
            <item xml:id="i-7yNH6gMNpZHLQHmxcDyse5">
              Daniel Riazat (V)
            </item>
            <item xml:id="i-X84NfXjyiSURLiBo4pRKTE">
              Ulla Andersson (V)
            </item>
            <item xml:id="i-PyBXHMF72fGUypVmk3WMHR">
              Ali Esbati (V)
            </item>
            <item xml:id="i-TbEDdvKo6KwxgxzqfdFw8D">
              Christina Höj Larsen (V)
            </item>
            <item xml:id="i-PZkQUyyCjC5ZeHcr3d8Yxb">
              Wiwi-Anne Johansson (V)
            </item>
            <item xml:id="i-6VqFWAKDcfjrjqvykeb4yM">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
