<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KrU-01224">
  <teiHeader>
    <fileDesc>
      <titleStmt>
        <title>Idrottspolitiska frågor</title>
        <author corresp="i-EgXqeVnPhVAxu5tLpK9F8M">av Vasiliki Tsouplaki m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1224 av Vasiliki Tsouplaki m.fl. (V)</title>
          <idno type="rdwebb">HA021224</idno>
          <rs type="number">1224</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HA021224/text</ref>
          <ref type="dokument_url_html">https://data.riksdagen.se/dokument/HA021224</ref>
          <ref type="dokumentstatus_url_xml">https://data.riksdagen.se/dokumentstatus/HA021224</ref>
          <ref type="pdf">https://data.riksdagen.se/fil/06A833CD-35A9-4143-BCAF-80722B0C0869</ref>
          <ref type="docx">https://data.riksdagen.se/fil/5D63BBFC-8C9A-4AED-AA15-76E92D64F0A0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HjpVHCFsRKEw8UPW4cF2t4" type="signed"/>
        <correspContext corresp="i-HjpVHCFsRKEw8UPW4cF2t4">
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
        </correspContext>
        <correspAction type="submitted" xml:id="i-TP7iV8nFhCJXQHgRNHwyAi">
          <date when="2022-11-22"/>
          <time when="15:11:05"/>
        </correspAction>
        <correspAction type="reviewed" xml:id="i-Sj9V6zPLbXWLhNfrTEqN2a">
          <date when="2022-11-22"/>
          <time when="20:43:18"/>
        </correspAction>
        <correspAction type="referred" xml:id="i-M225TUaLVGrLnqmYipoZYW">
          <date when="2022-12-01"/>
        </correspAction>
        <correspAction type="assigned" xml:id="i-QBRQhqq8abUeEiseXhck4w">
          <date when="2023-08-28"/>
          <time when="16:24:24"/>
        </correspAction>
        <correspContext corresp="i-QBRQhqq8abUeEiseXhck4w">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-GhFq326hFfWtV1Qm4kNi8p"/>
        <correspContext corresp="i-GhFq326hFfWtV1Qm4kNi8p">
          <ref type="uppgift">2022/23:CU12</ref>
          <ref type="ref_dok_id">HA01CU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CQCLg35VxXMYWeQLUiHhEJ"/>
        <correspContext corresp="i-CQCLg35VxXMYWeQLUiHhEJ">
          <ref type="uppgift">2022/23:KrU1</ref>
          <ref type="ref_dok_id">HA01KrU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CcxRmLAAiucGFouGuBGyZj"/>
        <correspContext corresp="i-CcxRmLAAiucGFouGuBGyZj">
          <ref type="uppgift">2022/23:KrU11</ref>
          <ref type="ref_dok_id">HA01KrU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU11</ref>
          <ref type="ref_dok_titel">Idrott- och friluftslivsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-U5hwCuEg2Lyi8BGTyTS7Qb"/>
        <correspContext corresp="i-U5hwCuEg2Lyi8BGTyTS7Qb">
          <ref type="uppgift">2022/23:SfU10</ref>
          <ref type="ref_dok_id">HA01SfU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU10</ref>
          <ref type="ref_dok_titel">Socialavgifter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RLCKBVteVtvzpFbqAkdhvn"/>
        <correspContext corresp="i-RLCKBVteVtvzpFbqAkdhvn">
          <ref type="uppgift">2022/23:TU5</ref>
          <ref type="ref_dok_id">HA01TU5</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU5</ref>
          <ref type="ref_dok_titel">Kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DDFG5FA2Lz4xAqKU9mrzhz"/>
        <correspContext corresp="i-DDFG5FA2Lz4xAqKU9mrzhz">
          <ref type="uppgift">2022/23:UbU6</ref>
          <ref type="ref_dok_id">HA01UbU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU6</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1224 av Vasiliki Tsouplaki m.fl. (V) Idrottspolitiska frågor</div>
        <div type="motSubmissionInfo"/>
      </div>
      <div type="motBody">
        <div type="TOC" xml:id="i-NZAUwm8syf8kGCAZbmskKj">
          <head>
            1 Innehållsförteckning
          </head>
          <list>
            <item style="indent-level: 1">
              1 Innehållsförteckning
            </item>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Skapa plats för idrott och rörelse
            </item>
            <item style="indent-level: 1">
              5 Idrottsskola för alla barn
            </item>
            <item style="indent-level: 1">
              6 Parasportens finansiering
            </item>
            <item style="indent-level: 1">
              7 Färdtjänst ska möjliggöra för idrott och motion
            </item>
            <item style="indent-level: 1">
              8 Friluftslivet
            </item>
          </list>
        </div>
        <div type="motProposal" subtype="förslag">
          <head xml:id="i-EhE9G2tDvv9pbUsRJJaEDf">
            2 Förslag till riksdagsbeslut
          </head>
          <list>
            <item sortKey="Yrkande 1" xml:id="i-TpnXr1MJ7VLd1pyQ4zraEd">
              Riksdagen ställer sig bakom det som anförs i motionen om att
              begreppet idrott bör läggas till i uppräkningen i 2 kap. 7 § 4
              plan- och bygglagen och tillkännager detta för regeringen.
            </item>
            <item sortKey="Yrkande 2" xml:id="i-3t5DVQZ3DP6TDPQUPGjXPX">
              Riksdagen ställer sig bakom det som anförs i motionen om att
              ge regeringen i uppdrag att se över möjligheterna att permanenta
              en utvecklingsfunktion och tillföra resurser, och detta tillkännager
              riksdagen för regeringen.
            </item>
            <item sortKey="Yrkande 3" xml:id="i-2ZfZQPRq256XVJzb11U35r">
              Riksdagen ställer sig bakom det som anförs i motionen om att
              regeringen bör återkomma med förslag om att införa avgiftsfri
              idrottsskola och tillkännager detta för regeringen.
            </item>
            <item sortKey="Yrkande 4" xml:id="i-W7enhXwD8tpS6hkEpfKkyW">
              Riksdagen ställer sig bakom det som anförs i motionen om att
              regeringen bör utreda konsekvenser av och förutsättningar för
              att i den statliga anslagstilldelningen fastställa bidragsnivån
              till parasporten och tillkännager detta för regeringen.
            </item>
            <item sortKey="Yrkande 5" xml:id="i-7tJEopygGQyJfo3vSBed9D">
              Riksdagen ställer sig bakom det som anförs i motionen om att
              regeringen bör tillsätta en utredning om hur personer med funktionsnedsättning
              ska kunna kompenseras för dyrare utrustning än genomsnittsidrottaren
              och att regelverket för förskrivning av hjälpmedel även inkluderar
              rätten till hjälpmedel för fritidsaktiviteter och tillkännager
              detta för regeringen.
            </item>
            <item sortKey="Yrkande 6" xml:id="i-VNoG279Th8mtHJqLJfscee">
              Riksdagen ställer sig bakom det som anförs i motionen om att
              regeringen ska säkerställa att färdtjänsten inte får neka medtagande
              av idrottsutrustning och tillkännager detta för regeringen.
            </item>
            <item sortKey="Yrkande 7" xml:id="i-Y7KBCp3k7Q9MkCFj5AzfAu">
              Riksdagen ställer sig bakom det som anförs i motionen om att
              den som är beviljad färdtjänst även ska ha rätt till riksresor
              för tävlingar, läger och träningar och tillkännager detta för
              regeringen.
            </item>
            <item sortKey="Yrkande 8" xml:id="i-RKM56vcppkV49CUQyjyycw">
              Riksdagen ställer sig bakom det som anförs i motionen om att
              en ändring i socialavgiftslagen bör utredas med syftet att jämställa
              de olika ledaruppdragen inom föreningslivet och tillkännager detta
              för regeringen.
            </item>
            <item sortKey="Yrkande 9" xml:id="i-WvB7Y5TWJYMcpvj9tyRdWZ">
              Riksdagen ställer sig bakom det som anförs i motionen om att
              kunskap om allemansrätten ska återinföras i skolans styrdokument
              och tillkännager detta för regeringen.
            </item>
            <item sortKey="Yrkande 10" xml:id="i-Cx5TcZjrdacakmH1HF7WSJ">
              Riksdagen ställer sig bakom det som anförs i motionen om att
              Skolverket bör få ett tydligt ansvar för det nationella målet
              ”Ett rikt friluftsliv i skolan” och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-6HAae1gAPoiBPc32CpZcQ5">
            3 Inledning
          </head>
          <p xml:id="i-NmseGF3MrFgYKCkMvaSozR">
            Idrottande, i förening, spontant med vänner eller på egen hand,
            har stor potential att ge människor glädje, välmående och ett
            socialt sammanhang. De positiva effekterna stannar inte vid den
            som idrottar utan ger också ringar på vattnet genom att aktivera
            andra i föreningslivet och som publik.
          </p>
          <p xml:id="i-JnfcZjqwdybUJVtNnfaKYV">
            Forskningen visar att motion, idrott och friluftsliv är aktiviteter
            som stärker hälsan och det bör vara fokusområden för politiken
            på alla nivåer att skapa goda förutsättningar för detta. Med 3
            miljoner medlemmar i idrottsföreningar och 1,6 miljoner medlemmar
            inom friluftslivet har vi ett mycket starkt utgångsläge. Samtidigt
            signalerar många föreningar att man tappat ledare och många ungdomar
            under pandemin och att det är osäkert om de kommer tillbaka. Dessa
            nya utmaningar måste hanteras samtidigt som många av de tidigare
            utmaningarna för en god folkhälsa kvarstår. Ett aktivt folkhälso­arbete
            är en investering i framtida generationers hälsa och välmående.
          </p>
          <p xml:id="i-NsVMKi6tMFWYANz7hJDViD">
            Det aktiva, systematiska och långsiktiga folkhälsoarbetet syftar
            till att befolkningen ska kunna leva längre och friskare liv oavsett
            klass, kön eller härkomst. Denna vision om ett folkhälsoarbete
            som tar sin utgångspunkt i alla människors rätt till en god hälsa
            delar Vänsterpartiet fullt ut. Inom en rad olika politikområden
            arbetar vi för att bryta de skillnader i hälsa och livslängd som
            hänger tätt ihop med klasstillhörighet och kön.
          </p>
          <head type="h1" xml:id="i-GDt2GdAozW89TbH4wDiK2u">
            4 Skapa plats för idrott och rörelse
          </head>
          <p xml:id="i-8c9jMGTs3SiZ6aMaCoWNSc">
            Riksidrottsförbundets kommunundersökning från 2022 visar att
            endast två av fem av Sveriges kommuner har arbetat fram en aktuell
            analys av tillgången på idrotts­anlägg­ningar och idrottsmiljöer
            och ungefär hälften har gjort en analys eller tagit fram en plan
            för större renoveringsbehov som sträcker sig tre år framåt eller
            längre. Samtidigt i Riks­idrottsförbundets undersökning från 2019
            svarade två av tre kommuner att bristen på idrottsanläggningar
            begränsar möjligheterna för barn och ungdomar att idrotta. Detta
            är mycket olyckligt när vi ser att stillasittandet ökar bland
            barn. Barn och unga spenderar i snitt 70 procent av den vakna
            tiden inaktiva. Den inaktiva tiden ökar med åldern, från 67 procent
            för 11‑åringar till upp emot 75 procent för 15-åringar. De som
            känner hög skolstress har mer inaktiv tid än de som känner mindre
            skolstress.
          </p>
          <p xml:id="i-R2j94ePHqDfjoEHKkvURGh">
            Riksidrottsförbundets undersökning visar också att 43 procent
            av idrottsföreningarna i storstäder och storstadsnära kommuner
            uppger att de har stort behov av fler tider och fler ytor att
            idrotta på. Bristen på tid och plats leder till att föreningar
            tvingas säga nej till nya medlemmar, och värst är det inom ungdomsidrotten.
          </p>
          <p xml:id="i-RkU2wBi4Y2mN2L7Cgj6zb">
            För att komma till rätta med den här situationen och få fler
            att motionera behövs en tydlig plan från kommunen och ett tydligt
            stöd från nationell nivå. Kommuner har i dagsläget stora investeringsbehov
            i nya förskolor, skolor och äldreboenden. När verk­samheter som
            är lagstyrda har stora behov är det stor risk att kultur, idrott
            och fritids­lokaler får stå tillbaka.
          </p>
          <p xml:id="i-R6tsHeM2DeJRBHUPA3dVis">
            I samhällsplaneringen är det viktigt att det säkerställs att
            det ska finnas utrymme och möjlighet till lek, fysisk rörelse
            och spontanidrott. En viktig utgångspunkt för idrott och motion
            är att den inte enbart avgränsas till den verksamhet som bedrivs
            av den organi­serade idrottsrörelsen. Spontanidrotten, dvs. det
            som inte utgör en del i den organiserade idrottsrörelsen, är betydelsefull
            varmed det är viktigt att det finns lättillgängliga platser att
            idrotta på även för dessa ändamål. Dessa platser är naturligtvis
            viktiga för alla, men kanske särskilt för de barn och ungdomar
            som inte är med i någon idrottsförening. Spontanidrottsplatser
            skapar förutsättningar för fler att röra på sig och ha roligt.
            Frågan om omfattningen av och hur prioriteringen av spontanidrottsplatser
            ska se ut är dock i första hand en kommunal angelägenhet.
          </p>
          <p xml:id="i-QJMK8MzPcbnSALV9YEMNb3">
            När det gäller tillgänglighet till idrottsanläggningar är vi
            långt ifrån målet. Att upp­rusta och göra idrottsanläggningar
            tillgängliga runtom i landet borde vara en mycket prioriterad
            uppgift. Det är självklart att alla ska ha samma möjlighet att
            använda alla gemensamhetsanläggningar. Idrott för personer med
            olika typer av funktionsned­sätt­ningar är ett eftersatt område
            och här finns mycket att göra. Även detta är dock en kommunal
            angelägenhet.
          </p>
          <p xml:id="i-9gb1Uyyr5r673ekiq1voUk">
            Ett sätt att påverka byggandet av idrottsanläggningar i positiv
            riktning är att införa tydliga skrivningar om att idrott ska prioriteras
            vid kommunernas planläggning i plan- och bygglagen. Enligt 2 kap.
            7 § 4 PBL ska vid planläggning hänsyn tas till behovet av att
            det inom eller i nära anslutning till områden med sammanhållen
            bebyggelse finns lämpliga platser för lek, motion och annan utevistelse.
            I Boverkets vägledningar till kommunerna fokuseras dock ofta på
            lek och utevistelse kopplat till förskolor och skolor. Begreppet
            motion kopplas ofta ihop med gång- och cykelvägar, inte med idrott.
          </p>
          <p xml:id="i-BTTo2LgbmBvxiyyrjPXAy6">
            Begreppet idrott bör därför läggas till i uppräkningen i 2 kap.
            7 § 4 plan- och bygg­lagen. Detta bör riksdagen ställa sig bakom
            och ge regeringen till känna.
          </p>
          <p xml:id="i-B4igUBzwesgBcEYBVdpZ2p">
            Ett brett utbud av olika typer av aktivitetsytor är en förutsättning
            för såväl idrott som fysiska aktiviteter. De allt mer täta städerna
            behöver utvecklas med hållbarhet i fokus och idrottsytor bidrar
            i allra högsta grad till att göra staden mer hållbar. I våra lands­bygder
            finns ofta idrottsanläggningar, men många är byggda på 1960- och
            1970-talen och behöver rustas upp och moderniseras.
          </p>
          <p xml:id="i-Fj9T1ezYsvSLvwBicqpWw9">
            Idrottsanläggningarna fungerar ofta som en mötesplats och en
            samlingspunkt i samhället. I den växande och täta staden ökar
            behovet av mötesplatser och i mindre orter behövs samlingspunkter
            för social gemenskap, tillhörighet och glädje. Här fyller idrottsanläggningar
            och idrottsytor viktiga funktioner.
          </p>
          <p xml:id="i-MdF2CpW9LXYGAKx41nVvfo">
            Sveriges Kommuner och Regioner och Riksidrottsförbundet har tillsammans
            identi­fierat utvecklingsbehov inom området idrotts‑, fritids-
            och även kulturanläggningar. Många kommuner och idrottsföreningar
            behöver och vill tänka nytt. Men det finns för närvarande ingen
            samlad funktion i Sverige för att stödja kommuner och föreningar
            som ska utveckla anläggningar. Bristen på en samlad kompetens
            och kunskapsutveckling bidrar till ineffektivitet vid skapandet
            av nya anläggningar för idrott, fysiska aktiviteter samt kultur
            och fritid. Riksidrottsförbundets kommunundersökning visar att
            en majoritet av Sveriges kommuner efterfrågar kunskapsstöd och
            inspiration för att skapa mer innova­tiva anläggningar och idrottsytor.
          </p>
          <p xml:id="i-6vmVVKp8BTfRZZp5iKb93M">
            Sverige behöver en utvecklingsfunktion med förebild i den danska
            Lokale og Anlægs­fonden, som både delar ut ekonomiskt stöd och
            kan erbjuda inspiration, kunskaps­utveckling, kunskapsspridning
            och rådgivning till kommuner, ideella föreningar, myndigheter
            och andra samhällsfunktioner avseende anläggningar. Centrum för
            idrotts­forskning har under 2022 fått ett uppdrag att se över
            möjligheten till en sådan funktion.
          </p>
          <p xml:id="i-Jy43CTBAs7CvCEqyuf3fp1">
            Riksdagen bör ge regeringen i uppdrag att se över möjligheterna
            att permanenta en utvecklingsfunktion och tillföra resurser i
            enlighet med det som anförs i motionen. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-Xkp2zx3kzW486Kjc9hsUHM">
            5 Idrottsskola för alla barn
          </head>
          <p xml:id="i-6umfDubmD8zLTmtUKKc1dw">
            Idrottsrörelsen är Sveriges största folkrörelse med sina ca 3
            miljoner medlemmar och nästan 900 000 ideella ledare. Mer än 6
            procent av barn och unga i Sverige idrottar i en förening eller
            klubb. Idrotten är en viktig del av samhället som ger människor
            en känsla av sammanhang och kamratskap. Samtidigt stimulerar idrotten
            till fysisk aktivitet, vilket främjar folkhälsan. Vänsterpartiet
            har länge lyft problemen med ojämlikhet när det gäller barns och
            ungdomars tillgänglighet till idrottsutövande. Vi har motionerat
            om allt ifrån möjlighet till lek, fysisk rörelse och spontanidrott
            på skolor och i våra bostads­områden till åtgärder för att alla
            elever i grundskolan ska klara kraven för simkunnighet. Vi har
            även lyft att det inom den svenska skolan på flera håll förekommer
            problem med kvaliteten på idrottsundervisningen. Det handlar om
            dålig eller ingen tillgång till idrottshallar, många obehöriga
            lärare och bortprioritering av kursdelen som handlar om hälsa.
          </p>
          <p xml:id="i-YKXZyjLtPWa7jxqLo4kQtV">
            På fritiden styrs barns och ungdomars idrottsutövande av föräldrarnas
            ekonomiska förutsättningar. Tidigare studier visar att det som
            driver kostnader för barn/föräldrar är deltagaravgifter, utrustning
            och resor i samband med t.ex. tävlingar. Av Centrum för idrottsforsknings
            årliga uppföljning av statens idrottsstöd framgår att barn med
            högskole­utbildade föräldrar idrottar i större utsträckning än
            barn till föräldrar med endast gymnasieutbildning. Barn till ensamstående
            idrottar i mindre utsträckning än barn till sammanboende föräldrar.
            Unga med utländsk bakgrund idrottar mindre. Alltför många lämnar
            även idrotten alltför tidigt. Vid 11 års ålder deltar som flest
            barn i idrotts­föreningar, därefter sjunker medlemskurvan kraftigt.
            Kostnaderna är ett av skälen till att barn och ungdomar lämnar
            idrotten. Riksidrottsförbundet har också flaggat för att 9 av
            10 idrotts­föreningar som äger och/eller driftar anläggningar
            är oroliga för föreningens ekonomi på grund av elpriserna. Det
            riskerar att leda till högre avgifter för att föreningarna ska
            klara sin ekonomi. Detta i en tid då många barnfamiljer redan
            är starkt pressade ekonomiskt.
          </p>
          <p xml:id="i-B9U17RXxiABTUEpDPoM977">
            Barns och ungdomars deltagande i idrott har blivit en klassfråga.
            Det gäller både rätten till en meningsfull fritid och rätten till
            fysisk och psykisk hälsa. Den psykiska ohälsan liksom andelen
            överviktiga bland barn och ungdomar har ökat avsevärt de senaste
            decennierna. Det finns en tydlig koppling mellan låg socioekonomisk
            status och ohälsa. Samtidigt är sambanden mellan fysisk aktivitetsnivå
            och ett stort antal hälso­aspekter starka. Man kan t.ex. se att
            fysisk aktivitetsnivå minskar den psykiska ohälsan. För Vänsterpartiet
            framstår det som mycket angeläget att utjämna de växande klyftorna
            bland barn och ungdomar när det gäller meningsfull fritid och
            hälsa.
          </p>
          <p xml:id="i-56eV978vp3Jo8dHnN89uko">
            Vänsterpartiet föreslår att en idrottsskola för barn i åldersgruppen
            6–12 år införs. Förslagsvis kan idrottsskolor där minst tre idrottsföreningar
            (alternativt minst tre sektioner i en fleridrottsförening) tillsammans
            organiserar en till två träningar i veckan under minst en termin
            ge barn möjlighet att prova flera idrotter. Särskilda lösningar
            kan krävas för mindre kommuner. Idrottsskolan ska vara avgiftsfri
            och medlemskap i en förening ska inte krävas för deltagande.
          </p>
          <p xml:id="i-CXYMy63CUSJX7GjHuysy6g">
            Att prova många idrotter ger barn möjlighet att utveckla rörelseförståelse
            och en större chans att hitta sina favoritidrotter. Så småningom
            kan idrottsskolan lotsa in barnen i ordinarie verksamhet i de
            idrottsgrenar som barnen är mest intresserade av. Barn utan resursstarka
            föräldrar får genom idrottsskolan chans att möta många idrotter
            och ett brett föreningsliv. Barn får möjlighet att prova på flera
            idrotter utan att behöva köpa kostsam utrustning. Vidare kan idrottsföreningar
            börja samverka i stället för att konkurrera om barnens tid och
            föräldrarnas engagemang. Idrottsskolan blir även ett bra komplement
            till det barnen möter i idrottsundervisningen i skolan.
          </p>
          <p xml:id="i-PTCZqZmZrH8dasu3DskGTH">
            De föreningar som erbjuder avgiftsfri idrottsskola bör med stöd
            av processledning från Sisu Idrottsutbildarna arbeta fram policys
            och riktlinjer för hela föreningens verksamhet för att minska
            risken för att barn, ungdomar och vuxna lämnar föreningen på grund
            av ekonomiska skäl. För att kunna organisera idrottsskolorna kan
            det behövas stöd från distriktskonsulenter som inledningsvis blir
            en länk och katalysator för intresserade föreningar.
          </p>
          <p xml:id="i-8UcWWCzwXfJk8WUp1XpaYc">
            Stödet till idrottsskolorna kan förslagsvis fördelas av Riksidrottsförbundets
            distrikts­idrottsförbund. Stödet bör täcka kostnader för planering,
            hyra av idrottsyta/lokal, utrustning, marknadsföring och eventuellt
            ledararvode. Processledning för framtagande av policys och riktlinjer
            för att säkerställa att deltagaravgifter och andra omkostnader
            som betalas av föräldrarna hålls på en låg nivå kan tillhandahållas
            av Studieförbundet Sisu Idrottsutbildarna.
          </p>
          <p xml:id="i-UssVJsytuttnsGVACDyJuP">
            Regeringen bör därför återkomma med förslag om att införa avgiftsfri
            idrottsskola i enlighet med motionen. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-FNZEgoYzPZBS74FbMaoKax">
            6 Parasportens finansiering
          </head>
          <p xml:id="i-THEGh7GxWVpKgsueM2J24">
            Parasporten kan delas in i tre kategorier: sport för personer
            med rörelsehinder, för dem med synnedsättning och för personer
            med intellektuell funktionsnedsättning. I dag är det Riksidrottsförbundet
            som ansvarar för att fördela de statliga medlen till de olika
            specialidrottsförbunden. Traditionellt har parasporterna och därmed
            idrottare med funktionsnedsättning varit organiserade i ett eget
            förbund, men sedan några år tillbaka finns en målsättning och
            ett arbete med att föra ut alla idrotter till respektive special­idrottsförbund.
          </p>
          <p xml:id="i-XyHSeAAoGyWatDBuyUTGSF">
            Den här utvecklingen leder förhoppningsvis till att parasporten
            tar mer plats och att fler föreningar engagerar sig kring tillgänglighetsfrågor
            och gör plats för alla idrotts­intresserade. Vi tycker att det
            skulle vara av intresse att utreda huruvida riktade bidrag till
            parasporten kan vara en väg för att stärka ställningen och öka
            incitamenten för fler föreningar att satsa. Detta för att i förlängningen
            få fler idrottsutövare inom parasporten.
          </p>
          <p xml:id="i-DobguBwq1CpA3RtJGZv56Z">
            Det är i dag Riksidrottsförbundet som beslutar över hur pengarna
            till idrottsrörelsen ska fördelas. Det är bra och garanterar idrottens
            oberoende mot politiken. Det är inte statens roll att detaljstyra
            idrotten; det är i grund och botten föreningarnas egna medlem­mar
            som ska göra det. Men vi menar att det kan finnas anledning att
            skruva på bidrags­systemet när personer med funktionsnedsättning
            uppenbart har hamnat på efterkälken när det handlar om möjligheter
            till motionerande. Att kunna garantera allas rätt till idrott
            måste vara centralt i bidragsgivningen. Vänsterpartiet föreslår
            därför en utredning för att se över om och hur en bidragsnivå
            skulle kunna fastställas till parasporten. Detta för att se över
            vilka konsekvenser en sådan förordning skulle få för idrottsrörelsen
            och para­sporten.
          </p>
          <p xml:id="i-ChuFgZFsP4qZ2rQQQeMDeM">
            Regeringen bör utreda konsekvenser av och förutsättningar för
            att i den statliga anslagstilldelningen fastställa bidragsnivån
            till parasporten. Detta bör riksdagen ställa sig bakom och ge
            regeringen till känna.
          </p>
          <p xml:id="i-PKFpUdqb9pfvXRA6jmMFJf">
            Att ägna sig åt idrott när man har en funktionsnedsättning kan
            i många fall vara kostnadskrävande. Exempelvis kostar en rullstol
            för rugby runt 75 000 kronor och för den som är blind och behöver
            en guide/ledsagare för t.ex. skidåkning eller löpning är det kostsamt.
            Ofta är grundregeln att kommun och region inte ansvarar för sport-
            och fritidshjälpmedel. Det krävs oftast medicinska argument för
            att få tillgång till hjälp­medel. En speciell benprotes för att
            kunna springa eller en cykel för tävlande omfattas därför ofta
            inte och är något som det är upp till var och en att anskaffa.
            Detta gör att idrottande riskerar att bli en klassfråga och att
            många utestängs från många sporter de annars skulle kunna utöva.
          </p>
          <p xml:id="i-73QFs5CCTCWP6ugeuVY6ZS">
            Att idrottsutrustning kostar pengar är inget nytt och det gäller
            förstås för hela idrotts­livet. Parasportens utrustning är däremot
            mycket dyrare och det gör privatekonomin mer avgörande. Samtidigt
            har personer med funktionsnedsättning en svag ställning på arbetsmarknaden
            och låga ersättningar, och familjer med barn med funktionsnedsättning
            har svagare ekonomi. Vänsterpartiet menar att det är viktigt att
            samhället erbjuder den hjälp som behövs för att alla ska ha rätt
            till idrott och motion. Vi vill därför se en utredning för att
            stänga det ekonomiska gap som uppkommer mellan idrottare med funktionsnedsättning
            och dem utan.
          </p>
          <p xml:id="i-WvfVUFZ6iencHNYf1Dy8xy">
            Regeringen bör tillsätta en utredning om hur personer med funktionsnedsättning
            ska kunna kompenseras för dyrare utrustning än genomsnittsidrottaren
            och att regelverket för förskrivning av hjälpmedel även inkluderar
            rätten till hjälpmedel för fritids­aktivi­teter. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-Uqq5af7FWbaA2YMbFG9wDe">
            7 Färdtjänst ska möjliggöra för idrott och motion
          </head>
          <p xml:id="i-VuYf6q367CUwtT5VCnE4VS">
            Det finns i dag många brister inom färdtjänsten som gör att kvaliteten
            varierar från plats till plats och från gång till gång. Till exempel
            lyfter utövare av parasport att färdtjänsten ofta är sen, vilket
            gör det svårare att delta i aktiviteter. Ett annat problem är
            att större idrottsutrustning inte alltid tillåts i färdtjänsten
            och riksfärdtjänst eftersom inte möjlig­heten att medta hjälpmedel
            på resan regleras i lagen. Det blir upp till den lokala nämnden
            eller styrelsen att sätta upp regelverket. Rätten att ta med hjälpmedel
            gäller i dag bara för det som behövs på själva resan, inte det
            som bara ska användas vid ankomsten.
          </p>
          <p xml:id="i-FKtZ54J57crQp5ke58vhtB">
            Denna osäkerhet gör att tröskeln till att börja med idrott och
            motionera blir högre. Vänsterpartiet menar att det är viktigt
            att det ska gå att lita på att färdtjänsten fungerar i hela landet.
            Den här frågan har tagits upp i betänkandet Särskilda persontransporter
            – moderniserad lagstiftning för ökad samordning (SOU 2018:58)
            men har ännu inte lett till någon proposition från regeringens
            sida och vi väljer därför att lyfta den frågan nu.
          </p>
          <p xml:id="i-CkvQqKkSzNDy3ihSLgwXDV">
            Regeringen ska säkerställa att färdtjänsten inte får neka medtagande
            av idrotts­utrustning. Detta bör riksdagen ställa sig bakom och
            ge regeringen till känna.
          </p>
          <p xml:id="i-5xWFeSAEy33zJXADKsQQF3">
            Att delta i träningsläger, tävlingar och andra större arrangemang
            är viktigt för att kunna utvecklas i sin idrott. Med en osäker
            tillgång till färdtjänst händer det att man blir nekad längre
            resor för detta då det inte alltid anses som nödvändigt. Lagen
            om stöd och service till vissa funktionshindrade (LSS) gällande
            från 1994 var ett stort framsteg för att personer med funktionsnedsättningar
            skulle ges stärkta rättigheter och öka jämlikheten i förhållandet
            till andra. Tanken var att ge människor möjligheten att forma
            sitt eget liv med hjälp av stöd och service. Att kunna delta i
            idrottslivet är grundläggande för att kunna uppnå den likvärdigheten.
            Vänsterpartiet tycker att det är viktigt att alla idrotts­utövare
            ska kunna delta i sin idrott fullt ut och att detta inte får falla
            på enskilda hand­läggares bedömning.
          </p>
          <p xml:id="i-FxBeNoPdCGWqUKrJ5W67Kw">
            Den som är beviljad färdtjänst ska därför även ha rätt till riksresor
            för tävlingar, läger och träningar. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-2MeUZngYhZVEPx6sY12Z5q">
            8 Friluftslivet
          </head>
          <p xml:id="i-Q69R1TCnFp6ERz3KktLiQv">
            Målet för friluftslivspolitiken är att stödja människors möjligheter
            att vistas ute i naturen och utöva friluftsliv; allemansrätten
            är en grund för detta. Alla människor ska ha möjlighet till naturupplevelser,
            välbefinnande, social gemenskap och ökad kunskap om natur och
            miljö. För att människor ska ha en god tillgång till naturen på
            ett hållbart sätt behövs planering, skydd och långsiktighet i
            brukande av natur. Tillgänglighet skapas genom kontinuerlig skötsel
            och fysisk tillgänglighet. Det kan handla om anlagda leder, vindskydd,
            parkering, transporter, skyltning m.m. Det behövs också information
            före, under och efter ett besök och kunskap om natur. 2020 lade
            Vänsterpartiet förslag om stärkta resurser för att ta hand om
            naturreservat, naturum, vandringsleder, motionsspår och de stadsnära
            skogarna. Vi såg också det ökade behovet av upprustning av toaletter,
            förbättrad skyltning och andra tillgänglighetsfrågor när pandemin
            ökade antalet besökare i friluftsområden.
          </p>
          <p xml:id="i-HKQbKusT7TMD2vRgkufMet">
            Friluftsliv har stor potential att förbättra folkhälsan. Det
            är lättillgängligt och kräver inte nödvändigtvis en god ekonomi.
            I städer är det viktigt att bevara de stadsdelsnära skogarna så
            att även den som saknar bil kan ta sig ut på ett enkelt sätt.
            Tyvärr saknas ofta kollektivtrafik till friluftsområden och naturreservat.
            Det är något Vänsterpartiet uppmärksammat i tidigare budgetförslag
            med en riktad satsning för att möjliggöra för ökad kollektivtrafik
            till naturområden. Ytterligare en viktig pusselbit för att fler
            ska kunna vistas i naturen är möjligheten till vaccinering mot
            TBE. Smittan som sprids med fästingar har fått en allt större
            utbredning och många riskerar att smittas framöver om de inte
            är vaccinerade. För en hel familj är dock kostnaderna mycket höga
            och kunskapen om riskerna är fortfarande låg i stora delar av
            samhället. Vi har därför föreslagit att TBE-vaccin ska subventioneras
            i hela landet och har i vår höstbudget skjutit till pengar för
            att detta ska kunna genomföras
          </p>
          <p xml:id="i-5Xdde8kUH7p46jJH7KLrMc">
            Begreppet friluftsliv kan göras väldigt brett och handla om alltifrån
            trädgårdsskötsel till bergsklättring och brukshundsaktiviteter.
            Det omfattar både de egna oorganiserade aktiviteterna utomhus,
            i skog och mark, och de organiserade i grupp genom föreningar.
            Enkätundersökningar av svenskarnas friluftsvanor som Naturvårdsverket
            gjort visar att nästan alla ägnar sig åt friluftsliv i någon form.
            Paraplyorganisationen Svenskt Frilufts­liv samlar runt 1,5 miljoner
            medlemmar, men det finns föreningar som inte är anslutna.
          </p>
          <p xml:id="i-SvqvutTwXXCaPY58kYmAWS">
            Många av ledarna inom friluftslivets organisationer är äldre
            och tvingades avstå från att delta i aktiviteter under en lång
            tid under pandemin. Det visade på en sårbarhet och behov av att
            fylla på med nya ledare. I den senaste utvärderingen av friluftspolitiken
            2019 konstaterade Naturvårdsverket att en ändring i socialavgiftslagen
            skulle hjälpa friluftslivets föreningar att organisera fler. Det
            råder i dag oklarhet kring huruvida föreningar anslutna till Svenskt
            Friluftsliv ska omfattas av det undantag som Riksidrotts­förbundet
            har kring sociala avgifter. Idrottsföreningar kan arvodera sina
            ledare med upp till ett halvt prisbasbelopp innan man behöver
            betala sociala avgifter, medan Skatte­verket gjort olika bedömningar
            i olika delar av landet för friluftslivets organisationer.
          </p>
          <p xml:id="i-2VmrjJy7D2FZiHgk7HUwA8">
            Föreningar inom friluftslivet bedriver verksamhet som ligger
            mycket nära det som görs av organisationer anslutna till Riksidrottsförbundet
            och en del är dubbelanslutna, dvs. medlemmar både i Riksidrottsförbundet
            och i Svenskt Friluftsliv. Överklaganden har gett olika resultat
            för olika typer av föreningar och den här osäkerheten är olycklig
            för både myndigheter och föreningar.
          </p>
          <p xml:id="i-NPAHCUv4XXXaBE2NpcKtFD">
            En ändring i socialavgiftslagen bör utredas med syftet att jämställa
            de olika ledar­uppdragen inom föreningslivet. Detta bör riksdagen
            ställa sig bakom och ge regeringen till känna.
          </p>
          <p xml:id="i-A6Jr3HjbMCUXpBnZejbtxC">
            Skolan är en viktig arena både för att dagens unga ska kunna
            ta steget till det organi­serade friluftslivet och för att de
            ska bli bekväma med att vistas ute i naturen på egen hand. Många
            av friluftslivsföreningarna erbjuder fortbildning för pedagoger
            och sedan 2012 är ett av de 10 nationella målen för friluftslivspolitiken
            Ett rikt friluftsliv i skolan. Trots detta visar utvärderingarna
            att det är det enda målet som haft en försämrad utveck­ling sedan
            målen antogs. En bidragande orsak är förändringar i skolans styrdokument.
            Friluftslivsdagarna har minskat över tid sedan obligatoriet togs
            bort ur skollagen på 1990-talet. Den nya kursplanen innehåller
            inte längre att eleverna ska lära sig om alle­mansrätten. Vi anser
            att det är en olycklig utveckling och att det är en grundläggande
            kunskap som barn behöver få med sig under sin skoltid.
          </p>
          <p xml:id="i-9fCaM885viGxtCCqpTdRsE">
            Kunskap om allemansrätten ska återinföras i skolans styrdokument.
            Detta bör riks­dagen ställa sig bakom och ge regeringen till känna.
          </p>
          <p xml:id="i-FNJkjagLzzx7E1mZsYshLA">
            Vänsterpartiet menar också att Skolverket, som är den myndighet
            som skulle kunna initiera förslag till förbättringar, fortbildning
            och förtydligade uppdrag till skolverk­samma, behöver pekas ut
            som en av de ansvariga myndigheterna för att det nationella målet
            ska uppnås. I dag är Naturvårdsverket ensamt ansvarig myndighet.
          </p>
          <p xml:id="i-B4L9CmXMRNuY1zgh5SqpZe">
            Skolverket bör få ett tydligt ansvar för det nationella målet
            ”Ett rikt friluftsliv i skolan”. Detta bör riksdagen ställa sig
            bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-Lxn2HzEUW3jg587jY6h78i">
              Vasiliki Tsouplaki (V)
            </item>
            <item xml:id="i-22GVEVsC3xk7R4NbsRA6XX">
              Ida Gabrielsson (V)
            </item>
            <item xml:id="i-CjDGzD5B5jgRDnECBWJrKU">
              Malcolm Momodou Jallow (V)
            </item>
            <item xml:id="i-AU4RJRUwf2s5YtWB7MhLMM">
              Maj Karlsson (V)
            </item>
            <item xml:id="i-P8cXEuMj2LEB1jG5reNLfQ">
              Isabell Mixter (V)
            </item>
            <item xml:id="i-JFLGRbPuaFs6LgjSZohMh1">
              Daniel Riazat (V)
            </item>
            <item xml:id="i-SC35vCA6hAoVcFV3hmkCqH">
              Karin Rågsjö (V)
            </item>
          </list>
        </div>
      </div>
    </body>
  </text>
</TEI>
