<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-01619">
  <teiHeader>
    <fileDesc>
      <titleStmt>
        <title>Hållbart och stärkt jordbruk</title>
        <author corresp="i-KNRqa17M8avm4WSafSQiUy">av Elin Segerlind m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1619 av Elin Segerlind m.fl. (V)</title>
          <idno type="rdwebb">H7021619</idno>
          <rs type="number">1619</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H7021619/text</ref>
          <ref type="dokument_url_html">http://data.riksdagen.se/dokument/H7021619</ref>
          <ref type="dokumentstatus_url_xml">http://data.riksdagen.se/dokumentstatus/H7021619</ref>
          <ref type="docx">http://data.riksdagen.se/fil/4E370815-C3ED-4AE8-9BAA-657A67482F1C</ref>
          <ref type="pdf">http://data.riksdagen.se/fil/4A921D1A-2BD5-4844-B52B-A93AB4B1CD16</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QSG4axZ5CoEKktazTHuobs" type="signed"/>
        <correspContext corresp="i-QSG4axZ5CoEKktazTHuobs">
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-5nVyiHyjsMhiqQFQbujJaK" type="submitted">
          <date when="2019-10-02"/>
          <time when="13:22:58"/>
        </correspAction>
        <correspAction xml:id="i-Xtn1vKtAdCN8SxJy5NMiZS" type="reviewed">
          <date when="2019-10-02"/>
          <time when="13:57:57"/>
        </correspAction>
        <correspAction xml:id="i-82xUtmZqXoG5UWu54Xv2LT" type="referred">
          <date when="2019-10-11"/>
        </correspAction>
        <correspAction xml:id="i-E53a4tQMnByo9tCoSBbsfb" type="assigned">
          <date when="2020-05-11"/>
          <time when="13:25:02"/>
        </correspAction>
        <correspContext corresp="i-E53a4tQMnByo9tCoSBbsfb">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-JPeYvx158twXJYZfW59La9" type="behandlas_i"/>
        <correspContext corresp="i-JPeYvx158twXJYZfW59La9">
          <ref type="uppgift">2019/20:UbU13</ref>
          <ref type="ref_dok_id">H701UbU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU13</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4zNkZH18BLp5kLjtvpaLXq" type="behandlas_i"/>
        <correspContext corresp="i-4zNkZH18BLp5kLjtvpaLXq">
          <ref type="uppgift">2019/20:MJU8</ref>
          <ref type="ref_dok_id">H701MJU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU8</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5sFbrQ6wGdndi1r3svjQ2R" type="behandlas_i"/>
        <correspContext corresp="i-5sFbrQ6wGdndi1r3svjQ2R">
          <ref type="uppgift">2019/20:CU15</ref>
          <ref type="ref_dok_id">H701CU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU15</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ToyYnwrJi77gaqS1JQ61Aj" type="behandlas_i"/>
        <correspContext corresp="i-ToyYnwrJi77gaqS1JQ61Aj">
          <ref type="uppgift">2019/20:FöU7</ref>
          <ref type="ref_dok_id">H701FöU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9AQjF3nG1wzGP21dznGSHP" type="behandlas_i"/>
        <correspContext corresp="i-9AQjF3nG1wzGP21dznGSHP">
          <ref type="uppgift">2019/20:MJU14</ref>
          <ref type="ref_dok_id">H701MJU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU14</ref>
          <ref type="ref_dok_titel">Kemikaliepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MRyvEZVRFuKsGPFGgHvhAc" type="behandlas_i"/>
        <correspContext corresp="i-MRyvEZVRFuKsGPFGgHvhAc">
          <ref type="uppgift">2019/20:SkU22</ref>
          <ref type="ref_dok_id">H701SkU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU22</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8eUN1sedxPL5kw2zktjZN8" type="behandlas_i"/>
        <correspContext corresp="i-8eUN1sedxPL5kw2zktjZN8">
          <ref type="uppgift">2019/20:MJU13</ref>
          <ref type="ref_dok_id">H701MJU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU13</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KN9n5ukycMukFmL1yxFKka" type="motHeader">
        <div xml:id="i-ks4DQARDLHDwrLPE5y7yT" type="motTitle">
          Motion till riksdagen 2019/20:1619 av Elin Segerlind m.fl. (V)
          Hållbart och stärkt jordbruk
        </div>
      </div>
      <div xml:id="i-TUWGw5PF4gAxKQL1bZzJ9Y" type="motBody">
        <div xml:id="i-DEtcKmvaw9ZbWD7H8ZxDA2" type="motProposal" subtype="förslag">
          <head xml:id="i-53uZkRx29ukusNaoohd64q">
            1 Förslag till riksdagsbeslut
          </head>
          <list xml:id="i-EWkPKdQbpdHfeHijy1asfn" style="ol">
            <item xml:id="i-LC6uHHLzLBNSte4zPKNCot">
              Riksdagen ställer sig bakom det som anförs i motionen om att
              regeringen, för att minska exploateringen av åkermark, bör återkomma
              med ett förslag till nationell målsättning för bevarande av bördig
              åkermark och tillkännager detta för regeringen.
            </item>
            <item xml:id="i-R2bv7fZDhq99BQiATCUmvy">
              Riksdagen ställer sig bakom det som anförs i motionen om att
              Sverige bör anta mål om att 50 procent av den svenska jordbruksmarken
              ska utgöras av certifierad ekologisk jordbruksmark 2030 och tillkännager
              detta för regeringen.
            </item>
            <item xml:id="i-BjJNabdVNH6ChiKEhvjWhU">
              Riksdagen ställer sig bakom det som anförs i motionen om att
              Sverige bör anta en handlingsplan för att fasa ut användningen
              av kemiska bekämpningsmedel och tillkännager detta för regeringen.
            </item>
            <item xml:id="i-JrehaTJuFFywG4t6APM2nN">
              Riksdagen ställer sig bakom det som anförs i motionen om att
              regeringen bör återkomma med förslag på differentierad beskattning
              av växtskyddsmedel enligt liknande modell som den danska bekämpningsmedelsskatten
              och tillkännager detta för regeringen.
            </item>
            <item xml:id="i-KqLuNz3huyJ6uxngHq37hx">
              Riksdagen ställer sig bakom det som anförs i motionen om att
              regeringen bör tillse att möjligheterna att införa tekniker för
              att binda kväve och separera fosfor från gårdar med industriell
              köttproduktion utreds och tillkännager detta för regeringen.
            </item>
            <item xml:id="i-Ge1XADapgwfVFwuHh5sBXe">
              Riksdagen ställer sig bakom det som anförs i motionen om att
              Sverige bör anta en nationell målsättning om en självförsörjningsgrad
              på livsmedel på minst 80 procent och tillkännager detta för regeringen.
            </item>
            <item xml:id="i-2jqJYzFXp2yGjLEA4S7nJ3">
              Riksdagen ställer sig bakom det som anförs i motionen om att
              regeringen bör ge berörda myndigheter i uppdrag att genomföra
              en pilotstudie där naturbruksgymnasier testar att producera beredskapslivsmedel
              löpande på ett hållbart sätt baserat på de lokala kretsloppen,
              och detta tillkännager riksdagen för regeringen.
            </item>
          </list>
        </div>
        <div xml:id="i-XuYejCxbMJCqzT2ng7mLUv" type="motContent">
          <head xml:id="i-84MqqfqAU4DU3hX1UuMh66" type="h1">
            2 EU och Sveriges jordbruk
          </head>
          <p xml:id="i-UARbFF1hjXfXWz1i12MPa1">
            Sveriges jordbruk är till sin utformning i stora delar ett resultat
            av EU:s gemensamma jordbrukspolitik CAP (Common Agricultural Policy).
            Det svenska landsbygdsprogram­met är en del av CAP och omfattar
            stöd och ersättningar till jordbruket och landsbygden i Sverige
            på omkring 37 miljarder kronor för perioden 2014–2020. Ersättningarna
            ska bl.a. bidra till bättre konkurrenskraft och minskad miljö-
            och klimatpåverkan. Under hösten 2020 pågår den sista förhandlingsrundan
            i EU om den jordbrukspolitik som ska vara gällande efter 2020.
          </p>
          <head xml:id="i-QrC4qALEEQh24YGZfXK3Xd" type="h2">
            2.1 EU:s jordbrukspolitik är inte hållbar och kostsam
          </head>
          <p xml:id="i-2T8C2NjRpKR7K8YqBNMLVv">
            CAP (Common Agricultural Policy) främjar ett storskaligt jordbruk
            med hög miljö­påverkan. Intensiv animalieproduktion och monotona
            odlingslandskap ger negativa effekter för både klimat och biologisk
            mångfald. Stora stödbelopp hamnar hos stora godsägare och multinationella
            företag. Beräkningar har uppskattat att 80 procent av jordbruksstödet,
            som omfattar ungefär 40 procent av EU:s totala budget, går till
            den rikaste femtedelen av markägarna. Vänsterpartiet anser därför
            att EU:s jordbruksstöd måste förändras från grunden. En forskargrupp
            från en rad europeiska länder, bl.a. Sverige, har nyligen granskat
            det förslag som EU-kommissionen lagt fram och som ska gälla i
            EU efter 2020. I artikeln som publicerats i den vetenskapliga
            tidskriften Science får förslaget kraftig kritik. Man konstaterar
            att jordbruksstödet är föråldrat och att det i allt för hög omfattning
            fortsatt handlar om att stötta produktion av livsmedel och säkra
            lantbrukarnas inkomster på bekostnad av att skydda klimat och
            miljö. Detta trots att EU genom internationella avtal har åtagit
            sig att arbeta för ett hållbart jordbruk, bevarad biologisk mångfald
            och för att bekämpa klimathotet. Forskargruppen konstaterar att
            CAP har potential att stödja minst nio av FN:s sjutton globala
            hållbarhetsmål men bidrar för närvarande bara till att uppnå två
            av dem. Det intensiva jordbrukandet pekas ut som en av de största
            orsakerna till minskningen av biologisk mångfald. Om hållbarhetsmålen
            ska tas på allvar av EU anser forskargruppen att det krävs en
            djupgående reform med bättre anpassade och delvis nya stödformer.
            Det som forskarna nu anser vara mest all­varligt är att EU vill
            behålla stödformer som redan visat sig vara ineffektiva, miljöskad­liga
            och socialt orättvisa. I det sammanhanget lyfter man särskilt
            direktstödet (det som i Sverige kallas gårdsstödet) på 40 miljarder
            euro årligen. Stödet betalas ut till lantbru­kare enbart baserat
            på hur stora arealer de odlar, vilket leder till att 32 procent
            av pengarna hamnar hos 1,8 procent av de sökande och att miljönyttan
            blir mycket liten. Forskarna anser att stödet i stället i högre
            utsträckning ska användas till landsbygds­utveckling. Då kan ersättning
            ges för inkomstbortfall om lantbrukaren använder hållbara metoder
            som främjar biologisk mångfald och motverkar klimathotet.
          </p>
          <p xml:id="i-5XPVaPzKJZUN2Wqe6GZP9z">
            Vänsterpartiet delar den kritik som den internationella forskargruppen
            framför om förslaget till ny jordbrukspolitik inom EU. Vi anser
            att det på sikt mest hållbara är att Sverige utformar sin egen
            nationella jordbrukspolitik. Så länge Sverige är en del av EU:s
            gemensamma jordbrukspolitik verkar vi för att stöden ska utformas
            i enlighet med hållbarhetsmålen. Vi vill bl.a. införa ett tak
            för hur mycket EU-stöd stora lantegendomar kan få samt avveckla
            EU:s subventioner till storskalig animalieindustri, vilket skulle
            frigöra resurser. Vi anser att jordbruksstöden ska gå till åtgärder
            som främjar miljö, klimat, förbättrad djuromsorg och landsbygdsutveckling.
            Jordbruket måste bli ekologiskt hållbart och gårdsstödet motverkar
            i stora delar en sådan inriktning och bör därför tas bort eller
            minskas.
          </p>
          <head xml:id="i-6ud5rGFTBtrXm1HZQBisLq" type="h1">
            3 Sverige behöver ett hållbart jordbruk med ökad självförsörjningsgrad
            av livsmedel
          </head>
          <p xml:id="i-DpteNKLq9V1twoXgijLAim">
            All markanvändning har påverkan på miljö och klimat. I FN-rapporten
            Climate Change and Land som presenterades i augusti 2019 konstateras
            att världens nuvarande jord- och skogsbruk hotar både klimatmålen,
            den biologiska mångfalden och matsäkerheten. Rapporten konstaterar
            att dagens jordbruk ger stora klimatutsläpp och att det driver
            på klimatförändringarna. I stora delar av världen innebär köttproduktionen
            att marken används mycket ineffektivt och medför även stora utsläpp
            av växthusgaser.
          </p>
          <p xml:id="i-6j8oZWusUAw75WvyfxHmmH">
            Ett intensivt jordbruk med monokulturer och hög användning av
            konstgödsel och kemikalier riskerar att ge stora negativa effekter
            för den biologiska mångfalden och klimatet.
          </p>
          <p xml:id="i-7JJ3Sh7GBxd2mPiYuhXiD5">
            Våra naturliga ekosystem har stor förmåga att lagra kol och deras
            kolförråd måste skyddas bättre om vi ska klara klimatutmaningen.
            Våra åkermarker måste i högre grad brukas så att tillgång till
            matjord värnas och naturresurser bevaras. Kretsloppen måste värnas
            och ett småskaligt och variationsrikt jordbrukslandskap måste
            i ökad omfattning stimuleras.
          </p>
          <p xml:id="i-29PsQf3hZTMHdjQC9zECdk">
            Sverige har goda förutsättningar att utveckla ett hållbart jordbruk
            som i framtiden både bidrar till den globala livsmedelsförsörjningen
            och stärker vår nationella själv­försörjning av livsmedel. För
            att uppnå ett ekologiskt hållbart och fossilfritt jordbruk måste
            stöd och styrmedel utformas inom jordbrukssektorn så att de bidrar
            till att vi når våra miljö- och klimatmål och de globala hållbarhetsmålen.
            Jordbruket har i dag betyd­ande påverkan på ett flertal av våra
            nationella miljömål. Hit hör bl.a. Ett rikt odlings­landskap,
            Ingen övergödning, Levande sjöar och vattendrag, Ett rikt växt-
            och djurliv och Begränsad klimatpåverkan, för att nämna några.
            I motionen föreslår vi åtgärder för en ekologiskt hållbar och
            ökad livsmedelsproduktion inom jordbruket som bidrar till att
            vi i Sverige når våra nationella miljö- och klimatmål och stärker
            vår självförsörjning och vår djurvälfärd. När det gäller Vänsterpartiets
            förslag på åtgärder för att minska köttkonsumtionen samt för att
            minska jordbrukets miljöpåverkan på våra hav hänvisar vi till
            motion 2019/20:128 Minska köttkonsumtionen och motion 2019/20:1618
            Hållbara hav.
          </p>
          <head xml:id="i-TP49fv6RVX4wo1Chdc494b" type="h2">
            3.1 Nationell målsättning för bevarande av bördig åkermark
          </head>
          <p xml:id="i-57fF73Y3hNFc631sp6EFGK">
            Åkermarksarealen fortsätter att minska i Sverige och samtidigt
            ökar exploateringen av jordbruksmark. Med exploatering av jordbruksmark
            menas att bygga på marken eller använda den på ett sätt som gör
            att det inte går att odla där igen. Främsta skälet till att åkermarksareal
            försvinner är att marken inte längre brukas och växer igen. Samtidigt
            som detta sker har Sverige behov av att stärka sin självförsörjning
            av livsmedel. De ökade klimatförändringarna innebär därutöver
            att den odlingsbara marken globalt sett försvagas, vilket kommer
            att medföra ökat ansvar för Sverige att bidra till den globala
            försörjningen av livsmedel.
          </p>
          <p xml:id="i-Naex3ymDGtr2i7862gbkGk">
            Naturvårdsverket bedömer att det inte är möjligt att nå miljökvalitetsmålet
            Ett rikt odlingslandskap med i dag beslutade eller planerade styrmedel
            och förutsättningarna för att långsiktigt bevara jordbruksmarkens
            produktionsförmåga bedöms som otillräckliga. Tillståndet för många
            av odlingslandskapets arter och naturtyper är dessutom dåligt
            eller ogynnsamt. Näst efter skogen finns flest rödlistade arter
            i odlingslandskapet. Det är därför även nödvändigt att gynna fler
            bruksmetoder som bidrar till en hävd som stärker den biologiska
            mångfalden i jordbrukslandskap. Ett mer mosaikartat landskap med
            olika former av naturbete och minskad användning av bekämpningsmedel
            bör eftersträvas. Vänsterpartiet anser att den höga exploateringstakten
            av bördig åkermark, inte minst i södra Sverige, är mycket bekymmersam
            och inte förenlig med en långsiktigt hållbar livsmedelsförsörjning.
            Nya nationella styrmedel krävs för att minska exploateringen av
            jordbruksmark i kommunerna.
          </p>
          <p xml:id="i-C3sRjRTGW6AbUSARiay5ZM">
            Regeringen bör, för att minska exploatering av åkermark, återkomma
            med ett förslag till nationell målsättning för bevarande av bördig
            åkermark. Detta bör riksdagen ställa sig bakom och ge regeringen
            till känna.
          </p>
          <head xml:id="i-HrKt4E5JGLzURWxA5aNkQD" type="h2">
            3.2 Anta målsättning om 50 procent ekologisk produktion och stärk
            stödet
          </head>
          <p xml:id="i-DNmZRx4T1uapnCzjT4pMsz">
            I den nationella livsmedelsstrategin framgår att produktionen,
            den offentliga konsum­tionen och exporten av ekologiska livsmedel
            bör öka. Detta är en inriktning som Vänsterpartiet under lång
            tid drivit och vi välkomnar att den nu ingår i livsmedels­strategin.
            Regeringen har även antagit mål om att 30 procent av den svenska
            jordbruks­marken ska utgöras av certifierad ekologisk jordbruksmark
            2030 och att 60 procent av den offentliga livsmedelskonsumtionen
            ska utgöras av certifierade ekologiska produkter 2030. Vänsterpartiet
            anser att målsättningen för den offentliga livsmedelskonsumtionen
            är välavvägd och ambitiös men att produktionsmålet är för lågt.
          </p>
          <p xml:id="i-6hf2yRJPAfmY6hkpeqtTMv">
            Vänsterpartiet anser att det finns många vinster med ökad andel
            ekologiskt lantbruk som i dag uppgår till runt 20 procent. Det
            ökar den biologiska mångfalden och minskar utsläppen av bekämpningsmedel
            i grundvatten och vattendrag. Efterfrågan på ekolo­giska livsmedel
            är stor och ökad inhemsk ekologisk produktion skulle därmed stärka
            både konkurrenskraft och hållbarhet i vårt jordbruk. Ekologiskt
            lantbruk ger även djur i ökad utsträckning möjlighet till naturligt
            beteende och studier visar att innovationer som sker inom det
            ekologiska lantbruket även ger effekt på det konventionella jordbruket.
          </p>
          <p xml:id="i-J4YP8E8RerGNy97Wiw8Yh1">
            I Lantbrukarnas Riksförbunds (LRF) rapport Sverige som ekoland
            – analys av ekologiskt lantbruk i Sverige (2017) konstateras att
            Sverige skulle tjäna på mer ekolo­gisk produktion. I rapporten
            framgår att Sverige mycket väl skulle kunna ha 75 procent av arealen
            ekologisk på 10 års sikt. Strikt ekonomiskt skulle dock lönsamheten
            toppas när ungefär halva produktionen är ekologisk. Försäljningsvärdet
            skulle då öka med 4 miljarder kronor för ekologiska produkter.
            Det skulle också skapas 3 400 nya jobb i sektorn och lönsamheten
            skulle öka med 1 miljard kronor. Detta jämfört med om den ekologiska
            produktionen ligger kvar på dagens nivå. Rapporten konstaterar
            även att alla nuvarande konventionella producenter skulle vinna
            på en större omläggning oavsett om de går över till ekologisk
            produktion eller inte. I en av Jordbruksverket beställd rapport
            2019 konstateras även att en ekologisk lantbrukare i genomsnitt
            får 30 procent bättre betalt än en lantbrukare som odlar konventionellt.
            Sammanfattningsvis finns många goda skäl att öka målsättningen
            för certifierad ekologisk jordbruksmark 2030. Andelen ekologiskt
            odlad jordbruksmark varierar i nuläget kraftigt mellan länen.
            I Skåne understeg den 10 procent medan den uppgick till nästan
            40 procent i Jämtland under 2018.
          </p>
          <p xml:id="i-GjEvoY1UGeoqxfZ62xpUiX">
            Sverige bör anta mål om att 50 procent av den svenska jordbruksmarken
            ska utgöras av certifierad ekologisk jordbruksmark 2030. Detta
            bör riksdagen ställa sig bakom och ge regeringen till känna.
          </p>
          <p xml:id="i-MWdz16YcAZvzFZJLZor1fu">
            För att möjliggöra en ökad ekoproduktion föreslår vi både ökat
            omställningsstöd samt produktionsstöd för detta ändamål i Vänsterpartiets
            motion 2019/20:2693 Utgiftsområde 23 Areella näringar, landsbygd
            och livsmedel.
          </p>
          <head xml:id="i-4NKPpFEkqr4tDa2SEMhysZ" type="h2">
            3.3 Fasa ut användning av kemiska bekämpningsmedel
          </head>
          <p xml:id="i-R9iQMkJWsJ5LmWSXAj9kBP">
            Kemisk bekämpning är fortfarande den vanligaste bekämpningsmetoden
            mot oönskade växter och skadedjur inom jordbruket. Kemikalier
            från bekämpningen ger negativa effekter för den biologiska mångfalden
            och kan på både kort och lång sikt påverka människors hälsa. I
            Sverige och övriga Europa märks en minskning av såväl insekter
            som småfåglar i jordbrukslandskapet. Den utbredda användningen
            av kemiska bekämp­ningsmedel antas vara en av orsakerna. Vänsterpartiet
            anser att Sverige och EU måste prioritera att minska belastningen
            av kemiska bekämpningsmedel i jordbruket och skyndsamt fasa ut
            bekämpningsmedel som är skadliga för den biologiska mångfalden.
            Ett antal neonikotinoider har förbjudits inom EU men glyfosat
            har fått ett förnyat tillstånd. Glyfosat är det verksamma ämnet
            i Roundup som kan ha cancerframkallande effekter. I USA har två
            domstolar slagit fast att Roundup förorsakat fall av cancer och
            dömt tillverkaren Monsanto att betala stora skadestånd. Österrike
            blev i juli 2019 det första landet i EU som godkände ett totalförbud
            mot användningen av växtskydds­medlet. Enligt nyhetsbyrån Reuters
            avser Tyskland att förbjuda glyfosat från slutet av 2023.
          </p>
          <p xml:id="i-SWAqJWn9kRgwsJJvVRdTPP">
            I en undersökning av Naturskyddsföreningen 2017 konstaterades
            att samtidigt som en allt större andel av den svenska åkerarealen
            odlas ekologiskt, dvs. utan kemisk bekämpning, så har intensiteten
            med bekämpningsmedel över en femårsperiod ökat på den övriga arealen.
            Det totala antalet årliga hektar doser är lika stort som på 1980-talet
            med skillnaden att de i dag görs på en mycket mindre areal. Kemikalieinspektionen
            har konstaterat att samtidigt som det konventionella jordbruket
            blir intensivare ses en ökning av risken för negativa effekter
            på vattenlevande organismer. Myndigheten anser att det krävs genomgripande
            förändringar för att komma bort från det kemikaliebero­ende som
            livsmedelsproduktionen nu är beroende av, vilket förutsätter insatser
            för att utveckla och införa alternativ till kemisk bekämpning.
            Vänsterpartiet anser att Sverige, i likhet med ett antal andra
            europeiska länder, måste använda nationell reglering och förbud
            i större utsträckning för att fasa ut användningen av kemiska
            bekämpningsmedel och att en handlingsplan bör antas med detta
            syfte. Regeringen har visserligen under 2019 beslutat om en ny
            nationell handlingsplan för hållbar användning av växtskydds­medel
            för perioden 2019–2022. Handlingsplanen syftar på att riskerna
            ska minska och att skadliga växtskyddsmedel ska begränsas. Vänsterpartiet
            anser att en handlingsplan i stället bör antas som, baserat på
            försiktighetsprincipen, vidtar nationella åtgärder för att förbjuda
            potentiellt farliga växtskyddsmedel och fasa ut användningen av
            kemiska bekämpningsmedel.
          </p>
          <p xml:id="i-E1A8FzQZXLEpq2a3FofsY2">
            Sverige bör anta en handlingsplan för att fasa ut användning
            av kemiska bekämp­ningsmedel. Detta bör riksdagen ställa sig bakom
            och ge regeringen till känna.
          </p>
          <head xml:id="i-LcSE8fuQgjrnSLe47sAADg" type="h2">
            3.4 Inför en ny differentierad beskattning av växtskyddsmedel
          </head>
          <p xml:id="i-4pZQSvRQYrrEBzysGmZwMu">
            Utredningen om skatt på tungmetaller och andra hälso- och miljöfarliga
            ämnen samt översyn av bekämpningsmedelsskatten lämnade sitt betänkande
            2017. Där konstaterar utredningen att en förändrad skatt på kemiska
            växtskyddsmedel kan vara lämplig som kompletterande styrmedel.
            En ny differentierad skatt föreslås med tre riskbaserade produktkategorier,
            varav kemiska växtskyddsmedel som endast innehåller verksamma
            ämnen med låg risk ska vara skattebefriade. Enligt utredningen
            ändrar skatteförslaget prisrelationen mellan produktkategorierna
            och bör leda till minskade miljö- och hälsorisker.
          </p>
          <p xml:id="i-SvW4cq65WK8X5G9nm5qf6J">
            Vänsterpartiet anser att det är mycket angeläget att Sverige
            får en bättre beskattning av bekämpningsmedel då dagens beskattning
            har liten miljöeffekt. På sikt anser vi att kemiska bekämpningsmedel
            bör fasas ut men innan en sådan utfasning kan ske är det av stor
            vikt att beskattningen är funktionell. Vi anser att utredningens
            förslag på differenti­erad beskattning är bättre än den nuvarande
            men vi bedömer att dess styrande effekt kan vara för liten. Danmark
            har en betydligt starkare lagstiftning där skatten ökar med medlets
            giftighet, vilket lett till att lantbrukare byter till mindre
            giftiga medel. Vänsterpartiet ser ett stort behov av att en differentierad
            beskattning av växtskydds­medel införs i Sverige, som i likhet
            med den som finns i Danmark ökar med medlets giftighet. Den danska
            skatten differentieras efter bekämpningsmedlets belastningsfaktor
            som minskade riskerna till lägst kostnad för lantbrukaren.
          </p>
          <p xml:id="i-N71fWZtUbxjwrsZdLhNZ2m">
            Regeringen bör återkomma med förslag på differentierad beskattning
            av växtskydds­medel enligt liknande modell som den danska bekämpningsmedelsskatten.
            Detta bör riksdagen ställa sig bakom och ge regeringen till känna.
          </p>
          <head xml:id="i-CH9oQbyxwz23PVc2BCZc1H" type="h2">
            3.5 Stärk stödet till jordbrukets klimatanpassning
          </head>
          <p xml:id="i-Hk9o8Bn39rZzuhogrru8Tu">
            Klimatförändringen leder till förändrad nederbörd och ökad frekvens
            av extremväder. Risken för skyfall ökar, samtidigt som längre
            perioder av torka blir vanligare. Detta kommer att ställa andra
            krav än tidigare på jordbrukets vattenhantering, som diken, dränering,
            invallningar, bevattningssystem och även i förhållande till grundvatten,
            naturliga vattendrag, småvatten och våtmarker. När förändringar
            genomförs är det viktigt att tänka på att inte försämra förutsättningarna
            för vattentillgång, våtmarker och grundvatten. Ökade kostnader
            för jordbrukets vattenhantering är en konsekvens av ett förändrat
            klimat. Dagens vattenanläggningar inom jordbruket är ofta byggda
            efter tidigare rådande klimatförutsättningar. Vänsterpartiet vill
            därför införa ett statligt stöd för investeringar och åtgärder
            inom jordbruket som stärker jordbrukets hållbara vatten­hantering
            i ett förändrat klimat och som därmed bidrar till att stärka vår
            självförsörj­ningsgrad gällande livsmedelsproduktion. Vi föreslår
            ett nytt stöd för detta ändamål i Vänsterpartiets motion 2019/20:2693
            Utgiftsområde 23 Areella näringar, landsbygd och livsmedel.
          </p>
          <head xml:id="i-2CZH3z9uHgds9JcEQo7iiv" type="h2">
            3.6 Stärk jordbrukets kretslopp och minska näringsläckaget
          </head>
          <p xml:id="i-6EMRkU9g9ybWQBSfSEvsLu">
            BalticSea2020 driver sedan 2010 ett långsiktigt projekt forsknings-
            och åtgärdsprogram för att finna teknologier och metoder som kan
            minimera riskerna för läckage av närings­ämnen från stallgödsel.
            Gödsel har i alla tider använts som näring för växter men i takt
            med en allt mer industriell djurhållning har många stora gårdar
            inte tillräckligt med mark för att få avsättning för den egna
            gödseln. Det innebär att kretsloppet bryts och att dessa gårdar
            riskerar att bli utsläppskällor av fosfor (P) och kväve (N) och
            därmed bidragande till bl.a. övergödning. För att åtgärda detta
            problem har BalticSea2020 sedan 2013 startat ett storskaligt demonstrationsprojekt
            i Polen för att minska näringsläckaget på en stor grisgård. Projektet
            visar att det går att genomföra åtgärder som innebär ett kretslopp
            av näring. Vänsterpartiet anser att åtgärder måste vidtas för
            att successivt och på sikt lämna den industriella djurhållningen
            för att minska miljöbelastning och stärka djurskyddet. De problem
            den storskaliga djurproduktionen för närvarande orsakar måste
            dock hanteras. Även i Sverige finns problem med överskott av näring
            i t.ex. södra Sverige och i Mälardalen.
          </p>
          <p xml:id="i-T9znMF2xyLTUe83r5UYtEa">
            Regeringen bör tillse att möjligheterna att införa tekniker för
            att binda kväve och separera fosfor från gårdar med industriell
            köttproduktion utreds. Detta bör riksdagen ställa sig bakom och
            ge regeringen till känna.
          </p>
          <head xml:id="i-HadGBrgQYCECPH86SJSsk7" type="h2">
            3.7 Stärk Sveriges självförsörjning av livsmedel
          </head>
          <p xml:id="i-SAJ9NqQZvxCAPW6CuZvw9n">
            Vänsterpartiet anser att det är bekymmersamt att Sverige har
            en självförsörjningsgrad på endast ca 50 procent när det gäller
            livsmedel. En ökad självförsörjningsgrad skulle göra oss bättre
            rustade vid kriser och extremväder samt minska vårt importberoende.
            Även i Försvarsberedningens rapport Motståndskraft (Ds 2017:66)
            konstateras att en ökning i produktion av livsmedel i Sverige
            kan i förlängningen skapa förutsättningar för att för­bättra livsmedelsberedskapen.
            Det skulle enligt vår uppfattning även ge oss förutsätt­ningar
            att stärka både produktion och konsumtion av hållbar mat, dvs.
            mat som i större utsträckning är växtbaserad, närproducerad, ekologisk
            och på sikt fossilfri. Vi anser att Sverige bör anta en nationell
            målsättning om en självförsörjningsgrad på livsmedel i nivå med
            Finlands på ca 80 procent. Har Finland möjlighet att ha en sådan
            självförsörj­ningsgrad på livsmedel så vore det fullt möjligt
            även för Sverige.
          </p>
          <p xml:id="i-7XpqHEyUWnFH8sLw7w56MX">
            Sverige bör anta en nationell målsättning om en självförsörjningsgrad
            på livsmedel på minst 80 procent. Detta bör riksdagen ställa sig
            bakom och ge regeringen till känna.
          </p>
          <head xml:id="i-M5Tau3vXZvRCq1hfjD63Ff" type="h2">
            3.8 Se över förutsättningar för regionala center för beredskapslivsmedel
          </head>
          <p xml:id="i-RqLbSg7S4ZvazuVGj7iEHp">
            I Naturvårdsverkets Fördjupad utvärdering av miljömålen 2019
            presenterade ett flertal myndigheter genom samverkan ett antal
            förslag till regeringen för att stärka möjlig­heterna att nå våra
            miljömål. Myndigheterna, däribland Naturvårdsverket, Skolverket,
            Myndigheten för samhällsskydd och beredskap och Försvarsmakten,
            föreslår att en pilotstudie bör genomföras där naturbruksgymnasier
            testar att producera beredskaps­livsmedel löpande på ett hållbart
            sätt baserat på de lokala kretsloppen. Förslaget motiveras av
            att en fossil- och giftfri livsmedelsproduktion baserad på inhemsk
            tillverkning av insatsmedel dramatiskt skulle minska importberoendet
            och därmed öka motståndskraften mot störningar. De tekniska lösningarna
            för att ställa om till ett fossilfritt lantbruk finns i dag men
            det produceras inte tillräckliga mängder av vare sig alternativa
            drivmedel eller gödsel för att genomföra en omställning. Genom
            förslaget bedömer Naturvårdsverket att positiva effekter för miljön
            kan uppnås genom att det, förutom att lokal fossil- och giftfri
            produktion stimuleras, även kan stimulera genetisk mångfald samt
            användande av alternativa brukningsmetoder.
          </p>
          <p xml:id="i-XmLWfa9bYSuaMeLVABdfJm">
            Regeringen bör ge berörda myndigheter i uppdrag att genomföra
            en pilotstudie där naturbruksgymnasier testar att producera beredskapslivsmedel
            löpande på ett hållbart sätt baserat på de lokala kretsloppen.
            Detta bör riksdagen ställa sig bakom och ge regeringen till känna.
          </p>
          <head xml:id="i-RQhSrBZY1BvuJB6W8d6XUT" type="h2">
            3.9 Stärk produktionen av växtbaserad mat
          </head>
          <p xml:id="i-3Boi57ikFoV2TGw3Ng5DBo">
            FN:s klimatpanel IPCC publicerade i augusti 2019 rapporten Climate
            Change and Land. Rapporten konstaterar att jord- och skogsbruket
            hotar både klimatmålen och den biolo­giska mångfalden. Det räcker
            inte att lösa klimatkrisen enbart genom att minska koldi­oxidutsläpp
            från bilar, flyg och industrier. Enligt rapporten krävs en global
            jordbruks­revolution och ändrad kosthållning, bl.a. genom att
            minska matsvinn och äta mindre kött, för att undvika svältkriser
            och skapa en hållbar värld. Konsumtion av hälsosamma och hållbara
            dieter, som de som är baserade på grövre spannmål, baljväxter
            och grönsaker, nötter och frön, skapar enorma möjligheter att
            reducera växthusgasutsläpp enligt rapportförfattarna.
          </p>
          <p xml:id="i-RssAt6wSQiG1CrTCgVeXxb">
            Genom att verka för minskad köttkonsumtion i Sverige får vi möjligheter
            att se till att det kött som konsumeras kommer från djur som behandlats
            på ett mer etiskt sätt och att importerat kött ersätts av växtbaserad
            mat eller kött producerat lokalt i Sverige. Vänsterpartiet anser
            att det behövs stärkt stöd för att genom åtgärder främja produktion
            och förädling av växtbaserade livsmedel inom ramen för landsbygdsprogrammet.
            Det kan handla om utveckling av nya livsmedel, nya odlingsmetoder
            samt stärkt produk­tionsstöd för växtbaserade livsmedel. En mångfald
            av grödor minskar risker och jordbrukets sårbarhet. En ökad konsumtion
            av växtbaserade livsmedel samt minskad köttkonsumtion har stor
            betydelse för klimatomställningen och stärkta nationella produktionsvillkor
            kan därmed möta en växande efterfrågan genom stärkt självförsörj­ningsgrad
            av dessa livsmedel. Vi föreslår därför stärkt stöd för produktion
            av växt­baserad mat i Vänsterpartiets motion 2019/20:2693 Utgiftsområde
            23 Areella näringar, landsbygd och livsmedel.
          </p>
          <head xml:id="i-ApdGeZiC4vRNtaRUmn5yRg" type="h2">
            3.10 Stärk stödet för värdefulla betesmarker
          </head>
          <p xml:id="i-RR52DVpSpYQuNg7SVXkhiU">
            Betesmarkerna står för en stor del av odlingslandskapets natur
            och kulturvärden. Arealen betesmark har minskat kraftigt i Sverige
            de senast hundra åren och lantbrukare som sköter marker med slåtter
            och betesdjur kan i dag söka ersättning för det arbete de utför
            och som ger kollektiva nyttigheter för oss alla. Det finns ca
            450 000 ha betes­marker i Sverige. Ungefär 150 000 ha av dessa
            är betesmarker med särskilda värden för biologisk mångfald. Vänsterpartiet
            vill öka miljöstödet för de lantbrukare som sköter betesmarker
            med dessa värden. Ett ökat stöd stimulerar de lantbrukare som
            redan har denna skötsel av markerna att fortsätta och ger dessutom
            incitament för fler att bedriva bete med dessa värden. Med stödet
            stärks våra möjligheter att nå ett flertal miljömål och det stärker
            förutsättningarna för ökad självförsörjningsgrad av livsmedel
            då stöden även är en viktig del av lönsamheten för de som har
            nötköttsproduktion. Miljöersättningen motiveras även av att det
            är lägre tillväxt på djur som går på betesmarker jämfört med betesvallar.
            Mer om vårt utökade stöd för detta ändamål finns i Vänsterpartiets
            motion 2019/20:2693 Utgiftsområde 23 Areella näringar, landsbygd
            och livsmedel.
          </p>
        </div>
        <div xml:id="i-3W3PEUGe9QDjb51x4sQLdT" type="signatureBlock">
          <list xml:id="i-E7rgJMQR79nZEtAaHxvXRY">
            <item xml:id="i-JYNKFwVfT1ummvCU1byvx2" who="i-KNRqa17M8avm4WSafSQiUy" type="signature">
              Elin Segerlind (V)
            </item>
            <item xml:id="i-RcXsjNei2ZSWhf6EGjzBPJ" who="i-Srv2XCR7hGVyZ66wLkW6ad" type="signature">
              Lorena Delgado Varas (V)
            </item>
            <item xml:id="i-B8ARNPYTd2CRyCscScHr4H" who="i-6CAgZyR6FvVqYZHQfCw5HJ" type="signature">
              Hanna Gunnarsson (V)
            </item>
            <item xml:id="i-9cYHJggcgNoU15iPohKVBC" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-Pu7tLyLX2F6bccjEq3qS19" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-REPAk82MhMWRrbN1N9fzLz" who="i-JZgLiagTc1Uwgw1yzLWrSS" type="signature">
              Birger Lahti (V)
            </item>
            <item xml:id="i-Rn9fFXV8oc1US4h4mnZSdR" who="i-CgLZxiLTqtr669ULBLHcuK" type="signature">
              Yasmine Posio (V)
            </item>
            <item xml:id="i-U7ZvcqZ8pJaifbyEsdSSZD" who="i-HG8uLqLT7SnwSx5YRobkVr" type="signature">
              Håkan Svenneling (V)
            </item>
            <item xml:id="i-MBaQYfqAqTkNZk75KsGuZ9" who="i-G9GHaoV5TJoYjtjUJ6EXYj" type="signature">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
