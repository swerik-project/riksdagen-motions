<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1914-a-ak--00251">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__251/mot_1914_a_ak__251-001.pdf"/>
      <div xml:id="i-SdSauRLR2wwYTGyeF91jqr" type="motHeader">
        <div xml:id="i-Fsybo9FeeVHrCV1HK9E3SN" type="motTitle"/>
        <div xml:id="i-5ZfPEHRvdBDMar1aFBd6Db" type="motSubmissionInfo"/>
      </div>
      <div xml:id="i-WwrEPXkbEFKe5zHFm622BV" type="motBody">
        <div xml:id="i-ADmj5sif35VDYqBvwnXdFj">
          <p xml:id="i-4ZFPPpVmRxhNpUygDwGdgp">
            Motioner i Andra kammaren, Nr 251. 5
          </p>
          <p xml:id="i-RdS1k655TBuGFb24MvbXSG">
            Nr 251.
          </p>
          <p xml:id="i-4CsngJ4gxDJaxXxQprXC8q">
            Av herr Sandler, om skrivelse till Kungl. Maj:t angående ändring
            i stadgade villkor för rätt att inskrivas vid uni- versitetet
            och där avlägga examen.
          </p>
          <p xml:id="i-QU5GryQKP3xqyaZvUgbAPK">
            Universitetets uppgift är, enligt statuterna, »att meddela en
            på veten- skaplig forskning grundad undervisning i de delar av
            det mänskliga ve- tandet, som falla inom området för universitetets
            organisation. Universitet har att i samband härmed sörja för den
            examination, varom i särskilda för de olika fakulteterna utfärdade
            examensstadgor är förordnat.» Rätten att begagna sig av denna
            universitetsundervisning står emel- lertid ingalunda öppen för
            varje medborgare, som därför äger intresse och nödiga förutsättningar.
            Icke heller tillkommer rätten att avlägga viss exa- men varje
            person, som är i besittning av de för själfva examensprovets avläggande
            behövliga kunskaperna. I universitetsstatuternas $ 88 stadgas:
            »1. Den, som ankommer till universitetet för att där sågom stude-
            rande inskrivas, skall inom åtta dagar efter ankomsten anmäla
            sig hos rek- tor och därvid förete vederbörligt prästbevis samt
            betyg över avlagd stu- dentexamen (mogenhetsprövning) — — — 2.
            Utan nämnda examensbetyg får endast den inskrivas såsom stu- derande,
            vilken förut i samma egenskap blivit i behörig ordning inskriven
            vid och tillhör annat svenskt statsuniversitet eller karolinska
            mediko-kirur- giska institutet och däröver företer vederbörligt
            betyg eller som behörigen styrker sig vara studerande vid utländskt
            statsuniversitet och av det mindre konsistoriet erhållit tillstånd
            till inskrivning; gällande dock om rätt till inskrivning för studerande
            från vissa utländska undervisningsanstalter sär- skilt meddelade
            bestämmelser.» I de olika examensstadgorna föreskrives, där icke
            särskilda ytterligare
          </p>
          <pb facs="riksdagen-motions-pdf/data/1914/mot_1914_a_ak__251/mot_1914_a_ak__251-002.pdf"/>
          <p xml:id="i-QwxAfxRp78zMHYYpN2WgGh">
            6 Motioner i Andra kammaren, Nr 251.
          </p>
          <p xml:id="i-4MgFLznLGS7PFT8g4u2oiP">
            begränsningar äro stipulerade, att behörighet att avlägga viss
            examen till- kommer envar, som avlagt studentexamen. Godkänd mogenhetsprövning
            är sålunda föreskriven som kategoriskt villkor såväl för inskrivning
            vid universitet — från de utländska stude- rande skall här alldeles
            bortses — som för de olika examinas avläggande. Denna kategoriska
            bestämmelse står icke i god överensstämmelse med vare sig de enskilda
            medborgarnes eller samhällets intressen. Den för veten- skapliga
            studier intresserade medborgaren kan med fullt fog framställa
            det kravet, att tillträdet till de med allmänna medel underhållna
            veten- skapliga anstalterna icke får avspärras med andra begränsningar
            än dem, som ligga i sakens natur eller påkallas av sådana samhällsintressen,
            för vilka den enskildes måste vika. Är det icke ett orimligt förhållande,
            att en för bedrivande av vetenskapliga studier i ett visst ämne
            kanske särde- les väl utrustad person skall avstängas från det
            allmännas anstalter blott därför att han icke varit i tillfälle
            eller ej velat underkasta sig att undergå en mogenhetsprövning,
            omfattande hans studier alldeles ovidkommande, för deras fruktbärande
            bedrivande likgiltiga ämnen? Är det icke vidare en obillighet
            mot den enskilde, som icke ekvivaleras av någon synbar samhällelig
            fördel, att man exempelvis förvägrar en framstående fysiker eller
            kemist rätten att med ett examenspapper bestyrka sina kunskapers
            omfattning därför att han vid en mogenhetsprövning underkänts
            i kris- tendomskunskap eller andra långt utanför hans studieområde
            liggande äm- nen? Att inga vetenskapens intressen härav befordras
            torde vara utan vidare uppenbart. Svårt är ock att se vilka andra
            samhälleliga intressen som kunna vara betjänta med att i sådana
            fall stänga examensrätten eller göra den tillgänglig blott på
            en ytterligt sällan använd dispensväg. Det samhälleliga intresse,
            som i denna angelägenhet borde göra sig starkast gällande, är
            intresset att tillförsäkra samhället ett rikt och gott urval av
            kandidater till olika befattningar i det allmännas tjänst, att
            be- reda utrymme åt lovande vetenskapliga anlag och skapa tillfällen
            till ve- tenskaplig vidarebildning åt alla, som i sin dagliga
            gärning kunna göra den fruktbärande. Men förutsättningen är då
            ock, att studentexamensmu- ren omkring universitetet nedbrytes.
            Under de senaste åren ha talrika röster höjts för att bereda åtmin-
            stone en grupp utanför studenternas krets tillträde till universitetet,
            näm- ligen folkskollärarkåren. Det kan emellertid med fog frågas:
            varför skulle universitetet öppnas allenast för intresserade medlemmar
            av denna kår? Skall man vidga ramen för universitetens verkningskrets
            och sålunda söka till samhällets bästa utnyttja befintliga anlag
            och intressen, bör man alldeles
          </p>
          <pb facs="riksdagen-motions-pdf/data/1914/mot_1914_a_ak__251/mot_1914_a_ak__251-003.pdf"/>
          <p xml:id="i-5LLs1YRmdY1CQ7Yp243cT6">
            Motioner i Andra kammaren, Nr 251. 7
          </p>
          <p xml:id="i-3jNxvvcuYLF9KWWXmLdQ4s">
            avgjort från början öppna universitetets portar för alla, utan
            avseende på om de avlagt vare sig studentexamen eller folkskollärareexamen.
            Den enda begränsning, som kunde anses påkallad, vore den, som
            är grundad i sakens natur: för att bedriva vetenskapliga studier
            i ett eller flera ämnen behövas vissa förkunskaper. Avsikten med
            att föreskriva studentexamen som inträdesvillkor kan icke gärna
            ha varit någon annan än att vinna en garanti i detta avseende.
            Och gentemot ett förslag att avlägsna studentmonopolet på högre
            vetenskaplig bildning invändes givetvis, att man därmed skadar
            vetenskapen genom att medverka till sänkning av de studerandes
            kunskapsnivå. Så behöver emellertid ingalunda vara fallet. Kunskapsnivån
            kan i stället, om man så anser behövligt, höjas samtidigt med
            att studentexamensvillkoret borttages. Studentexamen ger i själva
            verket en ofta nog så klen garanti för att de reella förutsättningarna
            föreligga för vetenskapliga studier. Nu för- spörjes ock i universitetskretsar
            starka uttryck härför. Med bortvalsrätten följer, att en studerande
            mycket väl kan ha i skolan valt bort just det ämne, han sedan
            upptager studier i vid universitetet, eller ock ett annat ämne,
            vari kunskaper oundgängligen krävas. En sådan studerande blir
            dock utan vidare inskriven. En annan däremot, om än aldrig så
            väl ut- rustad inom sitt fackområde, men utan betyg på aflagd
            mogenhets- prövning, måste avvisas. Bör det icke kunna medgivas,
            att detta system ingalunda innebär en god grundläggning av universitetsstudierna?
            Härpå kan näppeligen rådas bot genom att helt enkelt återgå till
            de äldre, mera rigorösa bestämmelserna om studentexamen. Genom
            linjeuppdelningen på gymnasialstadiet får man väl anse, att illusionen
            om cn genom mogenhets- prövningen bestyrkt allmänbildning är definitivt
            uppgiven. Då emellertid rätten att vid universitetet studera och
            avlägga examen i det ena eller andra ämnet icke konsekvent göres
            beroende av om just detta och för det- samma behövliga hjälpämnen
            på skolstadiet behörigen studerats, så har studentexamen icke
            den betydelse som förkunskapernas garantistämpel, vilken allenast
            skulle kunna motivera dess bibehållande som inträdesvill- kor
            vid universitetet. Långt rationellare skulle då vara att lämna
            envar rätt att låta in- skriva sig vid universitetet och, i den
            mån sakens natur det kräver, fast- ställa förprövningar vid universitetet
            i varje särskilt ämne (eller eventuellt grupp av ämnen). Klart
            är ju nämligen, att t. ex. seminarieövningar och därmed jämförliga
            grenar av universitetsundervisningen skulle till kvaliteten lida,
            om deltagarnes förkunskaper' äro dåliga och alltför ojämna. Men
            häremot skänka nuvarande bestämmelser ingen effektiv garanti.
            Om där-
          </p>
          <pb facs="riksdagen-motions-pdf/data/1914/mot_1914_a_ak__251/mot_1914_a_ak__251-004.pdf"/>
          <p xml:id="i-LyKJaE1SBu43p5755w8htX">
            8 Motioner i Andra kammaren, Nr 251.
          </p>
          <p xml:id="i-DSepRsQbwhiKjZrBK7LShZ">
            emot för varje ämne fastställdes vilka olika förkunskaper, som
            oundgäng- ligen erfordras för detta ämnes studium och förekomsten
            av sådan utröntes genom lämpligt anordnad förprövning, skulle
            man vinna dels en bättre grund för det vetenskapliga arbetet,
            dels att dugande förmågor, som nu utestängas, finge komma till
            sin rätt. Där så befinnes tillräckligt, må då avgångsbetyg från
            allmänt läroverk kunna äga vitsord. Givetvis måste man härvid
            förutsätta, att ingenting utelämnas i förprövningen, som är för
            undervisningens rationella tillgodogörande verkligen behövligt
            och att ingen- ting medtages, som icke är nödvändigt. Helt naturligt
            måste vid uppgö- rande av sådana förkunskapskrav hänsyn tagas
            till förkunskapernas an- vändning, så att t. ex. av en kemist
            självfallet måste fordras förmåga att begagna utländsk litteratur,
            men ingalunda någon rent filologisk utbildning. Vad förkunskapskraven
            beträffar, kan det visa sig, att vid studier, som avse vissa befattningar,
            vilka kräva bestämda ämneskombinationer, får för- faras annorlunda
            än vid studier, som avse rent vetenskaplig förkovran i ett eller
            flera ämnen. Med en sådan omläggning torde också bland annat böra
            följa, att studerande berättigas avlägga examen i endast ett ämne,
            därest ej kompetenskraven till viss befattning kräva flera ämnens
            samman- förande. En naturlig invändning gentemot här skisserade
            omläggning, som i någon mån innebär ett återupplivande av den
            äldre ordning, då student- examen avlades vid universitetet, är,
            att universitetets arbetsbörda skulle bli alltför stor. Det bör
            dock uppmärksammas, att fortfarande som bittills det största antalet
            universitetsstuderande säkerligen komma från läroverken med där
            avlagd avgångsprövning bakom sig, och att det största antalet
            av dessa endast i något enstaka ämne kunna behöva underkastas
            förpröv- ning. Fråga är, om ej den arbetsbörda, som i vart fall
            skulle tillkomma, samtidigt innebär ett avsevärt underlättande
            av den högre vetenskapliga utbildningen, om blott behövliga arbetskrafter
            kunna inom universitetet avses för ändamålet. Sådana torde kunna
            erhållas, därest denna omlägg- ning kombineras med ett sådant
            även ur andra synpunkter önskvärt bättre ordnande av docentinstitutionen,
            att nödigt antal docenter erhålla en något fastare ställning och
            i kraft därav även kunde påläggas dessa arbetspresta- tioner.
            Att verkställa förprövning av dem, som vilja deltaga i seminarie-
            eller andra vetenskapliga övningar, vore en naturlig uppgift för
            en docent- kår, som samtidigt beredes en tryggare ekonomisk ställning.
            Såsom redan av nu framhållna synpunkter framgår, kräves givetvis
            omsorgsfull undersökning, under vilka betingelser villkoret om
            avlagd studentexamen för universitetsstudier och universitetsexamina
            må kunna
          </p>
          <pb facs="riksdagen-motions-pdf/data/1914/mot_1914_a_ak__251/mot_1914_a_ak__251-005.pdf"/>
          <p xml:id="i-NFnWecRMuUYu5Nont5Yyp">
            Motioner i Andra kammaren, Nr 251. 9
          </p>
          <p xml:id="i-Jj1dc4uNGBwmftXnjckJei">
            borttagas. En sådan undersökning torde ge till resultat, att
            ett formellt friare tillträde till universiteten bör kunna medföra
            kraftigare befrämjande av vetenskaplig forskning, bättre tillgodogörande
            för samhällets bästa av folkets intellektuella krafter, oavsett
            om de hallstämplats i läroverk och andra skolor eller tränats
            i mödosam självbildning, och giva universiteten den ställning
            dem med rätta borde tillkomma — att ej blott vara topp- punkter
            på den »lärda» skolans byggnad, utan centralpunkterna för folkets
            hela andliga liv. På grund av vad sålunda anförts, hemställes
            härmed,
          </p>
          <p xml:id="i-M1T9LTgTHbCCQDGzbJyKnb">
            att riksdagen i skrivelse till Kungl. Maj:t måtte anhålla om
            undersökning, under vilka förutsättningar gällande förordningar
            om statens universitet i det av- seendet må förändras, att betyg
            över avlagd student- examen icke vidare kräves som ovillkorlig
            förutsättning för rätten att varda vid universitetet inskriven
            och där få avlägga examina.
          </p>
          <p xml:id="i-KuhFZ7cMwEhSyVzr5xKY3a" type="date">
            Stockholm den 4 februari 1914.
          </p>
          <div xml:id="i-K2MQFqumG7RA5Ld3xMjxBG" type="signatureBlock">
            <list xml:id="i-LAxnMZt4VXVfLe7X9Kjfvz">
              <item xml:id="i-J9ad2NUHz1QwFDnBs47TCi" who="i-9iqLBgdAYEoR244dkazyYj" type="signature">
                Rickard Sandler
              </item>
            </list>
          </div>
          <p xml:id="i-QuckKXHf5s2fJps4p3rCCc">
            Bihang till riksdagens protokoll 1914. 4 saml. 116 häft. (Nr
            250—251). 2
          </p>
        </div>
      </div>
    </body>
  </text>
</TEI>
