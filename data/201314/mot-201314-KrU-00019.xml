<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00019">
  <teiHeader>
    <fileDesc>
      <titleStmt>
        <title>med anledning av prop. 2013/14:191 Med fokus på unga – en politik för goda levnadsvillkor, makt och inflytande</title>
        <author corresp="i-SNtv8jZRB19Jr8oegj1mGK">av Esabelle Dingizian m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:191 Med fokus på unga – en politik för goda levnadsvillkor, makt och inflytande</title>
          <idno type="rdwebb">H102Kr19</idno>
          <rs type="number">Kr19</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr19/text</ref>
          <ref type="dokument_url_html">http://data.riksdagen.se/dokument/H102Kr19</ref>
          <ref type="dokumentstatus_url_xml">http://data.riksdagen.se/dokumentstatus/H102Kr19</ref>
          <ref type="doc">http://data.riksdagen.se/fil/12A0FA40-392E-4E2E-8F72-302A705F75D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DhHgBeSfWnd6dF8SYjGhYi" type="basedOn"/>
        <correspContext corresp="i-DhHgBeSfWnd6dF8SYjGhYi">
          <ref>Proposition 2013/14:191</ref>
        </correspContext>
        <correspAction xml:id="i-MtfBWTKp2S7s7NC4Gg33Q1" type="signed"/>
        <correspContext corresp="i-MtfBWTKp2S7s7NC4Gg33Q1">
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-Xw3dNbwa4hjDiSrSfFCZsz"/>
        </correspContext>
        <correspAction xml:id="i-MqNQDoi1XcZZxxeHRFsJ47" type="referral">
          <date when="2014-04-25"/>
        </correspAction>
        <correspAction xml:id="i-VV4QUZXj2mcgrn1mjz9tpc" type="referral">
          <date when="2014-04-25"/>
        </correspAction>
        <correspAction xml:id="i-VPTSQyc5mWuureh2c6fe8U" type="dismissal">
          <date when="2014-04-16"/>
        </correspAction>
        <correspAction xml:id="i-4ScGDaGQmZgec6xbeNoUYG" type="dismissal">
          <date when="2014-04-16"/>
        </correspAction>
        <correspAction xml:id="i-8k22ajL2HfSFkhHPgXmHwz" type="submission">
          <date when="2014-04-09"/>
        </correspAction>
        <correspAction xml:id="i-6PktGuDEyjkH3W8ufeQ8kQ" type="transfer">
          <date when="2014-04-09"/>
        </correspAction>
        <correspAction xml:id="i-3Ar3tA5H2Se3osPMbrYmcp" type="assigned"/>
        <correspContext corresp="i-3Ar3tA5H2Se3osPMbrYmcp">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-B8JNYdC2rcbWeRzgqs3D1h">
            Förslag till riksdagsbeslut
          </head>
          <list style="ol">
            <item xml:id="i-7LGUW53DoR7sGN2Au3rHy9">
              Riksdagen tillkännager för regeringen som sin mening vad som
              anförs i motionen om att den nya målformuleringen för ungdomspolitiken
              ska vara: Alla ungdomar ska ha rätt till verklig välfärd och goda
              levnadsvillkor, makt att forma sina liv och ges faktiskt inflytande
              över samhällsutvecklingen.
            </item>
            <item xml:id="i-QZjNuBaFeHQ4VqbWUBT8Av">
              Riksdagen tillkännager för regeringen som sin mening vad som
              anförs i motionen om att tillsätta en utredning som närmare ser
              över stödet till ungdomsorganisationer och ungdomsverksamhet.
            </item>
            <item xml:id="i-5Dpwk3WXZPjdsf81i5L7Yq">
              Riksdagen tillkännager för regeringen som sin mening vad som
              anförs i motionen om åtgärder för ungdomar utanför gymnasieskolan.
            </item>
          </list>
        </div>
        <div type="motContent">
          <head xml:id="i-4Vx5HgCb9D5zUMP89mjBC7" type="h1">
            Inflytande
          </head>
          <p xml:id="i-DPJKq9X4NJwMs3eUGJA3KU">
            Miljöpartiet de gröna vill att alla unga ska ha samma livschanser
            och förutsättningar att forma egna, självständiga liv, komma in
            på arbetsmarknaden, kunna leva på sin lön och skaffa eget boende.
            Unga människors kompetens och förmåga måste tillvaratas. Vi vill
            ge alla unga framtidstro och möjlighet att göra fria val.
          </p>
          <p xml:id="i-JH4vdSypxPavZidBZEJTYc">
            Enligt artikel 12 i barnkonventionen har barn rätt till inflytande
            och delaktighet. Artikeln fastslår att det enskilda barnet har
            rätt att göra sin röst hörd i frågor som berör barnet, exempelvis
            vid val av skola eller i samband med en vårdnadstvist. Artikeln
            inrymmer också en skyldighet att finna strukturer för hur barn
            och unga kan göras delaktiga i övergripande beslutsprocesser,
            såsom i planeringen av ett nytt bostadsområde eller prioriteringen
            av fritidsverksamheter.
          </p>
          <p xml:id="i-R6DTSEMrEFUaByyPYfV23Z">
            Målet för ungdomspolitiken har varit att ge ungdomar verklig
            makt. Med det avses att unga ska ha möjlighet att påverka både
            samhällsutvecklingen i stort, sina egna liv och sin närmiljö.
            Ungdomar ska ha inflytande eftersom det är en demokratisk rättighet,
            men också för att ungdomars kunskaper och erfarenheter är en värdefull
            resurs.
          </p>
          <p xml:id="i-9zZYYYygchGEDZrQXS2PSv">
            Miljöpartiet har sedan partiet bildades drivit frågan om barn
            och ungas inflytande. Alla politiska beslut borde först analyseras
            utifrån hur de påverkar våra barn. Vi vill generellt sett ge ungdomar
            större inflytande i samhället. För att öka möjligheterna för dagens
            unga att engagera sig och påverka vårt framtida samhälle vill
            vi sänka rösträttsåldern till 16 år.
          </p>
          <p xml:id="i-ArmZ1VrXPdRLHmyounqf5s">
            De flesta ungdomar mår bra och har själva möjligheten att forma
            sina liv. Ungdomar är en heterogen grupp, som har några gemensamma
            nämnare, exempelvis att de flesta går igenom grund- och gymnasieskolan
            och sedan förväntas studera vidare och/eller etablera sig på bostads-
            och arbetsmarknaden. Skillnaderna inom gruppen är dock tydliga
            när det kommer till sociala villkor och möjlighet till samhällsetablering.
            Unga utan fullföljd gymnasieskola, särskilt unga män, har betydligt
            svårare att etablera sig i samhället. Unga kvinnor och hbtq-personer
            har betydligt sämre psykisk hälsa än genomsnittet. Unga med utländsk
            bakgrund löper större risk för att utsättas för diskriminering
            och hedersrelaterat våld. Dessa skillnader måste vi ha i åtanke
            när vi föreslår åtgärder som ska vara så effektiva som möjligt;
            det går inte att bara ha generella åtgärder riktade mot ungdomsgruppen
            som helhet. Det är positivt att propositionen också innehåller
            förslag på riktade åtgärder mot olika grupper av ungdomar. Det
            är däremot negativt att regeringen knappt har några extra resurser
            till de nya åtgärder som föreslås.
          </p>
          <head xml:id="i-EjnTr4ztS4pQ4r7YKZqYWb" type="h1">
            Ungdomars möjlighet till etablering
          </head>
          <p xml:id="i-EnejAvtUdHKz4WfrvjXqu7">
            Ungdomsarbetslösheten är högre i Sverige än i andra jämförbara
            europeiska länder. Det beror dels på att den ekonomiska krisen
            drabbar de unga i högre utsträckning och dels på att många unga
            lämnar gymnasiet utan fullständiga betyg, och därmed har små chanser
            att få arbete eller vidare utbildning. Alliansregeringens åtgärder
            mot ungdomsarbetslösheten har inte fungerat. Miljöpartiet har
            en kraftfull politik för att bryta ungdomsarbetslösheten, som
            grundar sig på en politik för fler jobb, bättre matchning och
            fler utbildningsplatser.
          </p>
          <p xml:id="i-PQEwWkMn9tECsYHcQAEzhJ">
            På grund av otrygga anställningar och svårigheten att finna egen
            bostad, framför allt i storstadsområdena, närmar sig etableringsåldern
            30 år. Det är inte rimligt att, som regeringen gör, bara acceptera
            faktum i stället för att arbeta mot en sänkning av etableringsåldern.
            De flesta 25-åringar ser sig som vuxna, och behandlas av samhället
            som vuxna, men ges ändå inte förutsättningar att etablera sig.
            Det här kräver en betydligt mer offensiv satsning på jobb och
            bostäder för unga.
          </p>
          <p xml:id="i-JP8zRwnXRiczgQauNMBUCh">
            Unga män finns i något högre grad i den öppna arbetslösheten,
            medan unga kvinnor oftare har osäkra anställningsvillkor, svårare
            att komma tillbaka till arbetsmarknaden efter lågkonjunktur och
            är överrepresenterade bland dem som vill öka sin sysselsättningsgrad,
            alltså t.ex. gå från deltid till heltid. Miljöpartiets politik
            främjar en flexibel arbetsmarknad samtidigt som vi vill motverka
            missbruket av visstidsanställningar (t.ex. staplandet av visstidsanställningar)
            och orimliga schemaläggningar (t.ex. delade turer) som framför
            allt drabbar sektorer med unga och kvinnor i majoritet.
          </p>
          <p xml:id="i-53gfg1asey4UD3BPBb8z3K">
            Miljöpartiet vill minska avståndet mellan utbildning och arbetsliv.
            Sommarjobb är många ungas första kontakt med arbetslivet. Sommarjobb
            ger ungdomar möjlighet till egen försörjning och något meningsfullt
            att göra när möjligheterna till fritidsaktiviteter minskar under
            sommaren.
          </p>
          <p xml:id="i-9ejgPgUKTSdeQZvDrLwEct">
            Utbildningssystemet är ungas viktigaste väg till att hitta ett
            passande yrke och en egen försörjning. Gymnasiekompetens är det
            nya minimikravet för att få jobb. Yrkesprogrammen på gymnasiet
            fyller en viktig funktion, men regeringens reformer har resulterat
            i att ansökningarna till yrkesprogrammen har minskat drastiskt.
            Skolverket bedömer att en viktig anledning till det är att den
            obligatoriska behörigheten till högre studier har försvunnit.
            Det är en tidig sortering av elever och en begränsning av framtida
            yrkes- och studieval.
          </p>
          <p xml:id="i-73ZewteizB2EsZjNm5temq">
            Miljöpartiet vill ha fler individuella, flexibla lösningar till
            gymnasiekompetens. Vi föreslår en utbyggnad av folkhögskolorna
            och den kommunala vuxenutbildningen med sammanlagt 15 000 nya
            platser. Vi vill att alla gymnasieutbildningar ska leda till högskolebehörighet
            och att praktik ska ingå i alla praktiska gymnasieutbildningar.
          </p>
          <head xml:id="i-E5JntfrJUxxLu7TcstkZsQ" type="h1">
            Nytt mål för alla statliga beslut och insatser för ungdomar
          </head>
          <p xml:id="i-P97NBdSoUp2pjeMAbvYuWZ">
            Miljöpartiet accepterar inte den försvagning av målet för ungdomspolitiken
            som regeringen för fram i propositionen. Regeringens formulering
            att alla ungdomar ska ha goda levnadsvillkor, makt att forma sina
            liv och inflytande över samhällsutvecklingen innebär en ambitionssänkning.
            Vi anser att ungdomar självklart ska kunna ha makt över samhällsutvecklingen,
            även om myndighetsåldern är 18 år. Unga räknas exempelvis som
            straffmyndiga vid 15 års ålder och måste då ta juridiskt ansvar
            för sina handlingar. Då borde det vara rimligt att unga även ska
            ha inflytande före 18 års ålder. Vi delar också flera remissinstansers
            oro över att för mycket ansvar och fokus läggs på de unga som
            individer när välfärdsmålet överges. Jämlik tillgång till välfärd
            är en förutsättning för tillgång till makt. Unga måste få bättre
            stöd av samhället när det kommer till grundläggande rättigheter
            som egen försörjning, egen bostad och psykisk hälsa.
          </p>
          <p xml:id="i-5Ea3aZq6e8zGXxBt6W1tzC">
            En av de allra mest grundläggande faktorerna för att ta makt
            över sitt eget liv är tillgång till utbildning. Samhället behöver
            bli mer aktivt i att se till att alla ungdomar tillgodogör sig
            den utbildning de har rätt till. Vi behöver satsa mer på uppsökande
            och motiverande verksamheter för dem som är utanför utbildningssystemet
            och högre kvalitet på studie- och yrkesvägledningen för dem som
            ska göra val för framtiden. Skolan har också en viktig uppgift
            i att utbilda unga i vilka deras demokratiska rättigheter är och
            hur de kan göra sin röst hörd.
          </p>
          <p xml:id="i-NdXjhFWwwvU29ALAK6JtcV">
            Miljöpartiets förslag till ny målformulering är: Alla ungdomar
            ska ha rätt till verklig välfärd och goda levnadsvillkor, makt
            att forma sina liv och ges faktiskt inflytande över samhällsutvecklingen.
            Detta bör riksdagen ge regeringen till känna.
          </p>
          <head xml:id="i-G2ZmSty1FSa444episHDjk" type="h1">
            Ungas organisering
          </head>
          <p xml:id="i-9dquq8KGZBjabfU9WEDnkG">
            I dag är fördelningen av medel till ungas organisering ojämnt
            fördelad. LSU:s rapport Fritidens prislapp (2013) visar att idrottsorganisationernas
            barn- och ungdomsverksamhet får omkring 3,6 gånger större stöd
            än barn- och ungdomsorganisationerna per medlem och år. Till detta
            kommer även riktade avdrag som endast gäller för idrottsorganisationer.
            Det finns dels en demokratiaspekt i detta, då idrottsrörelsen
            är styrd av vuxna, medan barn- och ungdomsorganisationer är styrda
            av de unga själva. Det finns också en jämställdhetsaspekt, då
            fler killar är aktiva inom idrottsrörelsen medan fler tjejer finns
            i andra typer av organisationer. Idrotter med fler killar får
            dessutom större andel av idrottsstödet. Regeringens uppdrag till
            Ungdomsstyrelsen, nuvarande Myndigheten för ungdoms- och civilsamhällesfrågor,
            att genomföra en tematisk analys av ungdomars fritid och organisering
            är välkommet men inte tillräckligt. Vi vill tillsätta en utredning
            som ser över stödet och dessutom ge Myndigheten för ungdoms- och
            civilsamhällesfrågor ett förtydligat uppdrag att fortsätta bevaka
            dessa frågor och ge stöd till kommuner, regioner och landsting
            i dessa frågor.
          </p>
          <p xml:id="i-Fzefkg7au8vTWzyg8suDBH">
            Miljöpartiets förslag är att tillsätta en utredning som närmare
            ser över stödet till ungdomsorganisationer och ungdomsverksamhet
            i syfte att jämna ut skillnaderna mellan idrottsorganisationernas
            barn- och ungdomsverksamhet och barn- och ungdomsorganisationerna.
            Utredningen bör också föreslå en riksnorm för nivåer och form
            av stöd till ungas organisering. Detta bör riksdagen ge regeringen
            till känna.
          </p>
          <head xml:id="i-tm3FWk96CiG27GJju2HYT" type="h1">
            Ungdomars egen försörjning
          </head>
          <p xml:id="i-4g24FZMg6E6KgpxQnetLbm">
            Regeringens politik för att få fler unga i arbete har misslyckats.
            Det är en anmärkningsvärt låg ambitionsnivå att i propositionen
            skriva Det bör genomföras fortsatta insatser för att utveckla
            arbetet för unga som varken arbetar eller studerar (7.6.1) som
            huvudsakliga insats för denna grupp, som är den som är mest utsatt
            i dag. Det finns en utredning (Unga som varken arbetar eller studerar,
            SOU 2013:74) vars förslag på insatser går att genomföra direkt,
            om den politiska viljan finns.
          </p>
          <p xml:id="i-416LMxYeBLVqNnbYA1pDXE">
            Miljöpartiet vill stötta unga med goda affärsidéer. Nyckeln till
            fler jobb finns i småföretagen – men svensk politik fungerar fortfarande
            som under industrisamhället. Inställningen att alla ska bli anställningsbara
            räcker inte. Många unga kan och vill driva företag. Men regelkrångel,
            byråkrati och ekonomisk osäkerhet gör att de flesta inte vågar.
            Sverige behöver en anda där egenföretagande är ett positivt och
            attraktivt yrkesval, inte en sista utväg för arbetssökande. Vi
            vill därför införa ett statligt företagslån för unga, med villkor
            som liknar CSN:s studielån. Vi vill också slopa egenavgifterna
            under de första två åren för alla nystartade enmansföretag med
            ägare under 26 år, samt utveckla starta-eget-bidraget genom att
            sänka åldersgränsen till 20 år och slopa kravet på att vara arbetslös.
          </p>
          <p xml:id="i-EWM9Lp2xZDwoibQchF8gfG">
            För en fullständig redogörelse för vår politik för ungas egen
            försörjning, se Motion 2013/14:A398 Fler unga in på arbetsmarknaden.
          </p>
          <head xml:id="i-7Wdh71eTt6p4ZXE92heC5S" type="h1">
            Ungdomars psykiska hälsa
          </head>
          <p xml:id="i-Qn16L5Gsg2stLts9LkxwKb">
            Det är positivt att propositionen tar upp och erkänner ungas
            ökade psykiska ohälsa. Det är framför allt unga kvinnor och hbtq-personer
            som upplever psykiska besvär. Unga kvinnor drabbas i högre utsträckning
            av stress från skolan och utsätts också i högre grad av kränkningar
            på nätet. Unga hbtq-personer utsätts oftare för våld och har mycket
            oftare självmordstankar än andra unga. Alla ungdomar drabbas när
            skolhälsovården försvinner och allt färre vuxna i skolan ska göra
            alltmer. De åtgärder som propositionen pekar på är otillräckliga
            för att öka ungas psykiska välbefinnande.
          </p>
          <p xml:id="i-ADanTKAoEotkiWLkvLYgv5">
            Miljöpartiet menar att alla elever ska ges det stöd och den uppmärksamhet
            de behöver, oavsett könstillhörighet. Diskussionen kring alla
            människors lika värde ska vara en naturlig del redan från skolstarten.
            Stereotypa könsnormer, mobbning och diskriminering ska aktivt
            motarbetas. Vi vill att lärare och studie- och yrkesvägledare
            utbildas i normkritisk pedagogik, så att fler unga kan välja utbildning
            och yrke utifrån intresse i stället för kön. Normkritisk pedagogik
            har exempelvis provats i Gnesta, där det ökade pojkarnas skol­resultat
            och minskade flickornas stress. Vi vill ha fler vuxna i skolan
            och en rejält utbyggd elevhälsovård.
          </p>
          <head xml:id="i-9SnZecKEo3AegVmhxGA1Yn" type="h1">
            Ungdomar utanför gymnasieskolan
          </head>
          <p xml:id="i-YKHGp8qruVENaTnDHNuCDY">
            Det är bra att regeringen nu föreslår att kommunernas ansvar
            för ungdomar under 20 år som inte går i gymnasieskolan förstärks.
            I stort sett är det här en formalisering av vad kommunerna gör
            redan i dag. Det är däremot en stor brist att inga nya pengar
            hittills har anslagits för detta utökade ansvar. Vi delar också
            farhågan hos de remissinstanser som saknar tydliga förslag som
            rör samverkan mellan fler aktörer än kommunen och Arbetsförmedlingen.
            Målgruppen har i många fall en komplex och sammansatt problembild
            och kan behöva insatser från olika aktörer. Insatserna ligger
            i gränslandet mellan utbildnings-, arbetsmarknads- och socialpolitik.
            Vi delar också Arbetsförmedlingens kritik mot att förslaget kan
            komma att innebära att fler mellan 16 och 20 år utan gymnasieutbildning
            skrivs in vid Arbetsförmedlingen.
          </p>
          <p xml:id="i-9VEgdd2gZXJSZKdpu9Yt66">
            Det är alltså inte rimligt att unga mellan 16 och 20 år utan
            gymnasieutbildning hamnar hos Arbetsförmedlingen, som knappast
            har resurser att hantera denna målgrupp. Här finns exempelvis
            ungdomar som är nyanlända till Sverige och därför inte har gymnasie-
            eller knappt grundskoleutbildning. För dem måste det finnas alternativa
            vägar till utbildning och arbete, inte minst inom vuxenutbildningssystemet.
          </p>
          <p xml:id="i-MDeJE4yxRYWEDM2qrJhJh">
            Miljöpartiet vill införa s.k. Startcentraler, som är en form
            av lokala arbetsförmedlingar. Det ska vara en en-dörr-in-verksamhet
            dit en ung person kan gå redan första dagen i arbetslöshet för
            att få individuellt anpassad hjälp. Här ska alla personer som
            en ung arbetslös person kan tänkas behöva samlas – exempelvis
            representanter för Arbetsförmedlingen, socialtjänsten, Försäkringskassan
            och det lokala näringslivet. Vi vill också att kommunernas ansvar
            för de unga arbetslösa förstärks. Kommunerna ska erbjuda åtgärder
            åt arbetslösa unga upp till 25 år och aktivt söka upp dessa. Detta
            bör riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-F2Qugysn4aGFtDqBXAD3MJ">
              Esabelle Dingizian (MP)
            </item>
            <item xml:id="i-AwjN5kPZKgXi53A5g7GDHD">
              Tina Ehn (MP)
            </item>
            <item xml:id="i-6FXJUU1Zyo8SLk2Wn1Lm1E">
              Jabar Amin (MP)
            </item>
            <item xml:id="i-KpHFRMiwmoojuUfwgGRjs2">
              Mehmet Kaplan (MP)
            </item>
            <item xml:id="i-SFr5Ya14woBG1sS1w8E8br">
              Magnus Ehrencrona (MP)
            </item>
          </list>
        </div>
      </div>
    </body>
  </text>
</TEI>
