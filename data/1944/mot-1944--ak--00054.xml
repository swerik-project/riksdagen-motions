<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__54/mot_1944__ak__54-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 54.
          </p>
          <p>
            Nr 54.
          </p>
          <p>
            Av herr Jonsson i Skedsbygd m. fl., i anledning av Kungl. Maj:ts
            framställning om anslag till avsättning till lotterimedels- fonden.
          </p>
          <p>
            I innevarande års riksstat är inkomsten av lotterimedel beräknad
            till 32 000 000 kronor. Jämlikt de av 1938 års riksdag godkända
            grunderna för medlens fördelning skulle av detta belopp hälften
            eller 16 000 000 kronor tillfalla lotterimedelsfonden, varifrån
            enligt Kungl. Maj:ts bestämmande skulle bestridas bidrag till
            vissa kulturella ändamål. På grund av det stats- finansiella läget
            har riksdagen för innevarande budgetår beslutat, att endast 4
            500 000 kronor skulle tillfalla lotterimedelsfonden för angivna
            ändamål, och återstoden direkt tillföras statskassan. Fördelningen
            av lotterifondens medel har vid flera tillfällen varit föremål
            för riksdagens erinringar. Sålunda skriver statsutskottet vid
            1942 års riks- dag, efter att ha påpekat att huvuddelen av dessa
            medel tilldelats insti- tutioner i Stockholm, Göteborg och Malmö,
            bl. a. följande: »Av redovis- ningen av anslagsdispositionen att
            döma synas övriga städers och lands- bygdens berättigade krav
            på stöd för kulturell verksamhet på grund av anslagets begränsning
            icke kunnat i tillräcklig grad tillgodoses. Det framstår emellertid
            såsom en angelägenhet av vikt, att detta i fortsättningen blir
            möjligt. Därest det icke kan ske inom ramen för det nu äskade
            anslaget, förutsätter utskottet, att Kungl. Maj:t förelägger riksdagen
            förslag, ägnat att i möjligaste mån tillgodose det av utskottet
            uttalade önskemålet.» Riks- dagen biträdde detta utskottets uttalande.
            Någon ändring i dispositionen av detta anslag i av utskottet antydd
            riktning har emellertid icke skett. Vid fjolårets riksdag väcktes
            motioner i denna fråga, vari yrkades att riksdagen måtte i skrivelse
            till Kungl. Maj:t hemställa, att Kungl. Maj:t vid lotterimedlens
            fördelning måtte taga hänsyn till i motionen framställda yrkanden,
            varigenom lotterimedel skulle tilldelas landsbygdens ungdoms-
            organisationer för befrämjande av genom dessa organisationer bedriven
            studie- och tävlingsverksamhet m. m. Det tillfälliga utskott,
            som hade att avgiva yttrande över motionen, delade motionärernas
            uppfattning att stöd för denna verksamhet borde lämnas, men förmenade
            att då riksdagen året förut hos Kungl. Maj:t hemställt om en för
            landsbygden gynnsammare fördelning av dessa medel, förelåge nu
            ej anledning att åter tillskriva Kungl. Maj:t i denna fråga.
          </p>
          <pb facs="riksdagen-motions-pdf/data/1944/mot_1944__ak__54/mot_1944__ak__54-002.pdf"/>
          <p>
            Motioner i Andra kammaren, nr 54. 15
          </p>
          <p>
            Vid 1943 års riksdag begärde och erhöll Kungl. Maj:t ett belopp
            av lotteri- medel. som uppgick till 4 500 000 kronor. Av riksdagsberättelsen
            framgår emellertid att någon förändring av fördelningsgrunderna
            för dessa medels fördelning icke vidtagits. Huvudparten av dessa
            medel har fortfarande till- delats städerna, i första hand då
            storstädernas teater- och konsertverksam- het. Operan har erhållit
            1309 100 kronor, Dramatiska teatern 418 700 kro- nor, Göteborgs
            lyriska teater 311 400 kronor, Göteborgs stadsteater 224 900 kronor,
            Malmö stadsteater 155 000 kronor, Hälsingborgs stadsteater 163
            800 kronor, Riksteaterns publikorganisation 352 000 kronor. Sammanlagt
            har således teaterverksamheten enbart i storstäderna erhållit
            2 934 900 kronor eller något över 65 procent av hela det utdelade
            beloppet.
          </p>
          <p>
            Av övriga anslag må nämnas konsertföreningen i Stockholm, som
            erhållit 192 800 kronor, Gävleborgs orkesterförening 60 850 kronor,
            Göteborgs orkes- terförening 85 000 kronor, Nordvästra Skånes
            orkesterförening 60 850 kro- nor, Norrköpings orkesterförening
            60 850 kronor. Sammanlagt har konsert- och orkesterföreningarna
            erhållit 555 350 kronor, varjämte Folkparkernas centralorganisation
            erhållit ett belopp av 150 000 kronor. Även den övervägande delen
            av övriga återstående medel kronor 765 550 ha gått till ändamål,
            varav landsbygden kan sägas ha intet eller mycket ringa intresse.
            Det framgår således av denna redogörelse att den långt övervägande
            delen av dessa medel tilldelats storstäderna för ändamål, som
            enbart eller så gott som enbart gynna dess innevånare.
          </p>
          <p>
            Inkomsterna från lotterimedlen inflyta dock i ganska stor utsträckning
            även från landsbygden, och det vore enbart ur denna synpunkt berättigat
            att landsbygden återfinge en del av dessa medel för sina ekonomiska
            och kulturella behov. En mycket stor del av landsbygdens befolkning,
            kanske den övervägande delen, har säkerligen aldrig varit i tillfälle
            att bevista en teaterföreställning eller någon konsert. Men landsbygden
            har ett mycket stort behov av understöd för sin egen kulturella
            verksamhet, som nu får bedrivas utan stöd från det allmänna. Man
            kan i detta sammanhang peka på den bildnings-, studie- och tävlingsverksamhet,
            som bedrives av våra ungdomsorganisationer. Utan stöd från det
            allmänna, ofta utan mötes- lokaler av allra enklaste beskaffenhet
            samlas numera denna ungdom till studieaftnar och klubbverksamhet.
            Odlings-, tävlings- och annan ungdoms- verksamhet har bedrivits,
            ofta med stora ekonomiska och personliga upp- offringar av ungdomen,
            vilken i brist på andra möjligheter på detta sätt söker öka sina
            kunskaper och härför offrar en stor del av sin knappt till- tagna
            fritid. Flykten från landsbygden är ett av denna tids stora problem.
            Landsbygden får draga försorg om ungdomens uppfostran, men så
            fort denna ungdom blivit vuxen lämnar den samma landsbygd och
            flyttar till städerna och industrien. Varje åtgärd, som kan företagas,
            syftande till att behålla tillräckligt med folk på landsbygden,
            bör även företagas. Även
          </p>
          <pb facs="riksdagen-motions-pdf/data/1944/mot_1944__ak__54/mot_1944__ak__54-003.pdf"/>
          <p>
            16 Motioner i Andra kammaren, nr 54.
          </p>
          <p>
            om de ekonomiska förhållandena såsom bättre utkomst vid övriga
            närings- grenar här spela en avgörande roll och således statsmakternas
            åtgärder i första hand böra inriktas på att skapa bättre förhållanden
            i ekonomiskt avseende för landsbygdens befolkning, får man inte
            bortse från andra in- verkande faktorer. En sådan är att landsbygdens
            ungdom känner sig till- bakasatt i kulturellt hänseende. Denna
            ungdom har icke samma möjlig- heter att utöka sina kunskaper,
            att skaffa sig sunda nöjen och förströelser, som kunna stå städernas
            ungdom till buds. Den självverksamhet, som denna ungdom nu bedriver
            i syfte att skaffa sig bättre kunskaper, förädlande nöjen och
            förströelser, bör enligt vårt för- menande på allt sätt understödjas.
            Vi tveka icke att uttala att denna verk- samhet är bättre förtjänt
            av statens understöd än teater och liknande verk- samhet i storstäderna.
            Statistiken visar att under det att städernas befolk- ning endast
            omfattar ca en tredjedel av landets befolkning, har denna be-
            folkning ungefär två tredjedelar av den gemensamma nationalinkomsten.
            Härav kan man draga den slutsatsen att städernas befolkning har
            ojäm- förligt större möjligheter att själva bekosta sina nöjen
            och förströelser. Bristen på samlingslokaler för landsbygdens
            ungdom är mycket stor. Där sådana på ungdomens eget initiativ
            åstadkommits, har detta ofta medfört stora ekonomiska och personliga
            uppoffringar. För att kunna förränta det i dessa byggnader nedlagda
            kapitalet nödgas man ofta uthyra loka- lerna för ändamål, vartill
            de icke varit avsedda, såsom till exempel minder- värdiga dans-
            och nöjestillställningar. Här borde statsmakterna på ett ännu
            effektivare sätt träda stödjande emellan. De senaste årens statsfinansiella
            läge har motiverat ändrade grunder för tilldelning av bidrag ur
            lotterimedelsfonden. Av ursprungligen för detta ändamål avsedda
            16 000 000 kronor föreslår nu statsrådet och chefen för handelsdepartementet
            att endast 4 500 000 kronor skola användas för kul- turella ändamål
            efter Kungl. Maj:ts bestämmande. Även om en inskränk- ning i medelsdispositionen
            under nuvarande förhållande måste ske, kan det icke vara förenligt
            med rättvisa att landsbygdens berättigade kultur- intressen tillbakasättas
            för storstädernas teater- och annan förströelseverk- samhet. Vi
            förmena, att om en så kraftig beskärning av dessa medel ovillkorligen
            måste ske, bör densamma även gå ut över storstädernas intressen
            och icke endast över landsbygdens. Kan en tillräcklig beskärning
            av de utgående anslagen till teater- och konsertverksamheten i
            storstäderna icke ske omedelbart och på en gång, måste tilldelning
            av medel till lotterimedelsfonden ske i ökad utsträckning, varigenom
            även landsbygdens mest berättigade behov fylles. Procentuellt
            borde ur befolkningssynpunkt två tredjedelar av dessa medel komma
            landsbygdens kulturella intressen till godo.
          </p>
          <pb facs="riksdagen-motions-pdf/data/1944/mot_1944__ak__54/mot_1944__ak__54-004.pdf"/>
          <p>
            Motioner i Andra kammaren, nr 54. 17
          </p>
          <p>
            Vi skola dock för dagen nöja oss med att föreslå att av det för
            dessa ändamål av Kungl. Maj:t föreslagna beloppet 4 500 000 kronor
            hälften eller 2225 000 kronor ställes till förfogande för landsbygdens
            bildnings- och övriga kulturella ändamål. Med stöd av vad vi sålunda
            anfört få vi hemställa,
          </p>
          <p>
            att riksdagen må besluta, att ur lotterimedelsfonden måtte utgå
            ett anslag av 2 225 000 kronor för nästkommande bud- getår att
            tilldelas landsbygdens ungdomsorganisationer för åstadkommande
            och underhåll av samlingslokaler, till un- derstöd åt landsbygdsungdomens
            frivilliga bildnings- och tävlingsverksamhet samt för annan därmed
            jämförlig verk- samhet efter de grunder, som av Kungl. Maj:t bestämmas.
          </p>
          <p>
            Stockholm den 17 januari 1944.
          </p>
          <p>
            Arvid Jonsson i Skedsbygd.
          </p>
          <p>
            Ivar Johansson Anders Pettersson Hj. R. Nilson i Mysinge. i Dahl.
            i Spånstad. Emil Gustafson. Gillis Olsson. K. A. Ryberg. C. O.
            Carlsson, Sven Andersson - Osc. Werner. Bakeröd. i Vigelsbo. Sam
            B. Norup. J. Onsjö. Aron Gustafsson i Lekåsa. Per Persson, Nestor
            Hammarlund. Victor J. Mattsson. Norrby. Th. Gardell. J. V. Pettersson
            K. E. Hansson, i Norregård. Skediga.
          </p>
          <p>
            Bihang till riksdagens protokoll 1944. 4 saml. Nr 50-54. 2
          </p>
        </div>
      </div>
    </body>
  </text>
</TEI>
