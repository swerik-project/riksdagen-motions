<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00423">
  <teiHeader>
    <fileDesc>
      <titleStmt>
        <title>Det kontantlösa samhället och den personliga integriteten</title>
        <author corresp="i-Lkf5FvD1gchUCpgYWfTFLh">av Camilla Lindberg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det kontantlösa samhället och den personliga integriteten</title>
          <idno type="rdwebb">GX02K423</idno>
          <rs type="number">K423</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K423/text</ref>
          <ref type="dokument_url_html">http://data.riksdagen.se/dokument/GX02K423</ref>
          <ref type="dokumentstatus_url_xml">http://data.riksdagen.se/dokumentstatus/GX02K423</ref>
          <ref type="doc">http://data.riksdagen.se/fil/4403CC24-B707-4985-B6E3-A7B420BA89B9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Lkf5FvD1gchUCpgYWfTFLh</idno>
            <name>Camilla Lindberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JEywtm5p7L9tk6kwx7SyuL" type="signed"/>
        <correspContext corresp="i-JEywtm5p7L9tk6kwx7SyuL">
          <note type="signatory" corresp="i-Lkf5FvD1gchUCpgYWfTFLh"/>
        </correspContext>
        <correspAction xml:id="i-CfoqbbkQzcRRpF6EXc3abe" type="numbering">
          <date when="2009-10-09"/>
        </correspAction>
        <correspAction xml:id="i-YLkGWZ1MXR6DbRF1XgHKiK" type="submission">
          <date when="2009-10-06"/>
        </correspAction>
        <correspAction xml:id="i-EvRqQdUVtBJnwT52mdVnm9" type="transfer">
          <date when="2009-10-06"/>
        </correspAction>
        <correspAction xml:id="i-2C7ETfRkUK8nJXaRv4NPNm" type="assigned"/>
        <correspContext corresp="i-2C7ETfRkUK8nJXaRv4NPNm">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MS3GmrMu3KEBXjQQnEcLra">
            Förslag till riksdagsbeslut
          </head>
          <p xml:id="i-CWJjY5k6kiU3xB1FbfP5yB">
            Riksdagen tillkännager för regeringen som sin mening vad som
            anförs i motionen om en utredning av bättre integritetsskydd vid
            kontantlösa transaktioner.
          </p>
        </div>
        <div type="motContent">
          <head xml:id="i-VxZ19ZWLsmPLy1F3DfLBJt" type="h1">
            Motivering
          </head>
          <p xml:id="i-REUz7QR9GGCF3MrfofWfWy">
            Vi ser idag att allt fler använder betal- eller kreditkort för
            allt fler affärer. År 2008 minskade det genomsnittliga värdet
            av kontanter i cirkulation med 1,6 procent jämfört med föregående
            år. En av orsakerna till detta är naturligtvis den ökade användningen
            av betalkort. Att fler och fler väljer elektroniska betalmedel
            istället för kontanter är övervägande positivt, både för individen
            och samhället. En minskad mängd kontanter i samhället innebär
            en säkrare arbetsmiljö för anställda inom framförallt bank och
            butik, eftersom det minskar rånrisken.
          </p>
          <p xml:id="i-WWVjnRHr3rQ9KfinvgbuyW">
            Allt tyder på att kortanvändningen på sikt kommer att utgöra
            en allt större andel av transaktionerna i samhället.
          </p>
          <p xml:id="i-8SazjGPBTfSroitnZNPjfY">
            Arbetsmiljöaspekten är ett starkt skäl till att denna utveckling
            är positiv. Ingen ska behöva gå till jobbet och vara rädd för
            att bli rånad. Att bli utsatt för ett rån ger ett stort lidande
            och kan ge upphov till livslånga skador på grund av posttraumatisk
            stress. Men kontanter är också dyra i drift. Kontanterna ska beställas,
            räknas, köras i värdetransporter, laddas i bankomater, räknas
            igen i butiken och sedan samlas in och transporteras till bank
            osv. Denna hantering är tidskrävande och ger upphov till stora
            kostnader för banker och butiker, vilket drabbar konsumenten i
            form av högre priser. Enligt beräkningar från Riksbanken kostar
            varje kontantbetalning samhället i genomsnitt fyra kronor och
            sextio öre. Därutöver tillkommer kostnader för kriminalitet och
            sjukskrivningar samt miljöbelastning i form av den koldioxid som
            värdetransporter släpper ut. Den motsvarande kostnaden för en
            kortbetalning är tre kronor.
          </p>
          <head xml:id="i-Vp6zf18sefz5QkbgfCdcNB" type="h2">
            Organiserad kriminalitet är beroende av kontanter
          </head>
          <p xml:id="i-75VnJjezdo5e43oC2Uicho">
            Enligt rapporter från bland annat Riksbanken används en stor
            andel av alla kontanter i den svarta ekonomin eller av kriminella.
            En minskad mängd kontanter skulle göra det svårare att bedriva
            illegal verksamhet. Bekämpandet av organiserad kriminalitet och
            internationella ligors pengatvätt skulle underlättas väsentligt
            av införandet av ett kontantlöst samhälle.
          </p>
          <head xml:id="i-TKVyGyfiNJ79nop1ZxW9ji" type="h2">
            Skydda den personliga integriteten
          </head>
          <p xml:id="i-4ookKWhwvg62BYHvefsCHx">
            Ny teknik ställer krav på nya lösningar och det gäller i högsta
            grad frågan om integritet. Huvudproblemet med minskad kontantanvändning
            är integritetsaspekten. Vid användandet av elektroniska betalningsmedel
            lagras information i systemen. Användningen av denna information
            regleras i personuppgiftslagen (PUL) som trädde i kraft år 1998.
            Lagen bygger i hög grad på samtycke och information till de registrerade
            och innehåller regler om säkerhet och rättelse av felaktiga uppgifter.
          </p>
          <p xml:id="i-FRNRpo9BkAXPropdkzT5tV">
            Hos bankerna finns sekretesslagen som säkerställer att uppgifterna
            som samlas in inte förs vidare till utomstående utom i vissa specificerade
            undantagsfall. Bortsett från dessa två lagar finns inga heltäckande
            bestämmelser som reglerar hur lagrad information får hanteras.
          </p>
          <p xml:id="i-N3rP2DwemZq5i5191d2MG6">
            Nyligen kom till allmän kännedom att bankerna, via det internationella
            clearingsystemet SWIFT, lämnar ut personuppgifter utan att detta
            prövats i enlighet med de bestämmelser som finns i PUL. Problemet
            är generellt och drabbar alla EU:s medlemsländer. Det här har
            kritiserats från många håll under en längre tid men inget har
            hänt i frågan.
          </p>
          <head xml:id="i-8cud9Nxts5TtfVvxxREw2m" type="h2">
            Hur kan integriteten skyddas?
          </head>
          <p xml:id="i-8kTq4htXSWWQtwkzupZzyt">
            Integritetsaspekterna av en övergång till ett kontantlöst samhälle
            behöver utredas så att de som väljer andra betalmedel än kontanter
            kan känna sig trygga med sitt val. Det ska inte råda några oklarheter
            om hur den information som registreras i samband med transaktionen
            lagras och hanteras samt vilka som har tillgång till den. Dessa
            frågor kan som synes inte lösas av enskilda företag eller branschorganisationer.
          </p>
          <p xml:id="i-7GcfQijqvZbM9aLTqmkhnG">
            Att det finns heltäckande bestämmelser för hur information hanteras
            internt och externt är en förutsättning för att människor ska
            känna sig tillräckligt trygga att använda andra betalmedel än
            kontanter, vilket i sig är en förutsättning för att mängden kontanter
            i samhället ska kunna minska. Regeringen bör därför tillsätta
            en utredning med uppdrag att undersöka vilka lagändringar som
            behövs för att bättre skydda den personliga integriteten vid kontantfria
            transaktioner. Detta bör riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-Bd9qN2qtA3BqKR2YL9fUSi" who="i-Lkf5FvD1gchUCpgYWfTFLh">
              Camilla Lindberg (fp)
            </item>
          </list>
        </div>
      </div>
    </body>
  </text>
</TEI>
