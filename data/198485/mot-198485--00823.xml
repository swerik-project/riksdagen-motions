<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00823">
  <teiHeader>
    <fileDesc>
      <titleStmt>
        <title>En rättvis fördelningspolitik</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En rättvis fördelningspolitik</title>
          <idno type="rdwebb">G802823</idno>
          <rs type="number">823</rs>
          <ref type="dokument_url_text">http://data.riksdagen.se/dokument/G802823/text</ref>
          <ref type="dokument_url_html">http://data.riksdagen.se/dokument/G802823</ref>
          <ref type="dokumentstatus_url_xml">http://data.riksdagen.se/dokumentstatus/G802823</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-XxMRaKyWvbxm3uJmt8WBtZ</idno>
            <name>MARGO INGVARDSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>HANS PETERSON</name>
            <state type="partyAffiliation">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7CbmFQn5Rxbe5NJq1nU9Tz" type="signed"/>
        <correspContext corresp="i-7CbmFQn5Rxbe5NJq1nU9Tz">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-XxMRaKyWvbxm3uJmt8WBtZ"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__823/mot_198485__823-001.pdf"/>
      <div type="motHeader" xml:id="i-8FA5amLkrhpn1JzswmShis">
        <div type="motTitle" xml:id="i-SnokzfUXS18P8VRPubgYXK"/>
        <div type="motSubmissionInfo" xml:id="i-EbQAmjKb6NQztNFrz4ukfR"/>
      </div>
      <div type="motBody" xml:id="i-XsNij5WtebrA8ACLKxLavi">
        <div xml:id="i-WFtRdKAneDaACdW8gXSsNG">
          <p xml:id="i-9hQerAQtVhiUhgZhkFNjqU">
            An
          </p>
          <p xml:id="i-F7EkkETKyWbsmABUe9SbD9">
            Motion 1984/85:823
          </p>
          <p xml:id="i-Sm59nMG1JuBQkPgHkygsZ2">
            Lars Werner m. fl. En rättvis fördelningspolitik
          </p>
          <p xml:id="i-CcEUTseSn1MJxDrwDqSAdi">
            I motionen beskrivs hur den fackliga och politiska kampen för
            rättvisa och jämlikhet har tvingats på reträtt. Många av de framsteg
            som gjorts — främst under efterkrigstiden — hotas av inskränkningar
            och försämringar. Utvecklingen i Stockholms län tas som exempel
            på hur arbetarklassen hänvisats till ett segregerat boende och
            hur tillgång till utbildning och fritid är klassbetingad. Skillnaderna
            i levnadsvillkor slår igenom på alla områden, även när det gäller
            hälsa och risk att drabbas av för tidig död. Ohälsan är ett hot
            främst för de sämst ställda, för lågavlönade med psykiskt och
            fysiskt pressande arbeten, arbetslösa och för dem som är hänvisade
            till torftiga bostads- och fritidsmiljöer. Motionen utmynnar i
            krav om en ny och mer aktiv fördelningspolitik som ett instrument
            i en motoffensiv mot kapitalismens utslagningstendenser och mot
            högerkrafternas försök att urholka den offentliga sektorn. I motionen
            påpekas att denna fördelningskamp inte kan ses isolerad från den
            grundläggande kamp för rättvis fördelning som förs i kampen om
            makten över produktionen, ekonomin och resursfördelningen i samhället
            i övrigt. Motionärerna föreslår att en ny parlamentariskt sammansatt
            kommitté får i uppdrag att genomföra en levnadsnivåundersökning
            vars resultat skall ligga till grund för förslag om en ny och
            rättvis fördelningspolitik.
          </p>
          <p xml:id="i-Mw4SRxEzre1xCBtep8Rg9R">
            Det kapitalistiska Sverige
          </p>
          <p xml:id="i-HZULNnEbnQXivjytLjyWag">
            Sverige av i dag är ett av världens mest utvecklade kapitalistiska
            samhällen. Makten över industri och ekonomi ligger i ett fåtals
            händer. Maktkoncentrationen är uppseendeväckande stark i en internationell
            jämfö- relse. Utvecklingen under senare år visar att ett fåtal
            blir allt rikare, medan arbetarklassen trängs tillbaka politiskt
            och ekonomiskt samtidigt som tidigare mellanskikt av tjänstemän
            och administratörer ”proletariseras” undan för undan. Trots allt
            tal om ”blandekonomi”, ”svensk socialism” och den långa perioden
            av regeringsinnehav för SAP som historiskt springer ur arbetarrörelsens
            kamp för politisk och ekonomisk rättvisa, så kvarstår faktum:
            Sverige är kapitalistiskt och därmed ett djupt orättvist samhälle.
            Detta orättvisa samhälle befästs genom att kapitalets och de borgerliga
            krafternas ideologi har lyckats tränga djupt in i lönearbetarnas
            led, som under träget arbete med att skapa nya värden, genom sitt
            dagliga arbete i industri och offentlig sektor, möjliggör att
            den härskande klassen berikar sig på deras arbete.
          </p>
          <pb facs="riksdagen-motions-pdf/data/198485/mot_198485__823/mot_198485__823-002.pdf"/>
          <p xml:id="i-CnSHdyi2JyesywEhVkjsuc">
            Mot. 1984/85:823 6
          </p>
          <p xml:id="i-6zBWwcoqWhExcQYaPsmwJJ">
            Arbetarrörelsens kamp för rättvisa
          </p>
          <p xml:id="i-6cuuQyGfJWTEdyL4sSY6sZ">
            De anställda — lönearbetare och lägre tjänstemän — har svårt
            att känna igen sig i den borgerliga ”frihetsdebatten”. De anställdas
            dagliga fackliga och politiska kamp förs för att försöka förhindra
            den allra största av ofriheter; ofriheten att vara arbetslös och
            sakna möjligheter till försörjning. Genom att kapitalisten tillgodogör
            sig vinsterna av de anställdas arbete så tvingas också lönearbetaren
            att leva under begränsade förhållanden som starkt kontraste- rar
            mot överklassens. I huvudsak har arbetarrörelsens och tjänstemännens
            fackliga organisatio- ner lämnat frågan om makt och ägande åt
            sidan och i stället arbetat för att få en jämnare fördelning av
            vinsterna till stånd. Det har skett genom lönekampen som är det
            främsta instrumentet för en rättvisare fördelning, men också genom
            att man lyckats tvinga fram arbetstidsförkortningar, förbättrad
            arbetsmiljö, ett utvecklat socialförsäkringssystem etc. Detta
            har kunnat ske — inte tack vare kapitalismen, utan trots densamma.
            Dessa framgångar har delvis nåtts därför att det har stätt i samklang
            med kapitalets kortsiktiga intressen av social stabilitet, utvecklad
            infrastruktur, bättre utbildad arbetskraft och ett system för
            ersättning till arbetslösa och utslagna från produktionen och
            samhället. Det har också krävts stora insatser från den offentliga
            sektorn för att överbrygga kapitalismens kriser genom konjunkturpolitik
            och det har också behövts stora insatser för att förändra samhället
            så att det följer med i kapitalismens koncentrations- och centralise-
            ringsprocess med bl. a. stora folkomflyttningar som följd. Under
            årtiondena efter andra världskriget befann sig kapitalismen i
            ett expansivt skede vad gäller tillväxt, produktion och inkomster,
            till stor del beroende på att det fanns ett uppdämt behov av återuppbyggnad,
            restaura- tion och konsumtion efter världskriget. Under 1950-
            och 1960-talen gjordes stora reformer på socialpolitikens och
            utbildningens områden och den offentliga sektorn, som främst skyddar
            de sämst ställda i samhället, växte kraftigt utan att för den
            skull fylla alla de behov som finns.
          </p>
          <p xml:id="i-2qYkcCcN2ShSsvHiKSoqx9">
            Myten om den krisfria kapitalismen...
          </p>
          <p xml:id="i-Aq5p6xrVsHibCouPkypqdP">
            Den svenska kapitalismen internationaliserades och expanderade
            över gränserna. Under dessa expansiva år talades vitt och brett
            om den krisfria kapitalismen, om att ägandet över företagen är
            en underordnad fråga — ”det viktiga är hur de sköts”. Man talade
            om den fulla sysselsättningens samhälle och om de goda tider som
            skulle följa av ett utvidgat klassamarbete. Samhällets övertagande
            av viktiga delar av reproduktionen av arbetskraft bidrog verksamt
            till kapitalets tillväxt, och 1950- och 1960-talen var socialdemokratins
            skördetid samtidigt som det var den svenska kapitalis-
          </p>
          <pb facs="riksdagen-motions-pdf/data/198485/mot_198485__823/mot_198485__823-003.pdf"/>
          <p xml:id="i-WVrsG3zQeFPxnyxtuybDAP">
            Mot. 1984/85:823 7
          </p>
          <p xml:id="i-Roa2QzqYo3gEsub96LaLBF">
            mens guldålder. Man kan påstå att i tider då det ramlar stora
            smulor från den rike mannens bord finns det ekonomiskt och politiskt
            utrymme för reformer. Om dessa reformer inte rör vid kapitalets
            makt så tolereras och uppmuntras de också.
          </p>
          <p xml:id="i-Uvfx7dbqnCeNgVdtCmH7tn">
            ... avlöstes av kris och tillbakagång
          </p>
          <p xml:id="i-XUkuBSUbVKwAwoUk6U9k4A">
            Under 1970-talet blev det klart också för de mest blint troende
            reformister- na att kapitalismen hade kriser som också kunde drabba
            den ”svenska modellen”. Kristecknen i ekonomin blev allt tydligare
            och socialdemokratin förlorade regeringsmakten 1976. En händelse
            som direkt följdes av borgerlig och kapitalistisk klasskamp riktad
            mot arbetare och tjänstemän och mot den under stor möda uppbyggda
            offentliga sektorns socialt och samhällsekono- miskt viktiga delar.
            Man kan fråga sig hur det varit möjligt att sociala rättigheter,
            inslag av fördelningspolitik och politik för rättvisa har kunnat
            trängas tillbaka på det sätt som skett utan att protesterna varit
            större. Den ökade klasskamp från höger som betecknats ”de privilegierades
            uppror” med inslag av i princip allt från förslag om återinförande
            av karensdagar och privatisering av daghem till 4-oktoberkommitténs
            halvmilitanta ”seanser” kring de besuttnas frihet och rätt, är
            inslag i den politiska vardagen som kommit för att stanna om inte
            den fackliga och politiska kampen förmår att hävda rättvisans
            och jämställdhetens ideologi, samtidigt som kraven om makten över
            produktion, ekonomi och samhällsresurser förs fram på dagordningen.
            Den officiella statistiken visar att den samhällsutveckling arbetarrörelsen
            kämpat för, och som i viss mån präglat Sverige under efterkrigstiden,
            har avbrutits. De sociala skillnaderna och orättvisorna har upphört
            att minska och i stället ökat på nytt. Många av de reformer arbetarrörelsen
            genomdrivit under efterkrigstiden har urholkats och är nu hotade.
            Under 1980-talet måste arbetarrörelsen återta det förlorade politiska
            initiativet. Rätten till arbete och social trygghet, rättvis fördelning
            och jämlikhet måste åter sättas i centrum och prägla politiken.
            Men det är också nödvändigt att ta ett samlat grepp och ha ett
            bredare perspektiv på jämställdhetssträvandena. Livskvalitet eller
            livsinnehåll är frågor som arbetarrörelsen försummat. Rätten till
            ett bra och meningsfullt liv i en ren och oförstörd miljö är också
            en jämlikhets- och rättvisefråga.
          </p>
          <p xml:id="i-2geLR2z7W5bTUU9nuJEZuT">
            Stora skillnader i levnadsnivå
          </p>
          <p xml:id="i-NzDRZ28ZaHYsjjpGBpTcCV">
            Människors välfärd mäts inte bara i inkomster, förmögenheter,
            arbete och boende. Viktigt, men svårare att mäta, är hälsotillstånd,
            utbildning, inflytan- de, fritids- och allmänna livsvillkor. Detta
            brukar sammanfattas i begreppet livskvalitet. 1960-talets låginkomstutredning
            visade stora skillnader i sådana allmänna
          </p>
          <pb facs="riksdagen-motions-pdf/data/198485/mot_198485__823/mot_198485__823-004.pdf"/>
          <p xml:id="i-9FxA4ruPd9AVKzJbiCor3m">
            Mot. 1984/85:823 8
          </p>
          <p xml:id="i-8MDy191itZhZHNguU8mhKH">
            livsvillkor. Utredningen fick stor betydelse för den politiska
            debatten och resulterade i sociala reformer på olika områden.
            Våren 1984 publicerade 1980 års levnadsnivåprojekt en uppföljning
            av låginkomstutredningen, rapporten Välfärd i förändring. Rapportens
            hu- vudslutsats är att den genomsnittliga välfärden har ökat.
            Men klyftorna mellan olika gruppers allmänna livsvillor består
            och t. o. m. ökar. Arbetare och lägre tjänstemän får inte bara
            se sin materiella välfärd urholkad, de får också se sina möjligheter
            till ett stimulerande och meningsfullt liv försämra- de. Välfärd
            i förändring kritiserades också hårt, bl. a. från rent vetenskapliga
            utgångspunkter. Under 1970-talet trängdes jämlikhetsfrågorna tillbaka.
            Andra frågor stod i centrum: arbetslöshet, industriell utarmning,
            inflation, ekonomisk stagna- tion och dåliga statsfinanser. Den
            borgerliga valsegern 1976 medförde som ovan sagts en ytterligare
            kursändring. Fördelningspolitiken lades om och den sociala grundtryggheten
            började urholkas. Den största förändringen ägde rum efter den
            borgerliga valsegern 1979, som följdes av en hård åtstram- ningspolitik
            och systematisk social nedrustning. Därefter har samhällets fördelningspolitik
            inte präglats av arbetarrörel- sens socialistiska värderingar
            om rättvisa och jämlikhet. 1980-talet uppvisar nu många sociala
            problem, där utslagningen ur arbetslivet förvärrats. Fortfarande
            är det arbetarklassen som drabbas värst. Störst risk att bli arbetslös
            löper ungdomen, som tillsammans med kvinnorna har svårast att
            få fotfäste på arbetsmarknaden. Arbetsinkomsterna har ökat, men
            inkomst- klyftorna består. Kvinnorna tjänar fortfarande 20 76
            mindre än männen.
          </p>
          <p xml:id="i-Tp724PrT8hDXeWJfZ9RknX">
            Miljonärer och fattiga ökar i antal!
          </p>
          <p xml:id="i-Q6XZ69DTNak3Qt4EugrANg">
            Förmögenhetsskillnaderna består och ett fåtal rika och välavlönade
            har blivit ändå rikare. 1980 fanns t. ex. 7 569 miljonärer i Sverige.
            1982 hade den siffran ökat till 22 230, vilket motsvarar en tredubbling
            av antalet miljonärer på bara två år. Sverige har numera också
            en s.k. miljardärklubb, dvs. familjer med en samlad förmögenhet
            över 1 000 mkr.
          </p>
          <p xml:id="i-6ods4BC8n9hSGsmX6pLRt3">
            Tabellen nedan visar miljardärklubben 1981:
          </p>
          <p xml:id="i-Dd2vnZGRRwPCAJDKjoyMm6">
            Familj: Förmögenhet: Rausing 6 —-8 miljarder kronor Lundberg
            2 -3 miljarder kronor Kamprad 2 -3 miljarder kronor Johnsson 1,5-3
            miljarder kronor Penser 1,7-2 miljarder kronor Crafoord 1,6 miljarder
            kronor
          </p>
          <p xml:id="i-Jzzn23ysZDP7rjkfzzQZ1Z">
            Över 20 miljarder kronor förfogar således dessa finansfamiljer
            över, en ofantlig förmögenhet, som t. ex. motsvarar och kan jämföras
            med samhällets
          </p>
          <pb facs="riksdagen-motions-pdf/data/198485/mot_198485__823/mot_198485__823-005.pdf"/>
          <p xml:id="i-WJsz6EWBipUSnZNhdkuLXV">
            Mot. 1984/85:823 9
          </p>
          <p xml:id="i-Tio1fAeg9uBFzmymUUhyjZ">
            utgifter under ett år för barnomsorg och ekonomiskt stöd till
            landets 1 miljon barnfamiljer. Några har blivit allt rikare medan
            andra får det allt svårare. Under 1980-talet har hittills årligen
            över en halv miljon människor beviljats socialbidrag för att klara
            sin ekonomi. Antalet personer som ansett sig behöva och som ansökt
            om stöd är långt fler. Människors bostadsstandard har märkbart
            förbättrats. Den tidigare ofta förekommande trångboddheten är
            till stor del försvunnen, men stora delar av efterkrigstidens
            sociala bostadspolitik har raserats. Bostadsbristen ökar samtidigt
            som tiotusentals lägenheter står outhyrda. Trångbodda familjer
            har inte råd att flytta in i de nybyggda lägenheterna som är avsedda
            för dem. Vräkningar och uppsägningar ökar i många kommunala bostadsföretag.
            De exekutiva auktionerna av småhus blir allt fler. Fördelningen
            av boendestandarden är alltjämt mycket orättvis. Många hushåll
            bor fortfarande trångt och omodernt. Flerbarnsfamiljerna har inte
            kunnat tillgodose sina behov i samma omfattning som andra grupper.
            Många ungdomar får inga egna bostäder. Ett ökat samhällsstöd i
            olika former behövs för överskådlig tid för att minska hyrorna
            och det ojämlika boendet. Effekterna av en alltmer marknadsanpassad
            bostadspolitik har blivit ett klassuppdelat och segregerat boende.
            Höginkomsttagarna har råd att bo bättre. De har dessutom tid,
            ork och råd till en meningsfull och stimulerande fritid. De har
            ofta tillgång till sommarstugor och båtar och kan göra semesterresor.
            Många arbetare däremot har varken råd, tid eller ork kvar för
            en meningsfull fritid på grund av fysiskt och psykiskt slitsamma
            arbeten, långa resor till och från arbetet m.m. Skillnaderna mellan
            klasserna är mycket stora när det gäller semester, fritids- och
            kulturaktiviteter. Arbetarklassen har ett klart sämre hälsotillstånd
            än andra klasser. Socialgrupp III har än i dag en kortare livslängd
            och högre dödlighet. Oroande är också den markant högre dödligheten
            bland arbetslösa. Klasskillnaderna inom utbildningen består. Arbetarklassens
            barn är fortfarande starkt underrepresenterade i de högre utbildningarna.
            En stor del av befolkningen har än i dag en dålig skolunderbyggnad,
            och får på grund av detta mycket svårt att hävda sin rätt i ett
            samhälle som i allt högre grad bygger på ny teknik och komplicerade
            samband som är svåra att få fullständig information om. Det krävs
            i framtiden mycket mera av kunskaper för att kunna hävda sin rätt.
          </p>
          <p xml:id="i-UFAvEK6hthtpUxb3nNv2QS">
            Stockholms län — ett exempel på klassklyftor
          </p>
          <p xml:id="i-6rmC13p33bxx7i4Rizo7es">
            De regionala skillnaderna i levnadsnivå kan vara mycket stora
            och de går i regel att direkt hänföra till vilken samhällsklass
            man tillhör. Arbetslösheten drabbar främst arbetarklassen och
            om man studerar nedläggningar av industrier i t. ex. Bergslagen,
            så är det klart att det är de kollektivanställda med lägre utbildning
            som drabbas hårdast av alla arbetslöshetens följder.
          </p>
          <pb facs="riksdagen-motions-pdf/data/198485/mot_198485__823/mot_198485__823-006.pdf"/>
          <p xml:id="i-NVDKJ8hSP6J9Y5HNEcLgQy">
            Mot. 1984/85:823 10
          </p>
          <p xml:id="i-Xk2qwsqDaXufH7NgXz9ryQ">
            Men för att på ett sammanpressat och överskådligt sätt ge en
            bild av orättvisans Sverige har vi valt att studera Stockholms
            län eftersom klassklyf- torna är tydliga i storstadsområdena.
            Genom att studera utvecklingen i Stockholms län kan man i kalla
            siffror utläsa att det skett en polarisering — klassklyftorna
            har ökat. Det har också skett en uppdelning i olika bostadsom-
            råden för olika befolkningsgrupper. Gör vi den vanliga indelningen
            i socialgrupper finner vi mycket stora olikheter mellan olika
            delar av Stockholms län. Socialgrupp I, människor med lång utbildning
            och välbetal- da jobb, återfinns i stor utsträckning på Östermalm
            och Gärdet samt i de kommuner som ligger nordost om det centrala
            Stockholm. Socialgrupp III hittar vi framför allt i södra Stockholm
            och de sydliga länskommunerna. Under 1970-talet har socialgrupp
            I kraftigt ökat både i antal och andel av befolkningen i Danderyd
            och andra nordostkommuner, medan däremot antalet människor med
            hög inkomst har minskat i de södra länskommunerna - Haninge, Huddinge
            och Botkyrka. Också statistiken över inkomster visar samma bild.
            I Danderyd tjänade den genomsnittlige inkomsttagaren 80 000 kr.
            om året enligt 1981 års taxering. I Haninge, Botkyrka och Södertälje
            låg då den genomsnittliga inkomsten omkring 55 000 kr. Dessutom
            är det så att dessa kommuner med de lägre genomsnittsinkoms- terna
            för innevånarna trots detta har högre kommunalskatt, vilket betyder
            att i de fattigaste kommunerna betalar man en relativt sett högre
            andel av sin lön i kommunal skatt. Statsskatten har mist sin betydelse
            som inkomstutjäm- nare efter de s.k. marginalskattereformerna,
            som gått stick i stäv med
          </p>
          <p xml:id="i-SeZ3ajZiiq3s69xm8ju6cR">
            arbetarrörelsens traditionella politik på området. Trots sina
            långt bättre ekonomiska resurser betalar djursholmsborna väsentligt
            lägre skatt än t. ex. fittjaborna. Skillnaden i kommunalskatteuttag
            uppgår till nästan 6 kr. per hundralapp. Det innebär att en familj
            där båda makarna arbetar får betala omkring 1 000 kr. mer per
            månad i Fittja än i Djursholm vid samma inkomstnivå. I praktiken
            får de som bor i Djursholm en betydligt högre andel av sina boendekostnader
            subventionerade än vad fittjaborna får. Trots den avsevärt lägre
            kommunalskatten får djursholms- borna i många avseenden bättre
            kommunal service. En rik kommun som Danderyd har större möjligheter
            att satsa på icke obligatoriska kommunala utgifter som kultur,
            sporthallar och bibliotek. En kommun som Botkyrka måste i stället
            proportionsvis lägga mer pengar på socialhjälp och barnom- sorg.
            I Botkyrka tvingas mer än var tionde person att leva på socialhjälp.
            I Danderyd är motsvarande andel en på hundra. Socialhjälpskostnaderna
            per invånare var 1980 tio gånger högre i Botkyrka än i Danderyd
            (370 kr. resp. 36 kr.). Också ungdomarnas framtidsutsikter bestäms
            i hög grad av samhällsklass och bostadsort. Möjligheterna att
            få plats i gymnasiet är större i nordostkom- munerna än i Haninge
            och Botkyrka trots att rätten till utbildning officiellt inte
            skall påverkas av ekonomiska faktorer. Andelen obehöriga lärare
            är
          </p>
          <pb facs="riksdagen-motions-pdf/data/198485/mot_198485__823/mot_198485__823-007.pdf"/>
          <p xml:id="i-KAa9sy6vhUVumqoPXy7GYP">
            Mot. 1984/85:823 11
          </p>
          <p xml:id="i-Dqe4hhGqA2PUcBwyCTUi7X">
            högre i Haninge, Nynäshamn, Botkyrka, Södertälje och Tyresö än
            genom- snittet i länets kommuner. Det gäller både i grundskolan
            och i gymnasiet. Medelbetyget i årskurs 9 vid 1980 års intagning
            till gymnasieskolan var lägre i dessa söderkommuner än i länets
            övriga kommuner. Gör man en jämförelse mellan Danderyd och Haninge
            när det gäller intagna på gymnasieskolans tre-fyraåriga teoretiska
            linjer och på de tvååriga yrkestekniska linjerna finner man att
            Danderyds ungdomar till 65 96 antas till tre-fyraåriga teoretiska
            linjer och 23 9? till tvååriga yrkestekniska linjer. Motsvarande
            siffror för Haninge är 30 90 och 47 90.
          </p>
          <p xml:id="i-LmmJ4MfzTb5bsUw3Lz7jeZ">
            Ohälsa
          </p>
          <p xml:id="i-3hZ7HyQZxfx2TnAzbBfKKk">
            Det går naturligtvis inte att mäta ohälsa med några enkla metoder.
            Däremot kan vi studera en rad yttringar av ohälsa. Det mest brutala
            uttrycket för ohälsa är att människor dör en för tidig död. I
            Stockholms län dör varje år omkring 15 000 personer som inte fyllt
            65 år. Det är självklart särskilt angeläget att förhindra dessa
            tidiga dödsfall. De tidiga dödsfallen är mycket ojämnt fördelade.
            Ett exempel: I Katarina församling på Söder i Stockholm, där dödligheten
            är högst, avlider varje år omkring 140 personer före 65 års ålder.
            Hade Katarina församling i stället haft samma dödsrisker som länet
            i genomsnitt hade antalet avlidna i stället legat omkring 90 personer.
            Hade dödligheten legat på samma nivå som i Danderyd hade antalet
            avlidna varit omkring 60 per år. Eftersom vi kan anta att denna
            skillnad inte beror på skillnad i arvsanlag utan på olikheter
            i den yttre fysiska och sociala miljön innebär det att 80 personer
            skulle kunna räddas till livet bara i Katarina församling varje
            år om vi kunde påverka orsakerna till den högre dödligheten. I
            jämförbara åldrar är dödligheten dubbelt så hög på Söder i Stockholm
            som i de välmående nordostkommunerna. Anmärkningsvärt är att de
            stora skillnaderna i dödstal också gäller barn i åldrarna 0-15
            år. Höga dödlighetstal gäller Vasastan, Södermalm och en rad Söderförorter.
            Låg dödlighet har man däremot på Östermalm, i västerled och i
            de flesta kommuner i den norra länsdelen frånsett Solna och Sundbyberg.
            En närmare analys av dödligheten tyder på att långvarig arbetslöshet
            och social isolering (saker som ofta följs åt) är viktiga riskfaktorer.
            Det förefaller som om människor vilka onödigförklarats i den kapitalistiska
            produktions- processen också blir socialt isolerade och reagerar
            genom att dö i förtid. Alkohol och andra droger påskyndar i hög
            grad denna process. En annan viktig indikator på dålig hälsa är
            sjukskrivning. Också här hittar man mycket stora regionala skillnader.
            Om vi fortsätter att använda Stockholms län som jämförelseobjekt
            så ser vi att i norra Botkyrka är varje sjukpenningförsäkrad sjukskriven
            i genomsnitt 30 dagar varje år, medan motsvarande siffra i Djursholm
            ligger under 10. Den största delen av sjukfrånvaron faller på
            långvarig sjukskrivning med stöd av läkarintyg.
          </p>
          <pb facs="riksdagen-motions-pdf/data/198485/mot_198485__823/mot_198485__823-008.pdf"/>
          <p xml:id="i-E892mMUgiz211Vav1QFWuF">
            Mot. 1984/85:823 12
          </p>
          <p xml:id="i-EUJGJgHDeTMffY8eJAodZM">
            Också andelen förtidspensionärer varierar mycket kraftigt mellan
            olika delar i regionen. I en rad innerstadsförsamlingar är mellan
            20 96 och 30 96 av männen i övre medelåldern förtidspensionerade.
            Norra Botkyrka har ungefär tre gånger så många förtidspensionärer
            i jämförbara åldersgrupper som Djursholm och andra välsituerade
            villaområden. Också ingripande i samband med missbruk och barn
            som far illa varierar mycket starkt mellan olika kommuner. I skriften
            ”Områdesdata” som ges ut av regionplanekontoret har man konstruerat
            ett ”socialt index” där man vägt samman barnavårds-, nykterhetsvårds-
            och sociala åtgärder. Detta sociala index är i Botkyrka 177 och
            i Danderyd 33. Således en skillnad i storleksord- ning 5:1. Bakom
            de sociala ingripandena kan man utskilja flera sårbara grupper.
            Ensamstående som slagits ut från arbetsmarknaden, ofta med missbrukspro-
            blem. Barnfamiljer, ofta med ensamstående föräldrar, höga hyror
            och usel ekonomi. I den andra poolen finner man de välsituerade
            med god boendestandard, bra bankförbindelser, ofta flera bilar
            per familj, stora avdrag och en låg effektiv skatt.
          </p>
          <p xml:id="i-9XrCmaqbgikaVJE2GBoTWw">
            En ny fördelningspolitik nödvändig
          </p>
          <p xml:id="i-Rh3Tbdc35tAr5eQtsE67Dw">
            Resultatet av lönekampen och fördelningspolitiken är beroende
            av styrkeförhållandena i klasskampen. Under det senaste decenniet
            har arbe- tarrörelsens politiska och fackliga grenar båda tvingats
            till reträtt. Avtalsför- handlingarna har givit reallönesänkningar
            och den förda politiken har skapat större klyftor i samhället.
            I riksdagen fullföljer socialdemokratin en ekono- misk politik
            som i allt väsentligt härstammar från en borgerlig ideologi. Det
            är hög tid att nu föra en fördelningspolitik som är mer offensiv
            och återknyter till arbetarrörelsens bärande idéer om den ekonomiska
            politiken som ett instrument för utjämning. En ny fördelningspolitik,
            som på ett samlat sätt angriper orättvisor och skapar större rättvisa
            tar lång tid att genomföra, varför det redan vid årets riksdag
            måste tas en rad beslut för att förbättra villkoren. I särskilda
            motioner lägger vänsterpartiet kommunisterna fram förslag om en
            politik som angriper makt- och ägandeförhållanden och orättvisor.
            Syftet med den ekonomiska politiken bör enligt vpk:s mening vara
            att bana väg för ett samhälle som ger medborgarna ett socialt
            och ekonomiskt tryggt liv, som utvecklar landets produktion, ger
            alla rätt till arbete och skapar jämlika och rättfärdiga förhållanden.
            Det är också av vikt att den skapar förutsättningar för att Sverige
            skall kunna bidra till en internationell utjämning. För att en
            sådan politik skall kunna uppfyllas krävs en maktför- skjutning
            från storfinansen och andra kapitalistiska kretsar till de arbetande
            och en successiv ökning av graden av planmässighet och folkligt
            inflytande. En ny fördelningspolitik är ett instrument i en långsiktig
            politik för
          </p>
          <pb facs="riksdagen-motions-pdf/data/198485/mot_198485__823/mot_198485__823-009.pdf"/>
          <p xml:id="i-MFWi2zE5QR7yRo4iJAjRqc">
            Mot. 1984/85:823 13
          </p>
          <p xml:id="i-AD41BpAcTV7D5M9tgT96DW">
            förändrade samhällsförhållanden till fördel för majoriteten.
            En ny fördel- ningspolitik är ett litet steg i den motoffensiv
            mot klassamhällets orättvisor som måste inledas omedelbart.
          </p>
          <p xml:id="i-YBSLJjFBjBqpMGL48pND2Y">
            Hemställan
          </p>
          <p xml:id="i-8cvsEc34vNe8R7KsCZUXnU">
            Mot bakgrund av vad som i motionen anförs föreslås att riksdagen
            som sin mening ger regeringen till känna att en parlamentariskt
            sammansatt kommitté bör utses och ges i uppdrag att genomföra
            en ny levnadsnivåundersökning för att med ledning av dess resultat
            föreslå åtgärder för att skapa en rättvis fördelnings- politik.
          </p>
          <p xml:id="i-TMjNztdi8aQsmRgttfbARS">
            Stockholm den 21 januari 1985
          </p>
          <p xml:id="i-XSdJNa6phxgucyxZiKpHmJ">
            LARS WERNER (vpk)
          </p>
          <p xml:id="i-LFFeFHwsYKZxCqUtmJfiVR">
            BERTIL MÅBRINK (vpk) NILS BERNDTSON (vpk) C.-H. HERMANSSON (vpk)
            EVA HJELMSTRÖM (vpk) JÖRN SVENSSON (vpk) MARGÖ INGVARDSSON (vpk)
          </p>
          <p xml:id="i-7f9PmD5tQWoAcyRdMbD5Tj">
            HANS PETERSON (vpk) i Hallstahammar
          </p>
        </div>
      </div>
    </body>
  </text>
</TEI>
