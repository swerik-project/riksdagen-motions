<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1935--fk--00264">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__fk__264/mot_1935__fk__264-001.pdf"/>
      <fw xml:id="i-SVVviPzybF3Y4dnPmqPop6">
        Motioner i Första kammaren, Nr 264. i
      </fw>
      <div xml:id="i-JAjTnmNEkabGWfzSvz6DVu" type="motHeader">
        <div xml:id="i-HVSDS7AduzXfwk3BKhoN66" type="motTitle"/>
        <div xml:id="i-CLpF7QU16b5mkbNCm3iWDV" type="motSubmissionInfo"/>
      </div>
      <div xml:id="i-5KvihjnH8YKjMEB4CxK5ei" type="motBody">
        <div xml:id="i-8bR2EatbF8ZGaMTyVvyA8q">
          <p xml:id="i-WUFFtwg13XiRRHi97e5e56">
            Nr 264.
          </p>
          <p xml:id="i-9JDzSm1jGd64WU69VRGg78" type="titleString">
            Av herr Bengtsson, om anslag till avlönande av husdjurskon- sulenter.
          </p>
          <p xml:id="i-8EwQoAhpoG2AET64npTTpC">
            Senast i sitt förslag till anslagsäskanden hos 1931 års riksdag
            framhöll lant- bruksstyrelsen önskvärdheten utav, att icke endast
            jordbrukskonsulenter utan jämväl husdjurskonsulenter skulle kunna
            anställas av hushållningssällskapen med bidrag av statsmedel och
            att bidrag sålunda måtte utgå till ett större antal konsulenter,
            än vad som hittills varit fallet. Dåvarande statsrådet och chefen
            för jordbruksdepartementet ansåg visserligen syftemålet med förevarande
            framställning behjärtansvärt, men borde man enligt hans förmenande
            först avvakta resultatet av de vid 1930 års riksdag vidtagna åtgärderna
            för konsu- lentverksamhetens utveckling, innan en så väsentlig
            utvidgning som att höja anslaget med 52,000 kronor vidtoges. Ett
            ytterligare stöd till dylikt avvaktande ansåg statsrådet ligga
            däri, att man icke kunde med säkerhet bedöma de verk- ningar ifråga
            om konsulentverksamheten, som kunde bliva en följd av den lägre
            lantbruksundervisningens eventuella omorganisation. För budgetåret
            1931/32 anvisade riksdagen i enlighet med departements- chefens
            förslag såsom bidrag till avlönande av 59 jordbrukskonsulenter
            ett extra förslagsanslag av 300,000 kronor. Efterföljande riksdagar
            hava likaledes anvisat medel till avlönande av 59 jordbrukskonsulenter.
            I årets statsverks- proposition föreslås ävenledes för avlönande
            under år 1935 av högst 59 jord- brukskonsulenter för nästa budgetår
            anvisande av 300,000 kronor. Beträffande resultatet av den ovannämnda
            utvidgningen av konsulentverk- samheten genom anvisande av särskilda
            medel till mejerikonsulenters avlönande torde kunna påpekas, att
            denna verksamhet utvecklat sig i sådan riktning, att något skäl
            att för den skull ställa sig avvaktande ifråga om anslag till
            hus- djurskonsulenter numera näppeligen föreligger. Att sammankoppla
            frågan med den lägre lantbruksundervisningens ordnande synes vara
            föga välbetänkt, då denna undervisningsfråga, av allt att döma,
            visat sig vara mera svårlöst än man från början tänkt sig. Det
            torde i detta sammanhang vara av intresse att erinra om, att hos
            ett fler- tal hushållningssällskap, där anslag utgå till flera
            konsulenter, är en sådan arbetsfördelning genomförd, att en konsulent
            fått till huvuduppgift att ägna sitt intresse och sitt arbete
            åt egnahemsverksamheten, under det att arbetet på det egentliga
            jordbruksområdet och husdjurskötselns område överlämnats åt andra
            konsulenter. En specialisering på konsulentverksamhetens område
            synes oss ur flera synpunkter ändamålsenligt och bör därför av
            statsmakterna på allt sätt främjas. Av det anförda torde med all
            önskvärd tydlighet framgå att riksdagen knap- past längre bör
            undandraga sig sitt stöd ifråga om den del av hushållningssäll-
          </p>
          <p xml:id="i-GTmMkBRGeXXdc1VKRSNZnM">
            Bihang till riksdagens protokoll 1935. 3 sami. Nr 264—265. 1
          </p>
          <pb facs="riksdagen-motions-pdf/data/1935/mot_1935__fk__264/mot_1935__fk__264-002.pdf"/>
          <fw xml:id="i-sEaa3MD59HGRvDw27pftA">
            2 Motioner i Första kammaren, Nr 264.
          </fw>
          <p xml:id="i-MMLyGVqN5jhxadnX7mgX5r">
            skapens konsulentverksamhet, som omfattar den för hela jordbruket
            så viktiga husdjursskötseln. Och synes det som om detta kunde
            ordnas så, att till hus- hållningssällskapen utgingo ett så pass
            stort statsanslag för konsulentverksam- het, att varje sällskap
            vore i stånd att med statsmedel anställa förutom erfor- derligt
            antal jordbrukskonsulenter även en husdjurskonsulent. För att
            möjlig- göra detta torde anslag till ytterligare 26 konsulenter
            vara erforderligt med ett sammanlagt belopp av 109,200 kronor.
            På grund av vad sålunda anförts hemställes,
          </p>
          <p xml:id="i-YEu9dJGKF5NCGFjWGwcgdb">
            att riksdagen måtte till avlönande av 26 st. husdjurskonsu- lenter
            för budgetåret 1935/36 anvisa ett belopp av 109,2060 kronor och
            att anslaget till konsulentverksamheten i anledning härav måtte
            höjas från äskade 300,000 kronor till 409,200 kronor.
          </p>
          <p xml:id="i-YQ76vdkG2GC81NmBJGF7r1" type="date">
            Stockholm den 23 januari 1935.
          </p>
          <div xml:id="i-BDDyZFo4XYQ4XN36J27KCC" type="signatureBlock">
            <list xml:id="i-MVdNpMgvEhMW2ozHbCP3cf">
              <item xml:id="i-CKTHbEwRieRbF6BwUmMgKv" who="i-Ui4MNjsjiePyrsfZ1FnUm7" type="signature">
                Carl Bengtsson
              </item>
            </list>
          </div>
        </div>
      </div>
    </body>
  </text>
</TEI>
