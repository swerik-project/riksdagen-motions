<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--ak--00186">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__186/mot_1945__ak__186-001.pdf"/>
      <fw xml:id="i-3VReDsFbAS2PB6MpybQDVB">
        Motioner i Andra kammaren, nr 186. 9
      </fw>
      <div xml:id="i-EksoFcSLhhwgoFUPQiRn8Z" type="motHeader">
        <div xml:id="i-EQ7rStsKv8wVLd8ZUr4n2H" type="motTitle"/>
        <div xml:id="i-uivPQhFUrLhyPq7CsW4QX" type="motSubmissionInfo"/>
      </div>
      <div xml:id="i-N7hUsYy2or31yJx8PZWEZm" type="motBody">
        <div xml:id="i-4SGmJVudxC2J1uhJwQqZcA">
          <p xml:id="i-BwUTnv9pbGfjihb9ZNBw68">
            Nr 186.
          </p>
          <p xml:id="i-WJBMUMPmjm9RVUS2UoUpk4" type="titleString">
            Av herr Karlsson i Grängesberg m. £., om utredning rörande behovet
            av och formerna för en av stats- makterna understödd arbetsfysiologisk
            forskning.
          </p>
          <p xml:id="i-EUfTFyaUyJ6et1oN4Ssdfh">
            Det är ett samhällsintresse ur såväl humanitära som nationalekonomiska
            synpunkter, att den mänskliga arbetskraften icke användes i sådana
            former, att den arbetandes hälsa skadas. Olycksfall i arbetet
            och yrkessjukdomar kosta varje år vårt land enorma belopp — enbart
            förlusterna genom olycks- fall kosta per år 12 miljoner arbetsdagar
            — och åtgärder ha vidtagits för att minska olycksfallen och skapa
            en bättre yrkeshygien. Såväl många olycks- fall som många sådana
            sjukdomar, vilka hittills inte med säkerhet kunnat hänföras till
            yrkessjukdomarna, torde emellertid bero på en företeelse, vars
            uppkomst hittills i vårt land i mycket ringa utsträckning varit
            föremål för vetenskapligt studium, nämligen de funktionella försämringar,
            som i akut form bruka kallas trötthet och i kronisk form slitenhet.
            Trötthet och slitenhet kunna ha sin orsak i ett alltför tungt
            arbete, i ett alltför uppdrivet tempo, i ensidigt repetitivt arbete,
            i för korta eller olämpligt placerade raster och andra omständigheter.
            Arbetsfysiologien är den vetenskap, som söker utforska kroppens
            funk- tionella tillstånd och förändringar under arbetet. I flera
            länder ha speciella forskningsinstitut för arbetsfysiologi inrättats,
            såsom Kaiser Wilhelm In- stitut för Arbeitsphysiologi i Tyskland,
            National Research Committee for Industrial Fatigue i England,
            Fatigue Laboratory i Boston, USA, arbets- fysiologiska instituten
            i Moskva och Charkov m. fl. Genom anslag från stat och enskilda
            har i dessa länder den medicinska vetenskapen fått möjlighet att
            tillämpa fysiologien på yrkesarbetet. I vårt land har speciell
            arbets- fysiologisk forskning påbörjats 1941 med ekonomiskt stöd
            av Värmlands skogsarbetsstudier, och undersökningar ha sedan dess
            utförts eller pågå för- utom vid skogsbruk och delvis järnindustri
            i Värmland även vid jordbruks- arbete, Sandvikens järnverk och
            Hemmens forskningsinstitut. Vid de arbetsfysiologiska undersökningarna
            begagnar man dels direkta och dels indirekta metoder. De direkta
            metoderna innefatta undersökningar av kroppsfunktionerna under
            arbetet. Däri ingå rörelseanalyser i syfte att utforska optimala
            rörelser vid yrkesarbete. Man mäter t. ex. energiförbruk- ningen
            och verkningsgraden under arbetets olika faser och vid olika arbets-
            ställningar och de anspråk, som arbetet ställer på olika organs
            funktioner. Undersökningarna syfta vidare till att uppspåra och
            mäta alla symptom av försämringar i hela kroppens och alla dess
            organs funktionstillstånd, d. v. s.
          </p>
          <pb facs="riksdagen-motions-pdf/data/1945/mot_1945__ak__186/mot_1945__ak__186-002.pdf"/>
          <fw xml:id="i-8tS2vvq5EZz7xCGHBuxuBG">
            10 Motioner i Andra kammaren, nr 186.
          </fw>
          <p xml:id="i-8wYKFkApGobqyogfSoz1yT">
            vad man brukar kalla trötthet eller slitenhet. I de engelsktalande
            länderna plägar också arbetsfysiologien kallas »trötthetsstudier».
            De indirekta metoderna omfatta undersökningar av arbetsresultatet,
            tids- studier, statistik över yrkesval, morbilitet och mortalitet.
            Dessa metoder kunna endast ge resultat beträffande stora grupper
            av individer. De direkta metoderna ge däremot möjlighet att undersöka
            den enskilde arbetarens funk- tionella tillstånd och utveckling.
            Genom de direkta metoderna kan man tidigare upptäcka skadliga
            inverkningar, medan de indirekta metoderna, huvudsakligen sjukdoms-
            och dödlighetsstatistik, dels arbeta med stora fel- källor, dels
            möjliggöra upptäckter av skadeverkningar först efter långa tids-
            perioder, varigenom en ändring av arbetsbetingelserna ofta kommer
            för sent. Den arbetsfysiologiska forskningens metoder bero av
            arbetets art. Vid tungt arbete står påfrestningen på organismen
            i nära samband med energi- förbrukningen, vilken på tillförlitligt
            sätt kan mätas. Skogs- och lantarbete samt tyngre arbete inom
            industrien ha blivit det område, som de arbetsfysiolo- giska studierna
            speciellt ägnat sig åt. För fysiologisk rationalisering av lättare
            arbete ha hittills i huvudsak använts indirekta metoder, i första
            hand produktionsundersökningar, som med stor framgång bedrivits
            av engelska fysiologer vid Industrial Fatigue Research Board.
            Docent Y. Zotterman framhåller om arbetsfysiologien bland annat
            följande: »Som den österrikiske fysiologen Durig i sitt stora
            arbete över arbets- trötthet framhåller, är frånvaron av en minskning
            i produktionen icke något absolut tillförlitligt tecken på att
            trötthet ej föreligger, då börjande trött- het kan kompenseras
            med förstärkta viljeimpulser. Dock kan man i många fall draga
            positiva slutsatser som t. ex. för att nämna ett av de vanligaste
            fallen, när den absoluta produktionen nästan alltid stiger vid
            en minskning av arbetstiden. Man är ju också benägen att tro,
            att en 9 timmars arbetsdag är hälsosammare än en 11 timmars arbetsdag.
            Avgörande bevis härför kan endast en sjukdoms- och dödlighetsstatistik
            i vissa fall lämna, och en dylik förutsätter ett mycket stort
            material, omfattande ett stort antal arbetare och tidsperioder
            på åtskilliga decennier. Om ihållande trötthet i längden kan kompenseras
            genom ökade viljeimpulser, synes dock högst problematiskt. Vid
            lättare arbete, där de totala energiutgifterna äro ringa, gäller
            det fram- för allt, att man undviker arbetsformer som lätt ge
            upphov till strängt lokaliserad trötthet. För detta ändamål måste
            arbetsfysiologien begagna sig av nyare och förfinade metoder,
            som kunna giva upplysningar om den direkt engagerade nevromuskulära
            mekanismens funktionstillstånd. — — — De direkta metoderna angivas
            av den berömde tyske arbetsfysiologen Atzler på följande sätt:
            1) Egentlig arbetsfysiologisk rationalisering. 2) Fysiologiska
            anlagsurval. 3) Bekämpande av trötthet. Då arbetsfysiologisk rationalisering
            och anlagsurval i och för sig innebära
          </p>
          <pb facs="riksdagen-motions-pdf/data/1945/mot_1945__ak__186/mot_1945__ak__186-003.pdf"/>
          <fw xml:id="i-MTKLGx7cAbjoneMRo7ZTq5">
            Motioner i Andra kammaren, nr 186. 11
          </fw>
          <p xml:id="i-KiBkZRZ26HP17budGqNb7z">
            ett indirekt bekämpande av trötthet, så bör med direkt bekämpande
            av trött- het endast innefattas sådana metoder, som tillåta uppspårandet
            av en insmy- gande trötthet och därpå grundade förebyggande åtgärder.
            Den trötthet, som uppkommer vid yrkesarbete, är av två slag. Vid
            lättare arbete är den ute- slutande lokaliserad till nervsystemet,
            vilket betyder en försämrad impuls- överföring från centrum till
            periferien. Vid tungt arbete adderar sig till den nervösa tröttheten
            den muskulära, vilket innebär en försämrad funktion i själva muskulaturen.
            Det är endast för denna senare form av trötthet, som vi äga tillförlitliga
            metoder, som möjliggöra att vi kunna upptäcka, när den sätter
            in. När det gäller lättare arbete ha vi sådana indirekta metoder
            som tidsstudier och rörelsestudier, vilka kunna upplysa oss om
            arbetets kvantita- tiva och kvalitativa resultat samt huruvida
            rörelserna undergå någon påtaglig förändring. I vissa fall kunna
            psykotekniska metoder dessutom vara av stort värde. Att trötthet
            uppkommer mot slutet av arbetspassen är naturligt och behöver
            ej uppfattas som varande skadligt om endast den till förfogande
            stående vilotiden är tillräcklig för att få tröttheten att försvinna.
            Vid indu- striarbete uppstår faran stundom just i en mycket långsamt
            förlöpande nöt- ning, när arbetskraften tages i anspråk alltför
            länge i mycket specialiserade arbetsformer.» Om de hittills i
            Sverige utförda fysiologiska undersökningarna av yrkes- arbete
            kan i korthet nämnas följande. På värmländska skogsarbetare utförda
            undersökningar av energiförbruk- ningen under skogsarbetets olika
            huvudformer, som utförts 1941 och 1943, ha visat, att energiförbrukningen
            under skogsarbete ligger omkring 9 kcal per minut, d. v. s. ungefär
            7 gånger viloomsättning. Med ledning av de genom respirationsförsök
            under arbetet i skogen utförda energimätningarna var det möjligt
            att beräkna den totala energiförbrukningen per dygn. Det visade
            sig då, att en skogsarbetare, som håller 8!/2 timmes arbetstid
            i skogen, måste beräknas komma upp i en förbrukning av cirka 5
            700 kcal per dygn. Samtidigt utfördes försök att mäta arbetarens
            verkningsgrad vid de olika arbetsfor- merna. Anmärkningsvärt var
            därvid, att barkningen synes försiggå med mycket låg verkningsgrad
            (4—5 4), medan kapning med bågsåg utföres med verkningsgraden
            10—12 4. Då barkningen ofta upptar 50 4 av arbetstiden vid timmerhuggning,
            inses lätt betydelsen av att här införa rationellare me- toder.
            I anslutning till dessa energimätningar under arbetet i skogen
            utfördes sedermera i flera etapper kostundersökningar på skogsarbetare
            och deras hushållsmedlemmar. En undersökning av värmländska skogs-
            och valsverks- arbetares näringsförhållanden 1942 visade, att
            skogsarbetarna hade stora svårigheter att leva inom ramen för
            gällande ransoneringar. Skogsarbetarnas energiförbrukning förhöll
            sig till valsverksarbetarnas som 3 till 2. Efter undersökningens
            slutförande beslutade livsmedelskommissionen en höjning av skogsarbetarnas
            ransoner av mjöl, fläsk och matfett motsvarande 320 kalorier per
            dag.
          </p>
          <pb facs="riksdagen-motions-pdf/data/1945/mot_1945__ak__186/mot_1945__ak__186-004.pdf"/>
          <fw xml:id="i-NnSv4NPTUAm7Kgh2vPme1e">
            12 Motioner i Andra kammaren, nr 186.
          </fw>
          <p xml:id="i-BgyBRPhrNDZMwbbt6Ars8Z">
            I en undersökning av blodsockerhalten under skogsarbete påvisades,
            att under skogsarbete en så betydande blodsockerminskning kan
            ske, att den påverkar effektivitet och olycksfallsrisk, trots
            till synes tillräckligt antal pauser och måltider. Genom upprepad
            tillförsel av små sockerkvantiteter under arbetet, utöver måltiderna,
            kunde sockerhalten hållas på en betryggande nivå. Slutsatser kunde
            även dragas beträffande arbetsdagens indelning. För närvarande
            pågå vid Arbetsfysiologiska undersökningens försöks- station i
            Värmland försöksserier omfattande a) rörelsestudier, avsedda att
            utforska lämpligaste arbetsrörelser och arbetsställningar vid
            skogsarbete, b) försök att utröna lämpligaste planering av arbetsdagen
            i skogen. Vid undersökningar, utförda vid Hemmens forskningsinstitut,
            kunde jäm- förelser anställas beträffande energiförbrukningen
            vid olika bänkhöjder vid bakning och diskning samt vid olika arbetsmetoder
            för rengöring av trägolv, korkmatta och parkettgolv. Såsom framgår
            av ovanstående, har arbetsfysiologien i andra länder an- setts
            vara ett medicinskt forskningsområde, värt samhällets stöd. I
            framtiden torde denna forskningsgren komma att tillmätas ökad
            betydelse, dels emedan nya forskningsmetoder här liksom på andra
            områden torde komma att upptäckas, dels emedan de humanitära synpunkterna
            på arbetskraftens användning torde komma att ges ökat utrymme
            och dels emedan det ekonomiska kravet på hus- hållning med arbetskraften
            gör sig allt mera gällande. Redan nu synes det uppenbart, att
            arbetsfysiologiens resultat kan gagna de arbetande, närings- livet,
            arbetsmarknadens «organisationer, yrkesinspektionen, den yrkes-
            hygieniska forskningen vid institutet för folkhälsa samt yrkesval
            och yrkes- utbildning. Hushållandet med arbetskraften är på lång
            sikt till fördel för hela sam- hället och även i lika hög grad
            fördelaktig för parterna på arbetsmarknaden. Vissa på kortsiktiga
            synpunkter beroende motsättningar kunna emellertid be- faras,
            emedan det av naturliga skäl kan bli så, att en arbetsgivare i
            första hand intresserar sig för de möjligheter till höjning av
            arbetsprestationen, som arbetsfysiologien öppnar, medan hans arbetare
            kunna väntas framför allt hävda hälsosynpunkten. Härur kunna framkomma
            skilda värderingar av såväl forsk- ningens inriktning som dess
            resultat. Om de arbetsfysiologiska studierna sprida sig inom näringslivet,
            är det därför tänkbart, att irritation kan upp- stå, i den mån
            arbetsfysiologien icke erhåller en fullt oberoende och opartisk
            ställning. Detta är ytterligare ett skäl för samhället att stödja
            denna forsk- ning. Tills vidare arbetar den arbetsfysiologiska
            forskningen i vårt land väsent- ligen med vissa begränsade uppgifter,
            för vilka enskilt understöd kan er- hållas. Det är tänkbart, att
            nya sådana uppgifter tid efter annan anmäla sig. Arbetets natur
            torde dock i huvudsak vara sådan, att bästa resultat endast kan
            nås genom planering på längre sikt. Det förefaller osannolikt,
            att en- skilt kapital kommer att stå till buds för sådan för längre
            tidrymd planerad forskning.
          </p>
          <pb facs="riksdagen-motions-pdf/data/1945/mot_1945__ak__186/mot_1945__ak__186-005.pdf"/>
          <fw xml:id="i-2wEr4wbg5Eoe1P1TpkcEBV">
            Motioner i Andra kammaren, nr 186. 13
          </fw>
          <p xml:id="i-UcgVLzDgUNv2nTsZGcGZMD">
            Om vid utredning skulle befinnas lämpligt, att forskning på detta
            om- råde bedrives med statens stöd, är det tänkbart, att stödet
            skulle få den formen, att ett arbetsfysiologiskt institut upprättades
            t. ex. i anslutning till karolinska institutets fysiologiska institution
            eller statens institut för folk- hälsa. Det vore i så fall önskvärt,
            att statsmakterna kunde ta ställning till frågan, innan karolinska
            institutets planerade nybyggnader äro uppförda. Med stöd av vad
            ovan anförts hemställes,
          </p>
          <p xml:id="i-P2PHWBLFMbTyNc2jfmw3ei">
            att riksdagen måtte i skrivelse till Kungl. Maj:t anhålla om
            utredning rörande behovet av och formerna för en av stats- makterna
            understödd arbetsfysiologisk forskning.
          </p>
          <p xml:id="i-UGw4drSaa1GuHrGEaPHLCu">
            Stockholm i januari 1945.
          </p>
          <p xml:id="i-LH5JnzmKihv1uNWj3XmBzY">
            Verner Karlsson.
          </p>
          <p xml:id="i-FVuYBUwJ48czpvT3BgJJrN">
            Sigurd Lindholm. Adolf Wallentheim. Erik Brandt. John Lundberg.
            Fridolf Thapper. Sigvard Ohlsson. J. O. Gavelin. Carl Lindberg.
            Erik Johansson. Gösta Skoglund, Lars Lindahl. Hjalmar Gustafson.
            Umeå. C. P. Olsson, Fritz Persson, Erik Severin, Mellerud. Växjö.
            Gävle. Gustaf Nilsson, Abel Sundberg. Gösta Andersson, Kristinehamn.
            Mölndal.
          </p>
        </div>
      </div>
    </body>
  </text>
</TEI>
