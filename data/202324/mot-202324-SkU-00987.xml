<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SkU-00987">
  <teiHeader>
    <fileDesc>
      <titleStmt>
        <title>Idrott, friluftsliv och civilsamhälle</title>
        <author corresp="i-EgXqeVnPhVAxu5tLpK9F8M">av Vasiliki Tsouplaki m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:987 av Vasiliki Tsouplaki m.fl. (V)</title>
          <idno type="rdwebb">HB02987</idno>
          <rs type="number">987</rs>
          <orgName type="comitteeAbbreviation">SkU</orgName>
          <ref type="dokument_url_text">https://data.riksdagen.se/dokument/HB02987/text</ref>
          <ref type="dokument_url_html">https://data.riksdagen.se/dokument/HB02987</ref>
          <ref type="dokumentstatus_url_xml">https://data.riksdagen.se/dokumentstatus/HB02987</ref>
          <ref type="pdf">https://data.riksdagen.se/fil/B274DA09-49F1-453F-9F68-47FE70D6BDDF</ref>
          <ref type="docx">https://data.riksdagen.se/fil/7E864260-36D1-46D9-AA37-A3CC9C2B90A2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-59aDpxCsYAh1ci61gtLnGc" type="signed"/>
        <correspContext corresp="i-59aDpxCsYAh1ci61gtLnGc">
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
        </correspContext>
        <correspAction xml:id="i-D1zzdqmYpmDArnRqYgmUSi" type="submitted">
          <date when="2023-10-03"/>
          <time when="16:26:12"/>
        </correspAction>
        <correspAction xml:id="i-PDtBXS1pg2Dcnzu69uzEHy" type="reviewed">
          <date when="2023-10-03"/>
          <time when="20:05:42"/>
        </correspAction>
        <correspAction xml:id="i-ceqnktopM4CP42XwVCwQw" type="referred">
          <date when="2023-10-17"/>
        </correspAction>
        <correspAction xml:id="i-NhkiPAVkP8WhmJMY9FBTuJ" type="assigned">
          <date when="2024-04-24"/>
          <time when="16:30:24"/>
        </correspAction>
        <correspContext corresp="i-NhkiPAVkP8WhmJMY9FBTuJ">
          <ref type="assignedTo">Skatteutskottet</ref>
        </correspContext>
        <correspAction xml:id="i-QNsHYcohBKZEgwuNBxQGew" type="behandlas_i"/>
        <correspContext corresp="i-QNsHYcohBKZEgwuNBxQGew">
          <ref type="uppgift">2023/24:KrU9</ref>
          <ref type="ref_dok_id">HB01KrU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU9</ref>
          <ref type="ref_dok_titel">Spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DrnMZ1LEUbBWL77EUDL6wU" type="behandlas_i"/>
        <correspContext corresp="i-DrnMZ1LEUbBWL77EUDL6wU">
          <ref type="uppgift">2023/24:SfU13</ref>
          <ref type="ref_dok_id">HB01SfU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU13</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GuyBAnY8TSguPCBsUBy77q" type="behandlas_i"/>
        <correspContext corresp="i-GuyBAnY8TSguPCBsUBy77q">
          <ref type="uppgift">2023/24:SkU14</ref>
          <ref type="ref_dok_id">HB01SkU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU14</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CKb2MzKDrsQ9ZztEXbZe5H" type="motHeader">
        <div xml:id="i-Sv5HxzPSTduZdon2zVug8b" type="motTitle">
          Motion till riksdagen 2023/24:987 av Vasiliki Tsouplaki m.fl.
          (V) Idrott, friluftsliv och civilsamhälle
        </div>
      </div>
      <div xml:id="i-Fp9fV1zBdRCvaN6AdtQNQL" type="motBody">
        <div xml:id="i-PPiqwrzRLj1Cv7Zihayha6" type="TOC">
          <head xml:id="i-3CF1kM214CoejY91AQFDco">
            Innehåll
          </head>
          <list xml:id="i-YYheYY8XYhtmD9C1orCqDb">
            <item xml:id="i-5MXbnRHiaa9AZApSFPWbAc" style="indent-level: 1">
              Innehåll
            </item>
            <item xml:id="i-5MVYd5JNPTPpQRGjdjtvwM" style="indent-level: 1">
              1 Förslag till riksdagsbeslut
            </item>
            <item xml:id="i-Xq2kSuMYfSQZpJZEZN96s1" style="indent-level: 1">
              2 Inledning
            </item>
            <item xml:id="i-LLcaUubDRtUushVJ2Wh12L" style="indent-level: 1">
              3 Goda villkor för civilsamhället
            </item>
            <item xml:id="i-7rCa5Y3FpojodeU32crLW3" style="indent-level: 2">
              3.1 Ekonomi
            </item>
            <item xml:id="i-Gtkcw8U74eqPgAFA2wH2Mr" style="indent-level: 2">
              3.2 Tillgång till lokaler
            </item>
            <item xml:id="i-UhGi7P6CrFGNkwi6uXow1Y" style="indent-level: 2">
              3.3 Plats för rörelse, idrottande och friluftsliv
            </item>
            <item xml:id="i-B51T6ANTSYkwivMXTgqpzF" style="indent-level: 1">
              4 Villkoren för elitidrottare
            </item>
            <item xml:id="i-LpoK3tRWU3R5skuNNsUAT2" style="indent-level: 1">
              5 Barns idrottande och deltagande i friluftslivet
            </item>
            <item xml:id="i-JidViXRLHG6x59W4ghvNVv" style="indent-level: 1">
              6 Matchfixning
            </item>
          </list>
        </div>
        <div xml:id="i-CKFgq6jRDpmybhDEg98Kh9" type="motProposal" subtype="förslag">
          <head xml:id="i-KbDwTuHD8DxE4Kifw9bneu">
            1 Förslag till riksdagsbeslut
          </head>
          <list xml:id="i-7MDpK6a9JA6a1b69xWNLoA">
            <item xml:id="i-3Qqqw3MQKCyxuNFgyD3JxB" sortKey="Yrkande 1">
              Riksdagen ställer sig bakom det som anförs i motionen om att
              regeringen bör återkomma med förslag om att kravet att hyresgästen
              stadigvarande måste bedriva momspliktig verksamhet i lokalen,
              den s.k. fastighetsmomsen, tas bort i mervärdesskattelagen 3 kap.
              3 § och tillkännager detta för regeringen.
            </item>
          </list>
          <list xml:id="i-AmqLfiuP2ydxsJaAR4gKSE">
            <item xml:id="i-Eu4ytThxAqR9JefLLVWmRP" sortKey="Yrkande 2">
              Riksdagen ställer sig bakom det som anförs i motionen om att
              regeringen bör, i dialog med riksidrottsförbundet, se över hur
              pensions- och socialförsäkringssystem, CSN-regler och arbetslöshetsförsäkringen
              kan anpassas efter de särskilda villkor elitidrottare lever under
              och tillkännager detta för regeringen.
            </item>
          </list>
          <list xml:id="i-ERvwqQTLYrqCU4dGf3xpkd">
            <item xml:id="i-XA4btDQy163ET4wwrtSkDf" sortKey="Yrkande 3">
              Riksdagen ställer sig bakom det som anförs i motionen om att
              Sverige bör underteckna Macolinkonventionen så att vi kan delta
              i det internationella samarbetet kring matchfixning och tillkännager
              detta för regeringen.
            </item>
          </list>
        </div>
        <div xml:id="i-DwzurMJfMQDJo9ZkCSHzuh" type="motContent">
          <head xml:id="i-2csNMwMHizSRNdUCNiP94P" type="h1">
            2 Inledning
          </head>
          <p xml:id="i-4hwKcAwRtP7oYKdUART5JF">
            För Vänsterpartiet är det självklart att vi ska ha goda villkor
            för civilsamhället att verka. Ett vitalt föreningsliv, att människor
            har möjlighet att organisera sig kring gemensamma intressen, är
            centralt för demokratin. Det är genom våra breda folkrörelser
            tidigare gene­rationer förändrat samhället. Det var brist på inflytande,
            fattigdom och hunger som drev på framväxten av vårt starka civilsamhälle,
            men också insikten om att det var möjligt med förändring när människor
            gick samman. Då, precis som nu är föreningarna också demokratiskolor,
            där man t.ex. lär sig viktiga processer för beslutsfattande. Men
            många nya former av organisering har växt fram sedan dess och
            det är viktigt att vi från politiskt håll hänger med. Vi inväntar
            nu regeringens förslag till nya demokratikriterier för civil­samhället
            och hoppas att man tagit till sig kritiken som framförts brett
            från trossamfund, ungdomsorganisationer och studieförbund för
            att nämna några.
          </p>
          <p xml:id="i-RTVjeq3ygCQd3Rizk4sz5y">
            I den här motionen lyfter vi övergripande frågor för civilsamhället,
            men störst fokus ligger på idrottens förutsättningar. Organisationer
            inom kulturarvssektorn behandlas i motion Kulturarvet (2023/24:988).
          </p>
          <head xml:id="i-3sXW6LtNG9ddoD38ZdFHbM" type="h1">
            3 Goda villkor för civilsamhället
          </head>
          <head xml:id="i-RgcgPAotFSxpQpzCQFeCsW" type="h2">
            3.1 Ekonomi
          </head>
          <p xml:id="i-BPUTHq76YX6yKj5Je5J5EC">
            Vänsterpartiet menar att vi måste vara rädda om det ideella engagemanget
            och se till att vi har en god dialog mellan politik och civilsamhälle,
            enkla och tydliga regelverk, bra stöd från bidragsgivande myndighet
            och långsiktiga organisationsbidrag. Det ska vara lätt att göra
            rätt och utgångspunkten från det offentliga ska vara att uppmuntra
            ideella krafter.
          </p>
          <p xml:id="i-4pTvKMthc92ymJ9QpyKTzb">
            Det finns också behov av att andra delar av samhället, t.ex.
            det privata näringslivet, ställer upp för att underlätta för det
            ideella engagemanget. Ett sådant exempel är bankernas tjänster.
            Vänsterpartiet har i en tidigare motion, Konsumenternas ställning
            på de finans­iella marknaderna (2022/23:246), krävt att regeringen
            ska tillsätta en utredning i syfte att underlätta för civilsamhället
            att få tillgång till grundläggande banktjänster. I dag är det
            många gånger svårt att få ett bankkonto eller byta firmatecknare
            och då är det omöjligt att ta emot offentliga bidrag på ett riktigt
            sätt.
          </p>
          <p xml:id="i-ALrMB1J6kf7xkDMK1EAxjp">
            För att civilsamhället verkligen ska kunna vara självständigt
            och utgå från sina med­lemmars intresse behöver man också ha annan
            finansiering än från det offentliga. Det måste därför fortsatt
            vara möjligt att bedriva verksamheter som secondhandbutiker, caféer
            och enklare försäljning vid idrottsevenemang. Vi är mycket oroade
            över att regeringen och Sverigedemokraterna aviserat förändringar
            i spellagen för att försvåra möjligheterna att bedriva lotterier.
            Vänsterpartiet har tidigare drivit på för att de allmännyttiga
            lotteri­erna ska få goda villkor och inte falla under samma regelverk
            som de stora nätcasino­bolagen. I all lagstiftning som kan påverka
            civilsamhället vill vi att det görs konsekvens­analyser för hur
            en föreslagen förändring passar olika organisationsformer. Den
            skillnad som finns mellan allmännyttig ideell verksamhet och ett
            vinstdrivande företag måste också ge skillnader i regelverk.
          </p>
          <p xml:id="i-85tf9qUBKyUeWPtKTCDC7E">
            Många kassörer i föreningslivet saknar helt ekonomisk utbildning
            och myndigheter måste ha kunskap om deras förutsättningar för
            att kunna ge ett gott stöd. Regelverket om moms (mervärdesskatt)
            påverkar civilsamhället i stor utsträckning. På senare år har
            ett flertal tolkningar av enskilda momsregler fallit ut i negativ
            riktning för t.ex. Svenska kyrkan, idrottsrörelsen, friluftslivsorganisationer
            och studieförbunden. Det har flera gånger visat sig att Skatteverket
            gjort olika bedömningar i olika delar av landet. Histo­riskt sett
            har EU-kommissionen haft ambition att likrikta momsreglerna inom
            unionen, vilket riskerar att ytterligare försämra förutsättningarna
            då få andra länder har lika utbrett föreningsliv som Sverige.
            Våren 2022 motionerade Vänsterpartiet om att den s.k. internmomsen
            som försvårade och fördyrade för lokalföreningar att få hjälp
            av en regional eller nationell nivå med administrativa uppgifter
            skulle avskaffas. Mycket glädjande riktade ett enigt skatteutskott
            ett tillkännagivande till regeringen om att göra något åt situationen.
            Tyvärr är vi inte helt övertygade om att frågan har lösts med
            de förändringar som gjorts sedan dess utan fortsätter bevaka frågan.
          </p>
          <head xml:id="i-UHpmvb1ryCFbdNwhvabgRP" type="h2">
            3.2 Tillgång till lokaler
          </head>
          <p xml:id="i-SiG1dgiYDL29dXj3mBU98r">
            Forskning visar att mötesplatser utgör en slags social infrastruktur
            där sammanhållning kan uppstå. De är viktiga för att motverka
            t.ex. polarisering. Civilsamhällets förmåga att skapa dessa möten
            blir därmed också en viktig pusselbit i skapandet av en demokratisk
            stat med hög tillit mellan medborgarna och en känsla av samhörighet.
            Möjligheten att mötas och skapa sociala relationer är också viktigt
            för folkhälsan och minskar ensamhet.
          </p>
          <p xml:id="i-KgZE3xSPdQjoGJgbKybYAc">
            I dag finns svårigheter för ideella organisationer att få hyra
            lokaler eftersom regel­verket förhindrar vissa fastighetsägare
            att hyra ut till en icke-momspliktig hyresgäst. Sedan 2016 har
            det blivit extra svårt för idrottsföreningar att hyra lokaler
            eftersom Skatteverket då gjorde en ny tolkning av regelverket.
            Riksidrottsförbundet ser en risk att bristen på lokaler kan tvinga
            fram en bolagisering av idrottsverksamhet för att få ett hyreskontrakt.
            Vänsterpartiet ser det som en mycket olycklig utveckling och vill
            bevara den starka svenska traditionen med medlemsdrivna, demokratiska
            idrottsföreningar.
          </p>
          <p xml:id="i-NBy4pmhSvdpFA66K9Z14XP">
            Regeringen bör återkomma med förslag om att kravet att hyresgästen
            stadigvarande måste bedriva momspliktig verksamhet i lokalen,
            den så kallade fastighetsmomsen, tas bort i mervärdesskattelagen
            3 kap. 3 §. Detta bör riksdagen ställa sig bakom och ge regeringen
            till känna.
          </p>
          <head xml:id="i-W3TN8tYmxvHJmfg9pXEapE" type="h2">
            3.3 Plats för rörelse, idrottande och friluftsliv
          </head>
          <p xml:id="i-CxQEvUSqAkNsSJKXRY96eG">
            I dag har många invånare ett mer stillasittande liv än tidigare
            generationer. Det påverkar kondition, muskelstyrka och riskerar
            att försämra hälsan. En stor rörelseundersökning visade att vi
            tillbringar i genomsnitt mellan 8 och 10 timmar om dagen sittande.
            Särskilt skrämmande är den mätning som visade att femåriga barn
            i Sverige är stillasittande ca nio timmar om dagen. För oss är
            det viktigt att förskolan fortsätter ha ett stort fokus på lek,
            rörelse och utomhuspedagogik för att garantera att alla barn får
            röra sig tillräckligt och kan etablera hälsosamma vanor i en tidig
            ålder. Kommittén för främjande av ökad fysisk aktivitet kom i
            år ut med skriften Varje rörelse räknas, och i den finns gott
            om både statistik kring hälsoeffekter och tips på hur man i vardagen
            själv kan få in mer rörelse och med det ökat välmående. En stor
            insats för att öka motionerandet står det organiserade föreningslivet
            för. Det är sammanlagt runt 4,5 miljoner svenskar som är medlemmar
            i en friluftsorganisation eller en idrottsförening, Det är en
            mycket hög andel av befolkningen och en tradition att vara stolta
            över. Situationen är därmed inte helt entydig. Sverige har både
            ett mycket stort bekymmer med stillasittande samtidigt som vi
            är bland de befolkningar i Europa som rör på sig mest. Självklart
            är det stora skillnader mellan olika grupper. En del är med i
            många föreningar och rör på sig mycket medan andra står helt utanför.
            Som så ofta spelar klass och kön roll för hur vi lever. I undersök­ningar
            av barn och ungas idrottande är det barn till högutbildade som
            idrottar mest.
          </p>
          <p xml:id="i-KzVxzEcy1DsUuZLrNFG9sX">
            När människor uppger vilka aktiviteter de utövar för att motionera
            är promenad det vanligaste svaret, följt av gym och löpning. På
            topp-tio-listan finns även cykling, sim­ning, skidåkning och yoga
            med. Det är alltså många motionsformer som kan utövas på egen
            hand och utomhus. Bara en tydlig föreningsidrott, fotboll, finns
            med bland de 10 vanligaste motionsformerna. För oss i Vänsterpartiet
            blir slutsatsen att det krävs en blandning av olika idrottspolitiska
            insatser för att tillgodose intresse och behov hos be­folkningen
            och för att skapa goda förutsättningar för en bra folkhälsa. Det
            behövs bra stadsplanering hos kommunerna så att det finns tillgång
            till cykelvägar, upplysta motions­spår, simhall, idrottshall,
            parker och stadsnära skog så att det blir enkelt att motionera
            i vardagen. I vår budgetmotion för 2024 (2023/24:2385) lägger
            vi ett statligt stöd på 250 miljoner kronor per år till kommunerna
            för att stötta upprustningen och utbyggnaden av lekparker, spontanidrottsytor
            och parklekar. För oss är det också av stor betydelse att de problem
            som funnits för föreningar som vill ordna tävlingar på statliga
            vägar får goda förutsättningar. De olika besked som getts från
            Trafikverket och regeringen under 2023, avseende föreningslivets
            kostnader för att arrangera tävlingar på statliga vägar, har varit
            mycket problematiska. När det gäller möjligheterna till idrott
            och motion i skog och mark är det viktigt att vår allemansrätt
            får vara fortsatt stark.
          </p>
          <p xml:id="i-HP9uTwBpZhSoBQCFkAWQim">
            På statlig nivå finns inget ansvar för anläggningar för idrottande
            och heller ingen samlad statistik då ingen myndighet har det utpekade
            ansvaret. Kommuner, föreningar och privata aktörer kan äga och
            sköta anläggningarna och hos Sveriges kommuner och regioner (SKR)
            finns ambitionen att samla siffor för de delar som kommunerna
            bidrar till i någon form. Men det som står klart är att de senaste
            25 åren har befolkningen ökat med en miljon men antalet lokaler
            för idrottande har inte ökat i samma takt. När Riks­idrottsförbundet
            2022 genomförde en enkät till sina medlemmar visade det sig att
            runt en fjärdedel upplevde brist på lokaler. Problemet fanns i
            både stora och små kommuner och många föreningar uppgav att de
            inte kunde ta emot alla barn som var intresserade av att idrotta
            p.g.a. svårigheterna att få träningstid. Detta är mycket olyckligt
            när vi ser att stillasittandet ökar bland barn. Hälften av de
            svarande uppgav att det fanns stora renoveringsbehov i lokalerna
            de använde.
          </p>
          <p xml:id="i-ahkSNTnZRWNmMNbc1dRR2">
            För att komma till rätta med den här situationen och få fler
            att motionera behövs en tydlig plan från kommunerna och ett tydligt
            stöd från nationell nivå. Kommuner har i dagsläget stora investeringsbehov
            i nya förskolor, skolor och äldreboenden. När verk­samheter som
            är lagstyrda har stora behov är det stor risk att kultur, idrott
            och fritids­lokaler få stå tillbaka. I vår motion Idrottspolitiska
            frågor (2022/23:1224) presenterade vi en rad förslag på hur man
            genom lagstiftning, nya strukturer för idé- och projektstöd till
            kommunerna och genom ekonomisk stöttning skulle kunna få till
            nya idrottsytor och renovering och modernisering av befintliga
            lokaler och idrottsplatser. Vi vet också att tillgängligheten
            för personer med funktionsnedsättning är dålig i många idrottslokaler
            och det är en viktig aspekt vid ny- eller ombyggnation.
          </p>
          <head xml:id="i-2kX7rdvNkRX29SpHMuRUe3" type="h1">
            4 Villkoren för elitidrottare
          </head>
          <p xml:id="i-R3gyRUFWCziDE1ZdfmHL85">
            Idrott kan skapa sammanhållning på olika sätt; i en förening
            där man deltar som idrott­are, styrelsemedlem eller som supporter.
            Men också för den som är åskådare på distans, oavsett om det är
            framför tv:n hemma eller vid storbildsskärmen i parken tillsammans
            med andra. Man är del av något större och landslagets eller den
            enskilda idrottarens framgångar blir också våra framgångar. Tack
            vare det stora intresset för idrotten i Sverige och den breda
            folkrörelse som skapats och vidmakthållits kan vi, trots en liten
            befolkning, stå oss mycket bra i den internationella konkurrensen.
            Vi har både väl­organiserad breddidrott och framgångsrika elitidrottare.
            Det ger en positiv spiral. Upp­märksamhet kring idrottsstjärnorna
            ger ökat intresse hos barn att själva prova på en idrott. Därför
            ser vi från Vänsterpartiet att det finns vinster för folkhälsan
            med att satsa på goda villkor för elitidrottarna.
          </p>
          <p xml:id="i-EFLhmG6i3tRSD2qXp9ARa">
            Under 2023 har det rapporterats i media kring ohälsa för tidigare
            elitidrottare. Både fysiska skador som skapar långvariga problem
            och psykisk ohälsa blir kvar i spåren av en avslutad karriär.
            Många intervjuade beklagar att man inte har fått stöd från sitt
            special­idrottsförbund när man har mått dåligt. Det är viktigt
            att dessa berättelser tas på allvar och att det finns en beredskap
            för att stötta elitidrottare som av olika anledningar avslutar
            sin karriär. För många har elitsatsningen i sig inneburit en press
            som man är glad att slippa vid avslutad karriär, men för en hel
            del är också oron för vad som ska komma efter karriären en stressfaktor.
            Det måste vara möjligt att förbereda sig för dubbla karri­ärer
            redan som ung idrottare. Det ska gå att kombinera elitidrottande
            med högskolestudier för att ha något att falla tillbaka på. Riksidrottsförbundets
            (RF) satsningar tillsammans med en rad högskolor och universitet
            på Riksidrottsuniversitet och Elitidrottsvänliga lärosäten är
            viktiga steg på vägen men rör främst utbildningar inom det idrottsveten­skapliga
            området. De stipendier som Svenska spel och RF delar ut varje
            år till 50 idrottare är också en viktig del i att skapa goda förutsättningar.
          </p>
          <p xml:id="i-HzooDe4qRdH9cW5ANgcug4">
            Våra trygghetssystem behöver även de fungera för den som satsar
            på idrott på elitnivå. Regeringen bör, i dialog med riksidrottsförbundet,
            se över hur pensions- och socialförsäk­ringssystem, CSN-regler
            och arbetslöshetsförsäkringen kan anpassas efter de särskilda
            villkor elitidrottare lever under. Detta bör riksdagen ställa
            sig bakom och ge regeringen till känna
          </p>
          <head xml:id="i-WDLLyFj6Gdm2sbJNZwqG7L" type="h1">
            5 Barns idrottande och deltagande i friluftslivet
          </head>
          <p xml:id="i-35LxyrKVq252YZU1Nxg4NU">
            Det framgår av Centrum för idrottsforsknings årliga uppföljning
            av statens idrottsstöd, att barn med högskoleutbildade föräldrar
            idrottar i större utsträckning än barn till föräldrar med endast
            gymnasieutbildning. Barn till ensamstående idrottar i mindre utsträckning
            än barn till sammanboende föräldrar. Tjejer med utländsk bakgrund
            idrottar minst av alla. Alltför många lämnar även idrotten alltför
            tidigt. Vid 11 års ålder deltar som flest barn i idrottsföreningar,
            därefter sjunker medlemskurvan kraftigt.
          </p>
          <p xml:id="i-8HykdY1dGiQZdqyKdAiPrm">
            Kostnaderna är ett av skälen till att barn och ungdomar lämnar
            idrotten. Riks­idrottsförbundet har också flaggat för att 9 av
            10 idrottsföreningar som äger och/eller sköter driften av anläggningar
            är oroliga för föreningens ekonomi p.g.a. elpriserna. Det riskerar
            att leda till högre avgifter för att föreningarna ska klara sin
            ekonomi. Detta i en tid då många barnfamiljer redan är starkt
            pressade ekonomiskt.
          </p>
          <p xml:id="i-2G1XyYJGNA38JMdu48LpfQ">
            Barns och ungdomars deltagande i idrott har blivit en klassfråga.
            Det gäller både rätten till en meningsfull fritid och rätten till
            fysisk och psykisk hälsa. Den psykiska ohälsan liksom andelen
            överviktiga bland barn och ungdomar har ökat avsevärt de senaste
            decennierna. Det finns en tydlig koppling mellan låg socioekonomisk
            status och ohälsa. Samtidigt är sambanden mellan fysisk aktivitetsnivå
            och ett stort antal hälso­aspekter starka. Man kan t.ex. se att
            fysisk aktivitetsnivå minskar den psykiska ohälsan. För Vänsterpartiet
            framstår det som mycket angeläget att utjämna de växande klyftorna
            bland barn och ungdomar när det gäller meningsfull fritid och
            hälsa.
          </p>
          <p xml:id="i-DCGuhuve9UdV6R9NrWEwzz">
            Vi hoppas att det av regeringen aviserade fritidskortet, som
            ska ge alla barn i åldrarna 8–16 en summa att använda för en fritidsaktivitet,
            kan underlätta för ett stort antal barn att ha råd med en meningsfull
            fritidssysselsättning. Vi har dock inte sett förslag om hur det
            ska utformas i praktiken och vi vet att såväl kommunala kulturskolan
            som stora delar av idrottssidan har svårigheter att få tag på
            lärare/ledare som kan ta emot en större tillströmning av barn.
            Till det kommer även frågan om tillgång till lokaler och tränings­tider,
            som vi lyfte här ovan, som måste lösas för att det ska finnas
            plats för flera barn.
          </p>
          <p xml:id="i-28eV6RLCzXDGdjreLyoE2Q">
            När det gäller friluftslivsföreningar är utmaningarna delvis
            andra. Färre barn har en uppfattning om vilka aktiviteter de kan
            erbjudas då skolan inte längre har obligatoriska friluftsdagar.
            Skolan är en viktig arena både för att dagens unga ska kunna ta
            steget till det organiserade friluftslivet och för att de ska
            bli bekväma med att vistas ute i naturen på egen hand. Många av
            friluftslivsföreningarna erbjuder fortbildning för pedagoger och
            sedan 2012 är ett av de 10 nationella målen för friluftslivspolitiken
            Ett rikt friluftsliv i skolan. Trots detta visar utvärderingarna
            att det är det enda målet som haft en försämrad utveckling sedan
            målen antogs. Vi anser att det är en olycklig utveckling och att
            det är en grundläggande kunskap som barn behöver få med sig under
            sin skoltid. Vi tror också att det är en fritidsaktivitet som
            passar många unga som i dag inte är intresserade av den organiserade
            idrotten. Mer om vår politik på friluftslivsområdet finns bl.a.
            i motion Idrottspolitiska frågor (2022/23:1224).
          </p>
          <head xml:id="i-ECr4KMW3jUdaX4kcvf4BnT" type="h1">
            6 Matchfixning
          </head>
          <p xml:id="i-2832XSSnDS8a2UfGAJnaPk">
            Sedan den stora omläggningen av svensk spelpolitik 2018 har flera
            mindre justeringar gjorts för att komma åt olicensierat spel och
            underlätta informationsutbyte mellan olika aktörer på spelmarknaden.
            För oss i Vänsterpartiet har det varit prioriterat att begränsa
            avigsidorna av spel om pengar och skydda konsumenterna. Vi har
            ställt oss bakom de skärpningar som gjorts men har haft fler förslag
            på området, t.ex. kring skärpta regler för spelreklam, riskklassificering
            och bättre stöd för den som vill sluta spela. I våra följdmotioner
            2022/23:2309 och 2021/22:4629 går det att läsa mer om detta.
          </p>
          <p xml:id="i-LTuUR7pFva4NFNAipaWpWC">
            Problemet med matchfixning har kunnat växa med den digitala tillgängligheten.
            I dag är det mycket enkelt att från t.ex. ett asiatiskt spelbolag
            satsa pengar på en match i Sverige. Med en större marknad med
            mycket pengar i omlopp lockas även organiserad brottslighet till
            spel på idrott. Genom att muta eller på annat sätt påverka idrottare
            eller domare kan man försöka styra utgången av en match eller
            tävling för att tjäna pengar på vadhållning. Det är också ett
            sätt att tvätta pengar från annan kriminell verksamhet. Eftersom
            det är ett internationellt fenomen behövs samarbete över landsgränserna
            och Europarådet har tagit fram en konvention mot matchfixning,
            den s.k. Macolinkonven­tionen. Ett 20-tal länder har skrivit under
            konventionen och en handfull länder har ratificerat densamma.
            I nuläget har Sverige endast status av observatör. Det innebär
            att vi inte får delta i beslutsmöten eller på annat sätt ta aktiv
            del i viktiga samarbeten.
          </p>
          <p xml:id="i-AzjNaYc3NTvwDGptKGArtq">
            Sverige bör underteckna Macolinkonventionen så att vi kan delta
            i det internatio­nella samarbetet kring matchfixning. Detta bör
            riksdagen ställa sig bakom och ge regeringen till känna.
          </p>
        </div>
        <div xml:id="i-AitqJznowEHhQswoz6MxMj" type="motSignatures">
          <list xml:id="i-Ntj72vcs6Z5PX8GeqEDaPa">
            <item xml:id="i-2HHHFsWjyyQ3ww67PA2HXe" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-AZAEMRPYd1pXJ4BrtehfZE" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-5fH1VoKVSF2rwPqxEosbFv" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-73QKNdiz43mTUNBgX9jATj" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-EmJ4bx8g4RKJiPmiFZq4bd" who="i-QrNvzg6SGj92wj2YY77ZNA">
              Isabell Mixter (V)
            </item>
            <item xml:id="i-X2JSmj6L1Vu3ciinV2CGPh" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-PxHPK19KWhVZiNSSHmm5nE" who="i-9XTMNkDLu5u66FsWiwysh1">
              Karin Rågsjö (V)
            </item>
          </list>
        </div>
      </div>
    </body>
  </text>
</TEI>
