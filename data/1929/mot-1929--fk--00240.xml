<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__240/mot_1929__fk__240-001.pdf"/>
      <fw xml:id="i-Gm12Aps4YDizwv1YCtaZHP">
        Motioner i Första kammaren, Nr 240.
      </fw>
      <div type="motHeader" xml:id="i-QFcEvzkTWXPnCcittzT5N1">
        <div type="motTitle" xml:id="i-WBwk31SaAiniQAbgcNhP6S"/>
        <div type="motSubmissionInfo" xml:id="i-EUUKtGn8woYbSFcHJYGg1z"/>
      </div>
      <div type="motBody" xml:id="i-92KGmDhskDz9B2gb93izvJ">
        <div xml:id="i-XFXnX1R4fbT3PqXZQ3zQMj">
          <p xml:id="i-FmDFwX3tyB1H9ncWSQ85cn">
            AR
          </p>
          <p xml:id="i-NLC5ojDyyvcm1iLgr5xqDy">
            Nr 240.
          </p>
          <p xml:id="i-Nm6n7tmxe7uGMrjkPEZuC3">
            Av herr Lindhagen, om uttalanden i anledning av Kungl. Maj:ts
            proposition angående Sveriges anslutning till den s. k. Kel- loggpakten.
          </p>
          <p xml:id="i-VMNQLEhM7UuBymVKpU1ko6">
            Genom propositionen nr 82 har begärts riksdagens samtycke till
            Sveriges anslutning till ett internationellt fördrag rörande fördömande
            av krig eller den s. k. Kelloggpakten. Pakten avser en överenskommelse
            mellan staterna att ej tillgripa krig för lösande av inbördestvister.
            Detta är ej första gången man sökt av- svärja kriget med bibehållande
            av krigens orsaker. Vid ett möte under medeltiden mellan världsliga
            och andliga furstar uti staden Basel i Schweiz, förmodligen det
            stora kyrkomötet på 1400-talet, lärer beslut fattats, att krig
            ej vidare skulle få äga rum. Denna upplys- ning lämnades mig av
            en sakkunnig vid ett besök en gång i nämnda stad. De flesta fredsslut
            i europeiska krig intill franska revolutionen innehöllo försäkringar
            om att »en evig fred» därefter skulle råda mellan de krig- förande
            parterna. Efter nämnda revolution började man däremot vid slika
            uppgörelser se något mera realistiskt på saken. Den heliga alliansens
            furstar överenskommo i början av 1800-talet efter Napoleons störtande
            att styra sina stater på ett kristligt sätt, som uteslöt allt
            tal om krig. De högstämda inledningsorden till den andra Haagkonferensens
            år 1909 fattade beslut, undertecknat av de flesta stater i världen,
            innebära i själva verket enahanda utfästelser. Folkförbundets
            bekanta Gendveprotokoll förklarar krig vara brottsligt och ej
            få förekomma, åtminstone endast undantagsvis. Nu tillkommer Kelloggpakten
            med ungefär samma innebörd som Genéeve- protokollet. Det har betraktats
            såsom ett stort framsteg i det eftersträvade närmandet från Nordamerikas
            sida till Folkförbundet, likaså även genom sitt innehåll och den
            allmänna anslutning det väntades få och även fått från staternas
            sida. Det säger sig nu självt, att om man förklarar sig avstå
            från bruk av vapen, så följer därav konsekvent, att man samtligt
            bör nedlägga dem. Alla stater, som undertecknat pakten, hava emellertid
            bibehållit sina rust- ningar och ej tillkännagivit någon avsikt
            till avrustning. Detta betyder uppenbarligen, att man ej känner
            sig säker på sin sak. Man behöver kanske en vacker dag använda
            sitt militärväsende i alla fall för oförutsedda ända- mål trots
            anslutningen till pakten.
          </p>
          <pb facs="riksdagen-motions-pdf/data/1929/mot_1929__fk__240/mot_1929__fk__240-002.pdf"/>
          <fw xml:id="i-BvZa6GKZwcLNP3GXZE9Thg">
            6 Motioner i Första kammaren, Nr 240.
          </fw>
          <p xml:id="i-AV9QMqsy32i4wcDgWTCtow">
            Vissa stater hava till och med vid underskrivandet avgivit uttryckliga
            reservationer, som mer eller mindre avslöja ett dylikt förbehåll.
            Det överraskande har nu inträffat, att två olika åskådningar inom
            den amerikanska senaten godtagit pakten dock med en märklig kompromiss.
            Från paktens tillämpning har undantagits hela den amerikanska
            kontinen- ten eller såsom det uttryckts den nordamerikanska monroedoktrinens
            in- tressesfär. Likaså har undantagits »försvarskrig», ett som
            bekant obestämt och omtvistat begrepp. Nordamerikanska regeringen
            har vidare tidigare tillkännagivit, att pakten ej förutsätter
            någon Förenta staternas avrustning. Samtidigt med paktens antagande
            stod senaten i begrepp att bevilja anslag till 15 nya kryssare.
            Detta anslag har sedan också beslutats. Man må icke förundra sig
            över, att sådana stater som exempelvis Eng- land och Frankrike
            ej äro beredda att obetingat ansluta sig till traktaten. De hava
            stora besittningar och intressesfärer uti främmande världsdelar.
            Deras ekonomi och maktställning äro sedan länge sammanvävda med
            dessa fördelar. De anse sig därför nödsakade att behålla sitt
            inflytande genom vapenmakt utan vilken det eljest skulle gå förlorat.
            Liknande är förhål- landet med andra stater såsom Holland, Spanien
            och Italien. De genom världskriget nybildade europeiska staterna
            känna sig ännu så osäkra i sadeln, att de av den anledningen ej
            våga avrusta. Hatet mellan Balkanfolken är ej heller någon fredspredikan.
            Det får ej heller förglömmas, att, förutom nationalitetsbefrielsen
            i alla världsdelar, folkens isoleringar genom språkförbistringen,
            jordens befolknings- fråga samt den sociala, ekonomiska kampen
            inom alla stater m. m. också äro mäktiga orsaksmoment till rustningarnas
            bibehållande. Vi finna således, att krigen och militärväsendet
            ej kunna avskaffas utan undanröjande av deras orsaker. Kelloggpaktens
            ovannämnda föregångare hava därför icke kunnat motsvara förhoppningarna.
            Den kanske viktigaste förut- sättningen för undanröjande av krigsfaran
            är sålunda de asiatiska och afri- kanska folkens frigörelse. Kan
            det ej ske på fredlig väg, såsom man vill hoppas, kommer lösningen
            genom ett nytt världskrig mellan världsdelar och raser. Det har
            uttalats förhoppning, att, när Sverige besluter tillträda traktaten,
            skall vårt land till sin ära taga avstånd från imperialistiska
            reservationer. Jag tror, att landet ej bör sätta sig på några
            höga hästar. Vi hava genom neutralitetsförklaringar alltsedan
            1815 tillkännagivit en slags kelloggutfästelse för vår del. Endast
            försvarskrig skulle kunna ifrågakomma. Icke förty grepos stora
            delar av nationen av lusta till angreppskrig 1853 mot Ryssland,
            1864 mot Preussen och Österrike, 1905 mot Norge samt åren 1915
            och 1916 mot ententemakterna genom »den modiga uppslutningen vid
            Tysklands sida». Om de finska nationalisterna på allvar gå till
            storms för att utrota svensk- heten i Finland, så undras om icke
            bruket av vårt militärväsende skulle intressera svenskarna mera
            än vår underskrift under Kelloggtraktaten.
          </p>
          <pb facs="riksdagen-motions-pdf/data/1929/mot_1929__fk__240/mot_1929__fk__240-003.pdf"/>
          <fw xml:id="i-8tPtyQ3xyUXN32r3PAFhrS">
            Motioner i Första kammaren, Nr 240. 7
          </fw>
          <p xml:id="i-7ci8bfe71xcvMhFPQ62qYP">
            Det är nog rådligast, att Sverige undertecknar pakten flärdfritt
            utan åt- hävor. Vår anslutning sker för billigt pris. Vi behöva
            ej tillägna oss några grundsatser eller avstå från några maktintressen.
            Vad som däremot borde erinras är, att paktens konsekvens är den
            allmänna, omedelbara och fullständiga avrustningen, att början
            därtill bör göras av de länder, som äro mogna därtill, samt att
            världspolitiken bör vida grundligare än nu in- riktas på undanröjande
            av rustningarnas orsaker. Vid den allmänna fredskongressen i Warschau
            sistlidne sommar förelades kongressen en resolution från dess
            ledning om anslutning till Kelloggpakten såsom »en epokgörande
            historisk tilldragelse». Kongressen reducerade an- slutningens
            betydelse till måttligare proportioner. Åtskilliga medlemmar röstade
            dessutom för två resolutionsförslag om paktens konsekvenser, där-
            ibland omedelbar uppslutning från därtill beredda stater kring
            den avrust- ning av Tyskland, Österrike, Ungern och Bulgarien,
            vilken skett genom fredsslutet i världskriget. En del osteuropeiska
            stater ha på Sovjetunionens initiativ samlat sig om en ansats
            till kraftigare anslutning till den nordamerikanska pakten. De
            ha för sin del definitivt godtagit den utan avvaktan av dess allmänna
            rati- ficering. Bakom detta framträdande ligger väl också en mera
            markerad benägenhet, åtminstone från Sovjetunionens sida, för
            den allmänna, omedel- bara och fullständiga avrustningen. såsom
            en ofrånkomlig konsekvens även av nämnda pakt. Kelloggpakten saknar
            naturligtvis trots sina vanskligheter dock ej be- tydelse. Den
            har säkerligen tillkommit såsom ett uttryck av samvetets röst.
            Ett sådant uttalande från alla stater binder dem i alla fall i
            någon mån även i deras handlingar. Pakten är ur den synpunkten
            ett ytterligare bi- drag till »hjärnornas revolution».
          </p>
          <p xml:id="i-9uoCovjcUR63iRNcQsPwAu">
            På grund av vad sålunda anförts hemställes, att riksdagen, vid
            godtagande av propositionen om Sveriges anslutning till Kelloggpakten,
            ville tillika för- orda att till denna anslutning anknytas följande
            ut- talanden: att paktens konsekvens är den allmänna, omedelbara
            och fullständiga avrustningen, att den i varje fall uppfordrar
            till omedelbar uppslut- ning från därtill beredda stater kring
            den avrustning av Tyskland, Österrike, Ungern och Bulgarien, vilken
            redan skett genom fredsslutet i världskriget; samt att den påkallar
            världspolitikens inriktning att från "grunden komma till rätta
            även med krigens och rust- ningarnas orsaker. Stockholm den 23
            februari 1929. Carl Lindhagen.
          </p>
        </div>
      </div>
    </body>
  </text>
</TEI>
