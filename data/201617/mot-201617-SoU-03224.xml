<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-03224">
  <teiHeader>
    <fileDesc>
      <titleStmt>
        <title>En ny nationell och samlad cancerstrategi</title>
        <author corresp="i-PyuBrn6sPrF8RQEvmB9xdP">av Cecilia Widegren m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3224 av Cecilia Widegren m.fl. (M)</title>
          <idno type="rdwebb">H4023224</idno>
          <rs type="number">3224</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4023224/text</ref>
          <ref type="dokument_url_html">http://data.riksdagen.se/dokument/H4023224</ref>
          <ref type="dokumentstatus_url_xml">http://data.riksdagen.se/dokumentstatus/H4023224</ref>
          <ref type="docx">http://data.riksdagen.se/fil/991C571C-6B48-45CD-8974-483A4BFDB446</ref>
          <ref type="pdf">http://data.riksdagen.se/fil/C672A0CC-55EE-4E9A-850C-AC5708E4B701</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q6m2m8XkYZmRWGoWpX28Yp</idno>
            <name>Margareta B Kjellin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-P2Qeo7VM9UV2RSExyEhtHW</idno>
            <name>Jenny Petersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <name>Sofia Fölster</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5iLkMds96DbsdoQ1H5obCT</idno>
            <name>Sofia Arkelsten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mu8D3Cyy6PoWGop3KQtfh2</idno>
            <name>Anette Åkesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NMp8XbhkERn3gayc7jME1Z" type="signed"/>
        <correspContext corresp="i-NMp8XbhkERn3gayc7jME1Z">
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-Q6m2m8XkYZmRWGoWpX28Yp"/>
          <note type="signatory" corresp="i-P2Qeo7VM9UV2RSExyEhtHW"/>
          <note type="signatory" corresp="i-7ueMHXSkJ4p8MZCwd6tvma"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-5iLkMds96DbsdoQ1H5obCT"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-Mu8D3Cyy6PoWGop3KQtfh2"/>
          <note type="signatory" corresp="i-G9cpXThuSAP5KSY32ApDCj"/>
        </correspContext>
        <correspAction xml:id="i-6cNyUiQS7VALgDMoum1dn9" type="submitted">
          <date when="2016-10-05"/>
          <time when="15:36:50"/>
        </correspAction>
        <correspAction xml:id="i-5FEcYeCaJkic3hTbvu5Yfn" type="reviewed">
          <date when="2016-10-06"/>
          <time when="11:42:06"/>
        </correspAction>
        <correspAction xml:id="i-oQZ9PoxeccqNpBjPExHKN" type="referred">
          <date when="2016-10-14"/>
        </correspAction>
        <correspAction xml:id="i-VSdcwMquHr8fNS4tJ8haQm" type="assigned">
          <date when="2018-05-17"/>
          <time when="16:34:19"/>
        </correspAction>
        <correspContext corresp="i-VSdcwMquHr8fNS4tJ8haQm">
          <ref type="assignedTo">Socialutskottet</ref>
        </correspContext>
        <correspAction xml:id="i-7MPePukCShwL7VDTzkAHdY" type="behandlas_i"/>
        <correspContext corresp="i-7MPePukCShwL7VDTzkAHdY">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PSPPXhUaXtJjcwgxqYQWno" type="behandlas_i"/>
        <correspContext corresp="i-PSPPXhUaXtJjcwgxqYQWno">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3224 av Cecilia Widegren m.fl.
          (M) En ny nationell och samlad cancerstrategi
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Rnu3ByqaFnEH77qterzSA7">
            Förslag till riksdagsbeslut
          </head>
          <list style="ol">
            <item xml:id="i-XqoyurYMpaYGJ9tU4LvDR7">
              Riksdagen ställer sig bakom det som anförs i motionen om en ny
              och samlad cancerstrategi och tillkännager detta för regeringen.
            </item>
            <item xml:id="i-Ek1m5y4EQefvRkK1SWXA5M">
              Riksdagen ställer sig bakom det som anförs i motionen om ett
              helhetsansvar för patienter med cancer och tillkännager detta
              för regeringen.
            </item>
            <item xml:id="i-9xtuxvwbz1dezQUn6rE1Hg">
              Riksdagen ställer sig bakom det som anförs i motionen om att
              pröva möjligheterna att utveckla och stärka patientlagen, i syfte
              att bl.a. stärka patienternas inflytande över sin vård av cancer
              och rätten att fritt få välja slutenvård i cancervården, och tillkännager
              detta för regeringen.
            </item>
            <item xml:id="i-9bXusgT5er8Brnjngg9EPK">
              Riksdagen ställer sig bakom det som anförs i motionen om att
              utveckla en nationell digital kvalitetslista och tillkännager
              detta för regeringen.
            </item>
            <item xml:id="i-8uydw7NqxbHozijY1VMBmY">
              Riksdagen ställer sig bakom det som anförs i motionen om att
              pröva möjligheterna att utveckla och stärka patientsäkerhetslagen,
              i syfte att bl.a. minska undvikbara vårdskador i vården av cancer,
              och tillkännager detta för regeringen.
            </item>
            <item xml:id="i-E1UaF1cJXtR1MYTT9URgH2">
              Riksdagen ställer sig bakom det som anförs i motionen om primärvårdens
              och den nära vårdens möjligheter att hjälpa patienter med kronisk
              cancer och tillkännager detta för regeringen.
            </item>
            <item xml:id="i-W1sQeg4tFeaqvgiaoU4JXf">
              Riksdagen ställer sig bakom det som anförs i motionen om nationella
              riktlinjer för en koordinerad behandling av cancer och tillkännager
              detta för regeringen.
            </item>
            <item xml:id="i-UcivrQXTSijQQkx3JudSRu">
              Riksdagen ställer sig bakom det som anförs i motionen om att
              digitalisera vårdkedjan för patienter med cancer och tillkännager
              detta för regeringen.
            </item>
            <item xml:id="i-QGcPKrq1WwkwYSYmTYJA8H">
              Riksdagen ställer sig bakom det som anförs i motionen om en fast
              vårdkontakt i cancervården och tillkännager detta för regeringen.
            </item>
            <item xml:id="i-92rumfkKyaNoUHX8dJ2u4Z">
              Riksdagen ställer sig bakom det som anförs i motionen om att
              förbättra den kliniska forskningen via en mer samlad avancerad
              cancervård och förstärkning av de nationella kvalitetsregistren,
              och detta tillkännager riksdagen för regeringen.
            </item>
            <item xml:id="i-8gh1oYchUhwHvjQWRCCAh6">
              Riksdagen ställer sig bakom det som anförs i motionen om att
              prioritera tillsyn och uppföljning av cancervården och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-9hFxb7dCH76G2BTtV56ZyP" type="h1">
            Moderata värderingar och utgångspunkter
          </head>
          <p xml:id="i-D4EcPwHES2ts1WwJFVBsXa">
            Varje enskild människa är den viktigaste utgångspunkten och perspektivet
            för Moderaternas politik och vårt samhällsengagemang. Våra värderingar
            formas av vår syn på människan. Vi vill se till hela människan.
            Våra förslag tar utgångspunkt i att de allra flesta människor
            vill ta ansvar för och forma sina egna liv.
          </p>
          <p xml:id="i-XNdpCUbaQ1MKrT25sf3xAm">
            Vi vet att varje människa har stora förmågor och möjlighet att
            kunna utveckla dessa exempelvis med rätt utbildning. Ofta växer
            och utvecklas människor som mest när de dels möter nya utmaningar,
            dels prövas när de ställs inför svåra livssituationer. Då behöver
            man ofta hjälp och stöd av samhället.
          </p>
          <p xml:id="i-AxStN9L2rGQTcmPjMKqi3Y">
            Vi anser att cancervården alltid ska vara av hög kvalitet, tillgänglig
            och jämlik för alla patienter. Den ska ges i rätt tid. Den högspecialiserade
            avancerade cancervården ska koncentreras i syfte att höja cancervårdens
            kvalitet och stärka patientsäkerheten. Den ska vara solidariskt
            finansierad. Ingen ska behöva dö av cancer i en vårdkö.
          </p>
          <p xml:id="i-61yNqFR9C8Np3HuDvEoPLm">
            Vi vet att kända riskfaktorer för olika former av cancer så som
            exempelvis lungcancer och livmoderhalscancer dels till exempel
            handlar om tobaksrökning, dels om ärftlighet. Människans gener
            är det inte mycket vi kan göra något åt och hur mycket dessa spelar
            in varierar beroende på vilken typ av cancer det är fråga om.
            Tobaksrökning däremot är kanske den risk som är mest påverkbar
            av all kända riskfaktorer för att få cancer.
          </p>
          <p xml:id="i-YDSUZR1JpiC5Ru8N2ng7bC">
            Därmed är det centralt att kunna genomföra såväl förebyggande
            som medicinska åtgärder. Varje individ har emellertid ett stort
            eget ansvar för hur man lever sitt liv. Självbestämmande är centralt.
            Det stärker exempelvis folkhälsan om man som individ har ett inflytande
            över sin egen arbetstid och arbetsmiljö.
          </p>
          <p xml:id="i-SJ2Qd7h9CzUhqRs8GfKSZ5">
            Lika viktigt är emellertid vad samhället kan, bör och ska göra
            respektive inte ska göra. Regering och riksdag ska inte peka finger
            åt människor och fördöma olika levnadssätt. Det leder bara fel.
            Totala förbud och förmaningar gör inte att människor börjar leva
            sundare. Den motivationen kommer inifrån människan själv och därtill
            hur exempelvis föräldrar uppfostrar sina barn.
          </p>
          <p xml:id="i-RsGHMeW7r5uDZz7kqhw4zS">
            Däremot kan förskolan, skolan, vården, forskningen, idrottsrörelsen,
            kulturen, politiska partier, övriga föreningslivet, frivilliga
            organisationer och nätverk bidra till att skapa debatt, dialog
            och öka den samlade kunskapen om hur man effektivast motverkar
            framväxten av cancer, hur man kan åtgärda cancer och lindra sjukdomen
            för den som har kronisk cancer.
          </p>
          <p xml:id="i-WsQeT4J3iQVaRUZLdgYrbH">
            Därtill kan och ska samhället stödja ytterligare forskning, framväxt
            av nya kraftfullare mediciner samt skapa bättre förutsättningar
            för vården att patientsäkert och effektivt kunna hjälpa alla som
            drabbats av cancer.
          </p>
          <head xml:id="i-DktQuYXwXBni4jeCxuTiDE" type="h1">
            En fördubbling av antal drabbade av cancer inom 25 år
          </head>
          <p xml:id="i-V9daxuWhDscWU8aPgc7TB9">
            Cancer är den absolut vanligaste allvarliga sjukdomen i Sverige.
            Över en halv miljon svenskar är just nu drabbade av cancer. Det
            är den näst vanligaste dödsorsaken i Sverige. Lungcancer, prostatacancer,
            tjocktarmscancer, bukspottkörtelcancer och bröstcancer är de former
            av cancer som tar flest liv i Sverige.
          </p>
          <p xml:id="i-66Rtj6oe9duqq31WJH1u98">
            Var tionde minut får en människa i Sverige ett besked om att
            man drabbats av cancer. De allra vanligaste cancersjukdomarna
            är prostatacancer, bröstcancer, hudcancer, tjocktarmscancer, lungcancer,
            malignt melanom i huden samt cancer i urinblåsan. De sju mest
            förekommande cancersjukdomarna drabbar över sex av tio personer
            som får cancer.
          </p>
          <p xml:id="i-A1XthiVwDExqnDv8KsWhCR">
            Den form av cancer som ökar allra snabbast är malignt melanom
            i huden samt hudcancer exklusive malignt melanom. År 2014 drabbades
            ungefär 10 500 människor i Sverige av hudcancer inklusive malignt
            melanom. Samma år drabbades nära 10 000 kvinnor av bröstcancer
            och ungefär 11 000 män av prostatacancer.
          </p>
          <p xml:id="i-FnzENnb9kQKZMV46vx8nA8">
            År 2014 fick över 60 000 människor i Sverige en diagnos om cancer.
            Om 25 år kommer över 100 000 svenskar varje år drabbas av cancer.
            Samma år, 2040, beräknas över 600 000 människor leva med en cancerdiagnos
            som de fått inom de senaste tio åren.
          </p>
          <p xml:id="i-Vb7j8RtG2pXfx1dwDrPjY6">
            Nya prognoser beskriver därmed en utveckling där antalet människor
            som lever med en cancerdiagnos kommer att ha fördubblats inom
            25 år. Prognoser visar vidare att samhällets kostnader för cancersjukdomar
            kommer att ligga på omkring 70 miljarder kronor per år inom 25
            år. Det är nära nog en fördubbling. Inräknat är då alla vårdkostnader
            och produktionsbortfall.
          </p>
          <p xml:id="i-F1JBfNyXa7zjT9DKULdy72">
            Socialstyrelsen visar i sina beräkningar att vart femte dödsfall
            till följd av cancer i åldern 1 till och med 79 år skulle kunna
            förhindras genom bland annat insatser som leder till tidig upptäckt,
            effektivast möjliga behandling samt proaktiva insatser. Till de
            åtgärdbara formerna av cancersjukdomar räknas exempelvis lungcancer,
            cancer i matstrupen och livmodercancer.
          </p>
          <p xml:id="i-Wia5xqo3MEWsHgGR1Jwj89">
            Samtidigt sker en positiv utveckling. Risken att dö i cancer
            minskar. Alltfler människor drabbas av cancer, samtidigt kan alltfler
            botas. Det finns flera anledningar till denna utveckling. Det
            handlar såväl om bättre behandling som om förbättrade metoder
            att ställa diagnoser. Detta i sin tur leder till att utredningarna
            kan genomföras snabbare och därmed kan väntetiden minska innan
            behandling kan påbörjas.
          </p>
          <p xml:id="i-5x8D4Y9YNAUehuZRATnd6h">
            Den relativa överlevnaden avseende alla cancerformer är sammantaget
            65,7 procent för kvinnor samt 65,2 procent för män. Variationerna
            mellan olika cancerformer är dock väldigt stora. Det handlar exempelvis
            om att 95 av 100 män med testikelcancer lever tio år efter mottagen
            diagnos och behandling; motsvarande tal för den som drabbats av
            cancer i bukspottkörteln är 4,4 procent för kvinnor och 3,3 procent
            för män.
          </p>
          <head xml:id="i-DFZffspNactnpaEXWGHLY5" type="h1">
            Omfattande utmaningar inom cancervården
          </head>
          <p xml:id="i-CeN2ze6Do6Am4GBxZ9xBYR">
            Det finns tydliga brister i cancervården gällande exempelvis
            långa och varierande väntetider beroende på vilken cancerdiagnos
            och vilket landsting det berör, varierande kvalitet beroende på
            vilken form av cancerbehandling och vilket landsting det berör
            och därtill för få specialister så som patologer. Därtill att
            se och ta ett helhetsansvar för alla dem med kronisk cancer. Därutöver
            hur vi ska kunna skapa bästa möjliga förutsättningar för att ta
            tillvara på möjligheterna att skräddarsy nya behandlingar och
            använda de allra senaste läkemedlen på ett jämlikt sätt för alla
            cancerpatienter. Detta är några av de allra största utmaningarna
            inom cancervården.
          </p>
          <head xml:id="i-Y2nNKjt2319xkbjRKeKa3s" type="h1">
            Orimliga väntetider i cancervården
          </head>
          <p xml:id="i-639NqPLbhb4jzF4DPRW1sE">
            Det är direkt upprörande hur cancerdrabbade individer inte får
            rätt vård i tid gällande botbara cancerdiagnoser. Ingen i Sverige
            ska behöva dö av cancer i en vårdkö. Alla har rätt till livsavgörande
            cancervård i tid. Därtill ska inte väntetiderna få variera på
            det sätt som de gör i dag.
          </p>
          <p xml:id="i-T8iW57MmQXRZnC753nZW1V">
            Väntetiderna för exempelvis lungcancer respektive prostatacancer
            är oacceptabelt långa. En kvinna med lungcancer i Västernorrland
            får vänta nära tre gånger så lång tid på behandling som en man
            i Dalarna.
          </p>
          <p xml:id="i-JzA5avTTaCaRiTYpCvbTb8">
            Vad avser väntetiderna för behandling av prostatacancer är det
            inget landsting som klarar av att leva upp till de mål som gäller.
            Blekinge landsting var minst dåliga i sina uppnådda resultat.
            Där fick drygt fyra av tio män sin diagnos inom uppsatt tidsgräns
            (18 dagar).
          </p>
          <p xml:id="i-X8Nn2VwAn85AbS9p2v6eCm">
            I det sämsta landstinget fick en av tjugo män besked inom motsvarande
            tidsgräns. Därtill fick nära var tredje patient med misstänkt
            prostatacancer vänta mer än två månader på sitt första besök till
            en specialistklinik. I Dalarna, Gävleborg, Västmanland, Jämtland
            och Västernorrland fick varannan man vänta längre än 60 dagar,
            vilket är den rekommenderade maxtiden. Detta är helt oacceptabla
            utfall. (Källor: Cancerfondens rapport 2016 samt Nationella prostatacancerregistret,
            NCPR.)
          </p>
          <head xml:id="i-G259eF9jYCNWTJcvNw5DUL" type="h1">
            En stor utmaning att ta helhetsansvar för alla dem med kronisk
            cancer
          </head>
          <p xml:id="i-KBdXwR6rpehmQe7eTTpNWY">
            Den samlade vårdkedjan i cancervården innehåller länkar som riskerar
            att brista. Läget är allvarligt. En cancerpatient kan idag helt
            normalt passera 26 övergångar inom cancervården. Dessa övergångar
            är inte samordnade. Detta medför att en del patienter upplever
            otrygghet i vården.
          </p>
          <p xml:id="i-FdDWzab94sBPRMkq4jiYSS">
            Det kan exempelvis handla om att primärvården förlänger tiden
            innan diagnos är ställd. I specialistvården kan tiden förlängas
            innan diagnos blir ställd eftersom det råder brist på personal.
            Patienter som är utskrivningsklara blir kvar i sjukhusvården även
            när de är färdigbehandlade.
          </p>
          <p xml:id="i-UT22Yv7AZ1p3xP57pewqRZ">
            I denna vårdkedja finns en ständigt växande mängd människor som
            glädjande nog får tillgång till bättre och effektivare behandling
            av sin cancer och som kan leva med sin cancer i många år. Dessa
            människor med kronisk cancer behöver bli sedda och hjälpta på
            ett helt annat sätt än vad dagens cancervård förmår.
          </p>
          <head xml:id="i-NzHa2uqxYdo7cCepv7uUD4" type="h1">
            Mer avancerad koncentrerad högspecialiserad cancervård
          </head>
          <p xml:id="i-9nrNbeCfAgbgabz2WasVFG">
            När det gäller avancerad högspecialiserad vård har det endast
            skett en marginell koncentration (plus en procent) av avancerade
            operationer på svenska sjukhus mellan åren 2000 till och med 2013.
            Många sjukhus genomför färre än fem operationer av en viss typ
            av sjukdom per år. Tio sjukhus genomförde färre än fem njurcanceroperationer
            per år. Sjutton sjukhus genomförde färre än tio njurcanceroperationer
            per år.
          </p>
          <p xml:id="i-7dzRbQNNX3oyLb6XJC9oG1">
            Vetenskaplig forskning och beräkningar ger vid handen att ungefär
            500 dödsfall per år i Sverige skulle kunna undvikas om vi genomförde
            en ökad koncentration av avancerad högspecialiserad vård. Därtill
            skulle antalet komplikationer minska och vårdtiderna kunna kortas,
            vilket i sin tur leder till kortare rehabilitering och snabbare
            återkomst i daglig livsföring.
          </p>
          <p xml:id="i-r4FY9j1ZP2iKtBmbAdf3C">
            Ett internationellt exempel är kliniken Martini i Tyskland där
            urologerna genomför ungefär 200 prostatacanceroperationer per
            år. Utfallet är bland annat att patienterna i Tyskland har hälften
            så mycket komplikationer så som inkontinens och impotens som patienterna
            på svenska sjukhus.
          </p>
          <p xml:id="i-VkCEwoUGF4XP1sPU77JGib">
            En svensk studie visar att gällande matstrupsoperationer var
            överlevnaden 22 procent högre hos patienter som opererats av kirurger
            som genomför en högre volym av operationer. Därtill har treårsöverlevnaden
            i diagnostiserad avancerad äggstockscancer ökat från 44 procent
            till 65 procent efter att en koncentration av operationer av äggstockscancer
            skett vid Sahlgrenska universitetssjukhuset i Göteborg.
          </p>
          <p xml:id="i-PMvFBaPMKkt7AzV7q3Nync">
            Statens beredning för medicinsk och social utvärdering (SBU)
            har studerat sambandet mellan volym och kvalitet. Deras översikter
            av den litteratur som finns avseende samband mellan volym och
            kvalitet inom avancerad högspecialiserad vård visar att högre
            volym av operationer leder till bättre resultat avseende såväl
            lägre dödlighet som färre komplikationer. Det verkar därtill som
            om kirurgvolym har ännu större betydelse för de positiva resultaten
            än sjukhusvolym. (Källa: Träning ger färdighet – koncentrera vården
            för patientens bästa, SOU 2015:98.)
          </p>
          <p xml:id="i-MfpXburdYDtMa377L7n4je">
            Utredningens bedömning av såväl samband mellan volym och kvalitet
            som möjliga riktmärken för hur många ingrepp och åtgärder sjukhus
            minst bör göra för att uppnå god kvalitet och patientsäkerhet
            är övertygande. Riktmärken för sjukhus bör vara minst inom intervallet
            50 till 100 åtgärder eller ingrepp per år och att varje individ
            eller team bör göra minst 30 åtgärder per år för att säkra kvalitet
            och patientsäkerhet.
          </p>
          <p xml:id="i-4Qvb7YJ6J6fD4yfnAXyjwy">
            Vi delar utredningens uppfattning att högspecialiserad vård måste
            koncentreras betydligt mer för patienternas bästa. Därtill att
            tydliga kriterier ska vara uppfyllda för att en vårdinrättning
            ska få tillstånd att bedriva avancerad högspecialiserad cancervård.
            Vi delar därtill utredningens uppfattning att detta inte bara
            gäller det som normalt bedöms vara högspecialiserad vård utan
            även betydande delar av specialistvården.
          </p>
          <head xml:id="i-LoWMcaETr9fCgyxuVgw54H" type="h1">
            Kompetensförsörjning inom cancervården – brist på specialister
          </head>
          <p xml:id="i-62irJWv8D5jvetXg3QBje8">
            Bristen på specialister inom cancervården är oroande. Antal diagnosticerade
            cancerfall ökar stadigt. Samtidigt utvecklas och förbättras diagnos-
            och behandlingsmetoder. Detta kommer att ställa ytterligare krav
            på nya kunskaper och kompetens gällande den personal som arbetar
            i cancervården.
          </p>
          <p xml:id="i-AovEP6RrZGBpVgpwEo1iHt">
            Sverige tillhör de länder som har flest läkare och sjuksköterskor
            per invånare. Samtidigt är vi bland de länder som har minst antal
            patientbesök per läkare och antalet besök per läkare har sjunkit.
            Mycket pekar på att hälso- och sjukvården har ett bristande resursutnyttjande.
          </p>
          <p xml:id="i-VQS5nBciegbjVmxZ5Cdiwu">
            I dag är läkartätheten internationellt sett hög. Trots det har
            vi brist på cirka 1 500 allmänläkare, enligt Läkarförbundet. Det
            är allvarliga signaler då utbildningstiden för en läkare är fem
            och ett halvt år. Bristen på läkare, till exempel patologer, försämrar
            kvaliteten i vården och kan försena diagnoser med sämre behandlingsprognos
            som resultat.
          </p>
          <p xml:id="i-LL8SBvX7jNyVSPZUH2F8tt">
            Det finns därutöver skäl att titta närmare på den långsiktiga
            bristen på patologer inom cancervården. Denna brist kan vara en
            av många bidragande orsaker till att väntetiderna inom cancervården
            fortfarande är långa. I jämförelse med andra jämförbara länder
            behöver svensk hälso- och sjukvård fler patologer.
          </p>
          <p xml:id="i-U3rec4yUXJufpN8tbQYzet">
            Statistiska centralbyrån, SCB, visar i sina analyser att det
            riskerar att uppstå en omfattande brist på specialistsjuksköterskor.
            Det kan komma att saknas över 11 000 specialistsjuksköterskor
            redan om tio år. Därtill visar Arbetsförmedlingen att det kommer
            att finnas ett stort behov av röntgensjuksköterskor på medellång
            sikt.
          </p>
          <p xml:id="i-5doLDng8wkHwYLvkwksoqr">
            Läkare, sjuksköterskor, kuratorer och annan personal är basen
            i hälso- och sjukvården, och det krävs en långsiktig personalförsörjningsidé
            som stöd till kommuner och landsting som eftersöker kvalificerad
            personal. Det skall vara en långsiktigt hållbar plan som sträcker
            sig över tidscykler och som ser till hela välfärdssektorn.
          </p>
          <p xml:id="i-NdkeHovJdy54RSQSr1fytA">
            Trots denna bild av brister har Sverige idag 3 500 fler utbildade
            läkare och 5 200 fler utbildade sjuksköterskor jämfört med år
            2006. Frågan om framtida personalförsörjning inom vården i allmänhet
            och cancervården i synnerhet måste lösas långsiktigt. Därför behövs
            ett helhetsgrepp och det behöver arbetas fram en långsiktigt hållbar
            personalförsörjningsplan. Det är viktigt att det sker skyndsamt
            då det tar många år innan dagens utbildningsinsatser kan få en
            positiv inverkan.
          </p>
          <head xml:id="i-NrBKWGCH2dE4GQdYdgTmCW" type="h1">
            Tillvarata viktiga delar av framtidens cancervård – biomarkörer
            och fler målstyrda läkemedel
          </head>
          <p xml:id="i-QKvXYtoLB9huN9RmxvXudi">
            Vårdens möjligheter att bota människor som får en diagnos om
            cancer förbättras varje vecka och månad året om. Det är oerhört
            positivt. Samtidigt ställer detta krav på regering, riksdag, landsting
            och kommun att skapa bättre förutsättningar för att denna utveckling
            verkligen kommer alla patienter till del inom cancervården.
          </p>
          <p xml:id="i-PMhWCtpiHJj8kkna84SFzA">
            En biomarkör avser vården ofta ett enskilt protein eller en enstaka
            förändring i arvsmassan. Snart kommer emellertid ny teknik ge
            helt andra möjligheter att där forskningen kan ge metoder som
            förmår omfatta och analysera en hel uppsättning med proteiner
            eller gener där man kan se mönster och därmed snabbare kan upptäcka
            sjukdomar och skräddarsy effektiv behandling.
          </p>
          <p xml:id="i-XjXEw3Ypw1GoCRuaDx3dGW">
            Detta gäller till exempel så kallade målstyrda läkemedel. De
            har tillkommit nya sådana de senaste tio till femton åren. De
            målstyrda läkemedlen kompletterar de mer traditionella behandlingarna
            och bidrar främst genom att hejda tillväxt och spridning av cancertumörer.
            Mestadels botar inte målstyrda läkemedel cancern, men förhindrar
            återfall och förlänger tiden som en människa kan leva med sin
            cancer och ha en god livskvalitet.
          </p>
          <p xml:id="i-X1ShbJoTRshHDBXTf6SQv3">
            Ett konkret exempel på en biomarkör är proteinet PSA som används
            för att ställa tidiga diagnoser avseende tumörer i prostatan.
            Med hjälp av biomarkörer kan man göra en riskbedömning, ställa
            diagnos, försöka förutse vilket läkemedel som kan hjälpa, föreslå
            lämplig dos av medicin samt ge besked om ett återfall av sjukdomen
            skett.
          </p>
          <p xml:id="i-SHPQAxaEpa6EQuMHsTmM1A">
            Emellertid saknas för närvarande en gemensam strategi och ett
            gemensamt förhållningssätt om hur biomarkörer kan utveckla och
            förbättra vården. I framtiden krävs det, för att biomarkörer och
            målstyrda läkemedel ska bli riktigt kraftfulla hjälpmedel i vården
            jämlikt för alla cancerpatienter, en nationell strategi som kan
            skapa bättre förutsättningar för samarbete mellan hälso- och sjukvården
            och akademi. Detta krävs för att den kliniska forskningen ska
            kunna ta fram nya biomarkörer att använda i klinisk praktik.
          </p>
          <head xml:id="i-14tSFnKHBnsLxmaYVh7cUZ" type="h1">
            Regeringen är passiv – utan reformer
          </head>
          <p xml:id="i-QB9rKwfH2rJ1pBRZYDW5Wx">
            Regeringen har inga förberedda reformer gällande att utveckla
            och stärka cancervården. Detta trots att utmaningarna är omfattande
            och väl belysta: de långa väntetiderna som är bland Europas allra
            längsta, kvaliteten som varierar och bristen på specialiserad
            personal.
          </p>
          <p xml:id="i-YNZt816qrXuUbQU3rNSNje">
            Regeringen sätter istället fokus på ideologi. Den fortsätter
            att bekämpa det fria vårdvalet, tar bort prestationskrav och redskap
            för att stimulera fram kortare väntetider i vården samt fokuserar
            hellre på framtida administrativa landstingsgränser än patienternas
            rätt att fritt välja vård med en heltäckande vårdgaranti.
          </p>
          <p xml:id="i-29zXTfcSrL9WoR59Zzwy4P">
            Detta trots att regeringen vet om att situationen sedan år 2007
            när var fjärde patient fick vänta längre 90 dagar på operation
            i specialistsjukvården med hjälp av systemet med kömiljarden förbättrades
            till att år 2014 fick var åttonde patient vänta motsvarande tid.
            (Källa: SKL.)
          </p>
          <p xml:id="i-68Lrsq796eRAyDb5jN3sFT">
            Regeringen har dock, ska poängteras, fortsatt alliansregeringens
            överenskommelser mellan Sveriges Kommuner och Landsting och regeringen
            gällande cancervårdens utveckling och det nationella arbetet genom
            regionala cancercentrum i samverkan (RCC).
          </p>
          <p xml:id="i-JWt4jShugSfp18vHngsq7h">
            Det är emellertid talande att av de fåtal förslag som uppges
            vara på väg fram från regering till riksdag gällande folkhälsa
            finns det inga förslag specifikt om cancervården, istället handlar
            de flesta om olika förbud. Regeringens fokus på förbud och att
            peka finger åt människor som lever sina liv på ett, enligt regeringens
            synsätt, felaktigt sätt leder fel.
          </p>
          <p xml:id="i-DDb1o9s2DHRvRnw1P67KLa">
            Regeringen avser samtidigt att kraftigt höja utgifterna i de
            omfattande transfererings- och bidragssystemen, vilket riskerar
            att permanenta och öka det långvariga bidragsberoendet. Problemen
            förstärks istället eftersom exempelvis arbetslöshet har en ökad
            risk för negativa effekter på individens hälsa.
          </p>
          <p xml:id="i-MsSFRMX8s8WvrU8MV43cSp">
            Människor med lägre inkomst har, generellt sett, sämre hälsa
            än de med hög inkomst. Sambanden är emellertid komplexa, de är
            inte direkta utan mer indirekta. Det finns därtill ett omvänt
            orsakssamband som visar att ett sämre hälsotillstånd kan leda
            till en sämre ekonomi. Det är helt klart att låg inkomst är förknippat
            med en rad olika sociala förhållanden som gör en individ mer sårbar,
            skör och utsatt för hälsorisker.
          </p>
          <p xml:id="i-DNZ4zy82EkVxpQZN2kuSBh">
            Det bästa sättet att värna om en cancervård av hög kvalitet i
            rätt tid för samtliga patienter, förutom konkreta reformer som
            ger bättre förutsättningar för exempelvis avancerad högspecialiserad
            cancervård, är att se till att fler får ett arbete och kan försörja
            sig själva. Långvarigt bidragsberoende, arbetslöshet och sjukskrivningar
            leder till en sämre vård och välfärd.
          </p>
          <p xml:id="i-3QQbYb91HnyqQpPedRAHHa">
            Regeringens kombination av att prioritera ökade ersättningar
            för att leva på bidrag i stället för arbete och avsaknad av nya
            konkreta reformer för cancervården är oroande. Vi är beredda att
            medverka till att nu ta fram och genomföra en nationell handlingsplan
            för cancervården. Det är nu upp till regeringen att ompröva och
            förnya sin politik.
          </p>
          <p xml:id="i-3wRbWnD3y1c8vrgCW3NSuy">
            En nationell handlingsplan som bland annat säkrar kvalitet och
            kortar väntetiderna i cancervården är nödvändig. Det och många
            fler nationella strategier behövs för att säkra kvaliteten i cancervården
            i hela landet. Därför tar vi fram en långsiktig nationell handlingsplan.
          </p>
          <head xml:id="i-6MQ1AqSopkK1Mkn7Kbuu3g" type="h1">
            Förslag för en ny nationell och samlad cancerstrategi
          </head>
          <p xml:id="i-YaTaVyvj1gTfqY4bLiJbhd">
            Vi föreslår att en nationell handlingsplan tas fram för att stärka
            cancervården. Det behövs inom ramen för denna plan tas fram en
            ny samlad cancerstrategi. Detta i syfte att säkra hög kvalitet
            och se till att alla patienter får en likvärdig vård. Till dessa
            strategier hör att där det så krävs och behövs nationellt samla
            avancerad högspecialiserad cancervård. Detta för att ge alla patienter
            med cancer bästa möjliga förutsättningar att kunna överleva och
            återhämta sig.
          </p>
          <p xml:id="i-VmyEzKPF18SM6zjqC5PNQP">
            Vi vill också öka tryggheten och kontinuiteten i cancervården,
            inte minst för alla de som har kronisk cancer. Detta bland genom
            att exempelvis ta fram konkreta strategier för att den praktiska
            möjligheten ska finnas för fast vårdkontakt, som till exempel
            fast läkarkontakt eller fast kontaktsjuksköterska.
          </p>
          <p xml:id="i-CLM7U72bygpJJ9zTjuMvG">
            Vi föreslår att vården ska kunna ta ett helhetsansvar för patienter
            med cancer. Många patienter överlever och lever med sin cancer
            i många år. Många av de som bär på kronisk cancer behöver ett
            utvecklat stöd. Därtill är det många patienter med cancer som
            bollas fram och tillbaka i vården. Eftervården är inte samordnad
            och förebyggande på ett tillräckligt strukturerat sätt.
          </p>
          <p xml:id="i-LxkYXcbUbpnVEY9d4vTHKc">
            Det är väsentligt att kunna åtgärda bristen på patologer. Ungefär
            en tredjedel av orsakerna till cancer är kända och kan förebyggas,
            ytterligare en tredjedel är botbara medan det för en tredjedel
            fortfarande är okänt hur sjukdomen uppstår och kan botas. Med
            för få patologer riskerar cancerdiagnoser att försenas.
          </p>
          <p xml:id="i-RH5tXnUEewNUTEep5npft1">
            Det gäller att säkerställa att cancervården kan komma alla patienter
            till del oavsett var man bor. Vår ambition med en nationell handlingsplan
            gällande cancervården är att ytterligare steg ska tas för att
            säkra kvalitet, likvärdighet och korta väntetider. Ingen ska behöva
            dö av cancer i en vårdkö.
          </p>
          <p xml:id="i-BH4FVM7jLop1nbLjVF3keK">
            Det behövs mer öppenhet och tillgänglighet för patienter och
            anhöriga att hitta säkra uppgifter kring väntetider, resultat
            och kvalitet inom cancervården. Vi föreslår att det tas fram och
            utvecklas en nationell digital kvalitetslista för att kunna möjliggöra
            för alla patienter och anhöriga att jämföra såväl väntetider som
            kvalitet i cancervården.
          </p>
          <p xml:id="i-AHUq8jpxW6ZkkVmDBECik2">
            Patienternas säkerhet behöver stärkas. Den införda patientlagen
            har hittills inte fått det genomslag i bland annat cancervården
            som var avsett. Därtill behöver den utvecklas för att stärka bland
            annat patienternas möjligheter att få rätt vård i tid i hela landet.
            Vi föreslår att patientlagen utvecklas i syfte att stärka patienternas
            inflytande över att fritt kunna få välja slutenvård.
          </p>
          <p xml:id="i-VSwQL2s8m7Giu3XVvcSyNp">
            Om man som patient inte får den vård man behöver i sitt hemlandsting
            ska man kunna välja slutenvård i ett annat landsting. Detta skulle
            bland annat kunna sätta ytterligare tryck på att korta väntetiderna.
            Vi vill därtill stärka patientsäkerhetslagen i syfte att som en
            viktig del i arbetet med att minska de undvikbara vårdskadorna
            i cancervården.
          </p>
          <p xml:id="i-H7CoRGxNNQY6gRhdo4RsnK">
            Därutöver sträva efter att långsiktigt stärka och säkra den patientnära
            kliniska forskningen inom cancervården. Detta genom dels en mer
            samlad avancerad cancervård, dels en förstärkning av de nationella
            kvalitetsregistren. Den kliniska forskningen är central för att
            kunna ta ytterligare steg mot en ännu mer avancerad vård. Därtill
            försöka stärka samarbetet mellan cancervård och akademi. Det behövs
            en bättre nationell samordning.
          </p>
          <p xml:id="i-GouTc766p52xYeSmWuKtdx">
            Vi vill skapa förutsättningar att genom nationella riktlinjer
            driva på för strukturerade processer med koordinerad behandling
            i syfte att minska väntetiden innan behandling av cancer påbörjas.
            Ett tydligt exempel är hur Östergötland arbetat med dessa frågor
            om koordinerad behandling.
          </p>
          <p xml:id="i-TPtRKRCoRg4qN84FKTfH5a">
            Vi vill betona vikten av att digitalisera vårdkedjan för patienter
            med cancer och att i denna process ta fram nationell teknisk standardisering
            och gemensam informationsstruktur så att olika sjukhus i olika
            regioner kan kommunicera med varandra avseende exempelvis patienternas
            journaler.
          </p>
          <p xml:id="i-HNgvu19Yg5NBbSmVBx1b3b">
            Vi vill pröva förutsättningarna för att vården ska kunna ta mer
            av ett helhetsansvar för patienter med cancer. Den svenska hälso-
            och sjukvården är inte organiserad för att någon ska ta ett helhetsansvar
            för varje patient med en allvarlig sjukdom. Det är en brist. Vid
            framtagande av en ny samlad cancerstrategi bör denna aspekt av
            cancervården beaktas och analyseras vidare.
          </p>
          <p xml:id="i-UcoZXWE1NngZoy1pZcPvNG">
            Det är även av central betydelse att tillsyn och uppföljning
            av cancervården prioriteras. De brister som finns i dag inom cancervården
            bör kunna åtgärdas metodiskt med hjälp av bland annat strukturerad
            tillsyn och uppföljning.
          </p>
          <head xml:id="i-YcLfw1Gji4VDM83ir9ThWQ" type="h3">
            Vi föreslår:
          </head>
          <list style="ul">
            <item xml:id="i-SwJnkShYQQTnb8pHavGMnt">
              Ta fram en nationell handlingsplan i syfte att skapa en ny och
              samlad cancerstrategi.
            </item>
            <item xml:id="i-3fpHC53wWKxS1vL3JvpBB2">
              Beakta och analysera vikten av ett helhetsansvar för patienter
              i cancervården.
            </item>
            <item xml:id="i-WorsFMec2wgAoYrntXj8FD">
              Utveckla och stärk patientlagen i syfte att stärka patienternas
              inflytande över sin egen vård av cancer och rätten att fritt få
              välja slutenvård.
            </item>
            <item xml:id="i-16i71vVQr67cjVXXj2KHyF">
              Utveckla en digital kvalitetslista som ger information om väntetider
              och kvalitet inom cancervården.
            </item>
            <item xml:id="i-QNzaTPCCMkGQkrYSLqw5jW">
              Stärk och utveckla patientsäkerhetslagen i syfte att försöka
              minska antalet undvikbara vårdskador.
            </item>
            <item xml:id="i-ELXJKGe6MCB9hAnMrxyf4f">
              Möjligheter bör finnas för patienter i cancervården att ha en
              fast vårdkontakt, exempelvis fast läkarkontakt eller kontaktsjuksköterska.
              Detta för att exempelvis hjälpa patienter med kronisk cancer att
              få mer kontinuitet i sin vård.
            </item>
            <item xml:id="i-R5xxvrhonqDAM8CDwcMgN9">
              Pröva möjligheterna att skapa nationella riktlinjer avseende
              koordinerad behandlingsprocess i syfte att minska väntetiden innan
              patienten kan påbörja sin cancerbehandling.
            </item>
            <item xml:id="i-Nt8294zpiu5EopAzUHbr8i">
              Digitalisera vårdkedjan för patienter med cancer.
            </item>
            <item xml:id="i-WwdCqtBh1WjNruhZZKWm1M">
              Förbättra den kliniska forskningen genom en mer samlad avancerad
              högspecialiserad cancervård och förstärkning av de nationella
              kvalitetsregistren.
            </item>
            <item xml:id="i-JSTPtm42wvUqYtiBCoyUUh">
              Prioritera tillsyn och uppföljning av cancervården.
            </item>
          </list>
        </div>
        <div type="motSignatures">
          <list>
            <item xml:id="i-FDqBVVK53oDG9u72U47mGA">
              Cecilia Widegren (M)
            </item>
            <item xml:id="i-TsZSe5tL1DSVBe1eDMhG4G">
              Margareta B Kjellin (M)
            </item>
            <item xml:id="i-2LdLnQuZCZt76bM12gyCN9">
              Jenny Petersson (M)
            </item>
            <item xml:id="i-Rjr92HuEQwXBQpeMNJzVe">
              Sofia Fölster (M)
            </item>
            <item xml:id="i-R3NwPbvfVijiJosqHp5Xcw">
              Finn Bengtsson (M)
            </item>
            <item xml:id="i-7KiV5uKBDsL7YVzFbWgZTU">
              Sofia Arkelsten (M)
            </item>
            <item xml:id="i-U9L6M9RHyZp8NHY74hdPq9">
              Thomas Finnborg (M)
            </item>
            <item xml:id="i-ABNZdmBWcgtKdtzi5VjEUi">
              Anette Åkesson (M)
            </item>
            <item xml:id="i-DEu9zXzMrDpS4StS79xfLP">
              Ann-Britt Åsebol (M)
            </item>
          </list>
        </div>
      </div>
    </body>
  </text>
</TEI>
