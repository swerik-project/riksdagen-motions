<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00394">
  <teiHeader>
    <fileDesc>
      <titleStmt>
        <title>Ge utlandsfödda en bättre chans till arbete i Sverige</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ge utlandsfödda en bättre chans till arbete i Sverige</title>
          <idno type="rdwebb">H102Sf394</idno>
          <rs type="number">Sf394</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf394/text</ref>
          <ref type="dokument_url_html">http://data.riksdagen.se/dokument/H102Sf394</ref>
          <ref type="dokumentstatus_url_xml">http://data.riksdagen.se/dokumentstatus/H102Sf394</ref>
          <ref type="doc">http://data.riksdagen.se/fil/92DF1FF1-9E2C-488C-8544-9157E1BD2922</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-33b8H851BLwGCdQUnChqhz" type="signed"/>
        <correspContext corresp="i-33b8H851BLwGCdQUnChqhz">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="numbering" xml:id="i-WySUh4ocSoG7jxGJrmc9w9">
          <date when="2013-10-09"/>
        </correspAction>
        <correspAction type="submission" xml:id="i-Kfr2PAEQ4tQQvxV2hX3gCM">
          <date when="2013-10-04"/>
        </correspAction>
        <correspAction type="transfer" xml:id="i-8PFodpYkXGGM5AZJRdLGGL">
          <date when="2013-10-03"/>
        </correspAction>
        <correspAction type="assigned" xml:id="i-57nLeAy29Hw9Rmgt7SRSCj"/>
        <correspContext corresp="i-57nLeAy29Hw9Rmgt7SRSCj">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-F3f5sDwRM85rW4GKnkcdwD">
            Förslag till riksdagsbeslut
          </head>
          <p xml:id="i-C7GoAcH1Arwn5NcsJJRwx2">
            Riksdagen tillkännager för regeringen som sin mening vad som
            anförs i motionen om en översyn av möjligheterna att utvidga satsningen
            på s.k. nystartszoner.
          </p>
        </div>
        <div type="motContent">
          <head type="h1" xml:id="i-NJQLmfM2xvqvLtzFne13Vj">
            Motivering
          </head>
          <p xml:id="i-8fRQSwDiqvskHuuKCKo259">
            Även om arbetslöshet alltid har varit och fortfarande är ett
            problem för Sverige, så är inte arbetslöshet för många ett särskilt
            långvarigt problem utan en kortare period i ens liv. Riktiga problem
            med arbetslöshet kan hänföras till några få grupper, som yngre
            med låg utbildning och/eller erfarenhet, äldre, funktionsnedsatta
            och utlandsfödda – nästan alltid utomeuropeiskt födda.
          </p>
          <p xml:id="i-2GDevSYT5T9rtejtcBoUWz">
            Dessa grupper beräknas för nästa år utgöra 2/3 av de arbetslösa,
            varav ökningen av arbetslösa under de senaste åren helt och hållet
            för människor ur dessa grupper (källa: Arbetsförmedlingens prognos
            i juni 2013). Även om på sikt den demografiska utvecklingen i
            vårt land kommer att kräva ett stort arbetskraftsbehov, varur
            den kloka omedelbart inser att invandringen till Sverige är en
            omistlig del i att kunna trygga detta behov av arbetskraft, så
            växer för tillfället arbetskraften mer än vad antalet lediga arbeten
            kan erbjuda. Den ökning av arbetskraften som vi ser både i år
            och nästa år är i huvudsak bestående av de med utlandsfödd bakgrund.
            Då all framgångsrik integrationspolitik bygger på att utlandsfödda
            så snabbt som möjligt kommer in i och etablerar sig på den svenska
            arbetsmarknaden, kan vi glädjas åt den långa rad av både allmänna
            och specifika jobbskapande reformer som alliansregeringen vidtagit
            till trots för ett internationellt svårt ekonomiskt läge som också
            drabbar vår arbetsmarknad negativt. Till de specifika insatserna
            hör bland annat så kallade instegsjobb som idag sysselsätter cirka
            3 000 personer med utländsk bakgrund och som ger arbetsgivarna
            generösa anställningsvillkor på statens bekostnad.
          </p>
          <p xml:id="i-VqpjjzJBtfHD7eN1L4tUzV">
            Till dessa reformer har alliansregeringen aviserat att man ska
            bygga ut stödet för utlandsfödda i statsbudgeten för 2013/14 för
            att ytterligare underlätta för utlandsfödda att komma in på den
            svenska arbetsmarknaden genom inrättandet av så kallade nystartszoner.
            Dessa utgörs av ett eller flera Small Area Market Statistics (SAMS)-områden,
            som tillsammans har 4 000 eller fler invånare och där följande
            gäller befolkningen i åldersgruppen 20–64 år: området tillhör
            de nedersta tre procenten av samtliga aggregerade områden vad
            avser andelen sysselsatta samt de översta tre procenten vad avser
            andelen utan gymnasieexamen och andelen som får långvarigt försörjningsstöd.
            Vilka områden som ska utgöra nystartszoner beslutas vart femte
            år. Företag i nystartszonerna får göra avdrag vid beräkningen
            av socialavgifterna. Helt avdrag får göras under fem år och därefter
            halvt avdrag under två år. Avdraget begränsas till att avse avgifter
            som betalas på en bruttolön om ett halvt inkomstbasbelopp per
            månad och person. En förutsättning för avdrag är dock att företaget
            sysselsätter färre än 50 personer och att nettoomsättningen eller
            balansomslutningen uppgår till högst 80 miljoner kronor. Det ska
            också vara fråga om arbete utfört vid ett fast driftställe i en
            nystartszon. Vidare ska minst en fjärdedel av den arbetade tiden
            ha utförts av personer som är bosatta i en nystartszon (källa:
            Finansdepartementet).
          </p>
          <p xml:id="i-HT6dNkgFspUNNJ8WGNG4HT">
            Alla dessa insatser är utmärkta och nödvändiga. Men det är möjligt
            att man kan gå ännu längre i ambitionen att underlätta för utlandsfödda
            att komma in på svensk arbetsmarknad genom att hämta inspiration
            från framgångsrika exempel i bland annat USA, Storbritannien och
            Tyskland. Här handlar det om att fokusera på var och en av de
            utlandsföddas särart för hur de är vana att arbeta och etablera
            företagande. Inte primärt med ett geografiskt område som utgångspunkt,
            utan med individerna som utgångspunkt var de än befinner sig i
            landet. Det handlar då i dessa exempel om stöd för företagande
            på mikronivå. En uppföljning av somalier i Minnesota visade att
            de snabbt kunde starta en imponerande mängd små företag som de
            huvudsakligen drev själva och försörjde sig på utan krav på att
            först etablera sig i ett befintligt inhemskt nätverk för att på
            så sätt komma in i på en genomreglerad arbetsmarknad. Detta var
            möjligt att åstadkomma i USA, men knappast i Sverige på grund
            av en så stor mängd komplicerade regler som har vällovliga syften
            men som på inget sätt underlättar, hjälper och stödjer många som
            är utomeuropeiskt födda och vill in på den svenska arbetsmarknaden.
            Till dessa komplicerade arbetsmarknadsregler kan läggas våra generösa
            många olika bidrags- och understödssystem som också de har vällovliga
            syften men som i fallet med utlandsfödda som försörjer sig på
            dessa och vill in på den svenska arbetsmarknaden genom exempelvis
            mikroföretagande finner att trösklarna för detta är alltför stora
            och därför blir inlåsta i bidragsförsörjning snarare än egenförsörjning.
          </p>
          <p xml:id="i-DHhZNCSSVuryB4A7BATiqz">
            För att ytterligare underlätta utlandsföddas etablering på arbetsmarknaden
            har man i Storbritannien och Tyskland infört bolagsformer som
            kan sägas vara ett mellanting mellan att vara anställd och driva
            företag. Exemplet på detta i Storbritannien kallas Sole Trader
            och i Tyskland Ich AG, vilket antyder att det just handlar om
            att nyinvandrade med erfarenheter från fungerande småföretagskulturer
            från sina hemländer erbjuds möjlighet att fortsätta med dessa
            utan att slaviskt tvingas följa det regelverk som gäller för vanligt
            etablerade inhemska större företag. Så visar också dessa länder
            på bättre möjligheter för utlandsfödda att komma in på deras arbetsmarknader
            än som förhållandet är i Sverige idag.
          </p>
          <p xml:id="i-PW92LtovRvfrnZtFqremtp">
            Till skillnad från många övriga länder har Sverige också haft
            en olycklig utveckling att förringa behovet av jobb även för lågkvalificerad
            arbetskraft. Den nuvarande oppositionen har framförallt varit
            drivande att i det närmaste vilja utrota denna typ av arbeten.
            Priset för detta betalas ofta av utlandsfödda som därmed får än
            mindre chanser än annars att komma in på svensk arbetsmarknad.
            Nuvarande Las-regelverk och motstånd mot låglönejobb är effektiva
            kilar mot att ge många utlandsfödda en chans in på arbetsmarknaden,
            om än motiven för dessa regler och lönenivåer i andra sammanhang
            kan ha vällovliga syften.
          </p>
          <p xml:id="i-FKRFSfiisLwpeLXMuMHesX">
            Sammantaget bör dock med tanke på de stora problemen med att
            fastna i bidragssystem under lång tid och de främlingsfientliga
            krafter som detta tyvärr kan mobilisera för utlandsfödda som inte
            kommer in på svensk arbetsmarknad, en översyn utöver de många
            förslag som regeringen redan har genomfört eller planerar genomföra
            i enlighet med denna motion vara väl motiverad att göra. Jag vill
            mot bakgrund av resonemang och exempel som förs fram i denna motion
            att riksdagen genom att bifalla motionen ger regeringen detta
            tillkänna.
          </p>
        </div>
        <div type="motSignatures">
          <list>
            <item xml:id="i-2UJ4Xe5ovYtpPiqT7GRqXD">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
