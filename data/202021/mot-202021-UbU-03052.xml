<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03052">
  <teiHeader>
    <fileDesc>
      <titleStmt>
        <title>Undervisning i sexualitet, samtycke och relationer</title>
        <author corresp="i-X9jqcGenibr5tWEbnZgddm i-4K631U2FyQthafuME3cNGX">av Annika Hirvonen Falk och Janine Alm Ericson (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3052 av Annika Hirvonen Falk och Janine Alm Ericson (båda MP)</title>
          <idno type="rdwebb">H8023052</idno>
          <rs type="number">3052</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023052/text</ref>
          <ref type="dokument_url_html">http://data.riksdagen.se/dokument/H8023052</ref>
          <ref type="dokumentstatus_url_xml">http://data.riksdagen.se/dokumentstatus/H8023052</ref>
          <ref type="docx">http://data.riksdagen.se/fil/ACCE36C7-B09D-4879-9177-346DD76F2A08</ref>
          <ref type="pdf">http://data.riksdagen.se/fil/26C8CB54-8D9E-42E5-93AF-2F668E173562</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-L6HUxNdjKRLqw23D6gDqaL" type="signed"/>
        <correspContext corresp="i-L6HUxNdjKRLqw23D6gDqaL">
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-4K631U2FyQthafuME3cNGX"/>
        </correspContext>
        <correspAction xml:id="i-Xnr8N9YsECmScHGuWbAGNg" type="submitted">
          <date when="2020-10-06"/>
          <time when="11:52:15"/>
        </correspAction>
        <correspAction xml:id="i-42PR7eNVtjMpuWvDWxBZXW" type="reviewed">
          <date when="2020-10-06"/>
          <time when="13:11:56"/>
        </correspAction>
        <correspAction xml:id="i-SKpC47S959icFvPx1tZa7M" type="referred">
          <date when="2020-10-14"/>
        </correspAction>
        <correspAction xml:id="i-7ZfUi9qvqAnoNPDhyqhkRt" type="assigned">
          <date when="2021-09-02"/>
          <time when="15:07:35"/>
        </correspAction>
        <correspContext corresp="i-7ZfUi9qvqAnoNPDhyqhkRt">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-QgeS6FfMhpoVffAJKLugVa" type="behandlas_i"/>
        <correspContext corresp="i-QgeS6FfMhpoVffAJKLugVa">
          <ref type="uppgift">2020/21:UbU11</ref>
          <ref type="ref_dok_id">H801UbU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HyjCLacc4wCMFU55vdj5RW" type="behandlas_i"/>
        <correspContext corresp="i-HyjCLacc4wCMFU55vdj5RW">
          <ref type="uppgift">2020/21:UbU12</ref>
          <ref type="ref_dok_id">H801UbU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU12</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3052 av Annika Hirvonen Falk och
          Janine Alm Ericson (båda MP) Undervisning i sexualitet, samtycke
          och relationer
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7LZX3DSHdcktwavB52C2kN">
            Förslag till riksdagsbeslut
          </head>
          <list style="ol">
            <item xml:id="i-Wd2CTXN5UWAERDVMhYhwFk">
              Riksdagen ställer sig bakom det som anförs i motionen om stärkt
              undervisning i sexualitet, samtycke och relationer och tillkännager
              detta för regeringen.
            </item>
            <item xml:id="i-XSU2o3UudH9GxcsdjnagSs">
              Riksdagen ställer sig bakom det som anförs i motionen om vikten
              av att våldsprevention och porrkritik inkluderas i sexualitets-
              och samtyckesundervisningen och tillkännager detta för regeringen.
            </item>
            <item xml:id="i-6ZWkSA2jQn9sWFZC4UXK1E">
              Riksdagen ställer sig bakom det som anförs i motionen om undervisning
              i sexualitet och samtycke för yrkesverksamma lärare och tillkännager
              detta för regeringen.
            </item>
            <item xml:id="i-8FE2WJW6SXwvEk2i9GsZ3M">
              Riksdagen ställer sig bakom det som anförs i motionen om Barn-
              och elevombudets ansvar för att utreda kränkningar på grund av
              kön och andra diskrimineringsgrunder och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-EG625VuMGjms1STAFvyciS" type="h1">
            Motivering
          </head>
          <p xml:id="i-JRLNZeuDe7gyp5AuVzdDBL">
            Varje barn har rätt att växa upp fri från sexuella övergrepp
            och trakasserier. Varje barn har rätt att utveckla sin sexualitet
            och få kunskap och verktyg för att njuta utan att skada andra.
            Skolans sexualundervisning måste handla om kroppar och graviditeter,
            könssjuk­domar och preventivmedel. Skolans sexualundervisning
            måste också inkludera frågor om olika sexualiteter, om relationer,
            om makt, våld och om samtycke. Skolan är den plats där vi som
            samhälle kan se till att barn får med sig den kunskap de behöver
            i livet. I en tid när våldspornografin är allt mer lättillgänglig
            för barn i allt yngre åldrar måste vi se till att barn inte lämnas
            ensamma att lära sig av det som i praktiken är filmade över­grepp.
            Alla lärare behöver få utbildning om ämnesområdet. Barns möjlighet
            att få upp­rättelse vid sexuella trakasserier i skolan måste stärkas.
          </p>
          <head xml:id="i-Fun6Cfz1xb3WcAKpTCxJRw" type="h2">
            Samtycke som utgångspunkt
          </head>
          <p xml:id="i-WAfxtBC8FzHK9DanRNgRpW">
            Samtyckeslagen trädde i kraft 2018 och innebär att det nu även
            i lagen anses vara våld­täkt att ha sex med den som inte deltar
            frivilligt. Ömsesidigheten vid sexuella relationer och varje människas
            sexuella integritet sätts i centrum i lagstiftningen om våldtäkt.
            Miljöpartiet har arbetat för detta i över tio års tid sida vid
            sida med aktivister och jurister som sett det orimliga i gångna
            tiders logik. Nu läggs också ansvaret för att försäkra sig om
            att den person som man har sex med verkligen vill vara med hos
            var och en som inleder en sexuell samvaro med en annan människa,
            där det hör hemma. Även de 70 procent kvinnor som vid en våldtäkt
            drabbas av så kallad frozen fright ska skyddas enligt lagen, liksom
            de som överraskas efter att till exempel ha somnat på en fest.
            Är signalerna tvetydiga behöver man visa större aktsamhet.
          </p>
          <p xml:id="i-VUFFqunCbwL1FugUS5kDSx">
            Brottsoffermyndighetens undersökning visar att förståelsen för
            vad samtycke är idag brister bland unga. Så många som 17 % av
            de unga killarna i deras studie ansåg att sam­tycke till sex per
            automatik förelåg när två personer har en relation. Detta trots
            att våld­täkt inom äktenskapet varit brottsligt sedan 1965, och
            att en relation mellan offer och gärningsman inte längre ansetts
            vara en förmildrande omständighet sedan 1984.
          </p>
          <p xml:id="i-WpbkaAnN37pB6g4C6pHfne">
            Skolan har en central roll i att rusta eleverna med de kunskaper
            som de behöver för att bli väl fungerande samhällsmedborgare.
            Miljöpartiet har i regering inlett en översyn av läroplanerna
            vad gäller sex och samlevnad och Skolverket har tagit fram stödmaterial.
            Regeringen har vidare inom ramen för de nationella skolutvecklingsprogrammen
            gett Skolverket i uppdrag att genomföra kompetens-, utvecklings-
            och stödinsatser för att utveckla arbetet med skolans värdegrund.
            Det gäller t.ex. frågor om jämställdhet och normkritik. Särskilda
            satsningar har gjorts mot sexuella trakasserier och i januari
            2017 förtydligades bl.a. att skolorna måste ha riktlinjer och
            rutiner för verksamheten i syfte att förhindra trakasserier och
            sexuella trakasserier. Men mer måste göras.
          </p>
          <p xml:id="i-DMmkqo5FKTCF1sx4oP9gXE">
            Samtliga av dessa insatser saknar ett tydligt porrkritiskt inslag
            och innehåller inte en tydlig metodik vad gäller våldsprevention.
            Vi måste lyssna på alla unga som idag slår larm om en ”porrskadad
            generation”, om sex som skapar skador, de unga som berättar om
            övergrepp – inte minst inom #Metoo – och sist men inte minst måste
            vi lyssna på de unga, framförallt tjejer, som utsätts inom prostitution
            och pornografi.
          </p>
          <p xml:id="i-9x2USa6roEhC1nbDro2KBX">
            Därför måste undervisningen i sexualitet och samtycke förbättras
            och likvärdigheten garanteras. För att betona vikten av samtycke
            bör ämnesområdet sex och samlevnad byta namn till sexualitet,
            samtycke och relationer.
          </p>
          <head xml:id="i-5LfcsLNUVhpoTxFzi8Wx63" type="h2">
            Skolan måste våga prata om porrkritik
          </head>
          <p xml:id="i-Gpz5Aan1ut1WCUksuVD3cA">
            Många säger att porr inte är på riktigt. Och det stämmer att
            porr inte ska vara barns och ungas undervisning om hur sex ska
            gå till. Men porr är på riktigt för dem som utsätts inom porrindustrin.
            Ett filmat övergrepp är också ett övergrepp.
          </p>
          <p xml:id="i-9EGf8svoXrW87EqWj2BLEK">
            Vi måste prata med de unga på båda sidor om filmen. Både om hur
            pornografin på­verkar konsumenternas syn på sex och hur de som
            groomas in och hamnar på porrsidor påverkas. De är eller har också
            varit barn som suttit i våra klassrum och undervisningen får inte
            osynliggöra dem.
          </p>
          <p xml:id="i-GDK7aLzMduf2RYaii8ub5M">
            Skolan behöver införa en porrkritisk sexualundervisning – dvs
            kritik mot själva industrin, vad den står för, hur den ser ut,
            ge kunskap om människorna som utnyttjas inom den. Eleverna behöver
            lära sig och diskutera hämndporr och utpressning, och lära sig
            vad barn och unga kan göra om en bild eller film på de själva
            blir upplagd på en porrsida. Men också prata om hur det påverkar
            de som konsumerar pornografi och deras eventuella sexpartners.
          </p>
          <p xml:id="i-M3TttaCnEa1BwyZGwgV17z">
            Sexualundervisningen kan inte bara handla om reproduktion och
            njutning. Sex och relationer handlar också idag tyvärr för många
            om våld och våldsutsatthet. Sexualunder­visningen måste därför
            förebygga sexuella övergrepp och främja jämställdhet. Det måste
            finnas ett våldspreventivt inslag i undervisningen som bygger
            på kön och makt. I strategin ”Mot Mäns våld mot kvinnor” står
            det att ”alla unga ska nås av våldspreven­tiva insatser”, vilket
            inte görs idag. Detta perspektiv får inte tappas bort heller i
            den undervisning av blivande lärare som regeringen fattat beslut
            om.
          </p>
          <head xml:id="i-9FrzFmFgNXSCRd3MpN3Pnt" type="h2">
            Sexualitets- och samtyckesundervisning för alla lärare
          </head>
          <p xml:id="i-DkAUbJ44ThtmMQTnY9EwCW">
            Skolinspektionens granskning av sex- och samlevnadsundervisningen
            visar att lärarna behöver bättre stöd och verktyg när det gäller
            arbetet med sex- och samlevnadsfrågor. Rapporten visar brister
            i undervisningen bland annat vad gäller normer och hbtq-frågor.
            Miljöpartiet tycker att undervisningen måste bli bättre i alla
            delar och särskilt lyfta frågor om normer, hbtq-frågor, hedersrelaterade
            frågor, samtycke, våld och porr. Det systematiska utvecklingsarbetet
            kring sex- och samlevnadsfrågor behöver förbättras och elevernas
            delaktighet i undervisningen behöver öka.
          </p>
          <p xml:id="i-Ri8K1rhZGCTENaf7754QwY">
            Regeringen har påbörjat detta arbete genom en översyn av läroplanerna
            vad gäller sex och samlevnad och genom kompetensutvecklings- och
            stödinsatser inom ramen för de nationella skolutvecklingsprogrammen.
            Skolverket har också tagit fram en serie stödmaterial om sex-
            och samlevnadsundervisning för bl.a. grund- och gymnasieskolan.
            Dessa stödmaterial riktar sig till lärare och övrig personal i
            skolan och ger vägledning för hur innehållet i kurs- och ämnesplaner
            tillsammans med frågor om jämställdhet, normer, sexualitet och
            relationer kan integreras i ämnesundervisningen. Stödmaterialen
            synliggör också ansvaret och möjligheterna att koppla undervisningen
            om sex och sam­levnad till skolans arbete mot kränkningar och
            trakasserier.
          </p>
          <p xml:id="i-CzCPSG6YkBumhZJpsU9wJt">
            Att det brister är inte överraskande mot bakgrund av att det
            idag är så få som 6 procent av lärarstudenterna som fått undervisning
            i ämnet. Därför drev Miljöpartiet igenom att alla lärarstudenter
            ska få undervisning i sex och samlevnad på lärarutbildningen.
            Efter­som kvaliteten i undervisningen blir som bäst när den är
            integrerad i alla olika ämnen, behöver också alla lärare få verktygen
            att undervisa i ämnet utifrån sitt ämnesområde. Undervisningen
            behöver ha ett våldsförebyggande likväl som normkritiskt perspektiv
            och behandla fakta om själva industrin, vad den står för, hur
            den ser ut, ge kunskap om människorna som utnyttjas inom industrin
            liksom hbtq-frågor, samtycke i praktiken och hedersrelaterade
            frågor.
          </p>
          <p xml:id="i-KwSCeeJNLhtz9hYJUnwevh">
            Det är en viktig seger att de lärare som i framtiden utbildas
            kommer att få med sig dessa kunskaper. Det blir samtidigt uppenbart
            att de lärare som redan idag arbetar ute på skolorna också behöver
            ett kunskapslyft om vi inte vill vänta i 40 år på att detta ska
            ge den effekt vi efterfrågar. Regeringen bör därför överväga olika
            lösningar, likt matematik­lyftet, för att alla lärare som redan
            är verksamma och som undervisar eller borde under­visa i ämnesområdet
            också får de kunskaper som de behöver för att alla elever ska
            få de kunskaper de behöver med sig.
          </p>
          <head xml:id="i-PXbPsFuoE8UQ7zG7qXWPWk" type="h2">
            Ge upprättelse vid sexuella trakasserier i skolan
          </head>
          <p xml:id="i-Q3DHbEFXQSqByRdM9riCR8">
            Det följer av diskrimineringslagen (2008:567) och skollagen (2010:800)
            att huvud­männen har en skyldighet att aktivt arbeta mot sexuella
            trakasserier. I januari 2017 förtydligades reglerna bl.a. så att
            skolorna måste ha riktlinjer och rutiner för verksam­heten i syfte
            att förhindra sexuella trakasserier (3 kap. diskrimineringslagen).
            Diskri­mineringsombudsmannen (DO) utövar tillsyn av skolan utifrån
            diskrimineringslagen och utreder anmälningar om sexuella trakasserier.
            Skolinspektionen utövar tillsyn över att skollagens bestämmelser
            om kränkande behandling och trygghet och studiero efter­levs i
            skolorna.
          </p>
          <p xml:id="i-7EwzGd4t6tgSPhABhZniKX">
            I betänkandet Bättre skydd mot diskriminering (SOU 2016:87) konstateras
            det att elever som utsatts för sexuella trakasserier, det vill
            säga en form av diskriminering, i praktiken har sämre möjligheter
            till upprättelse och ersättning än elever som utsatts för annan
            kränkande behandling. Detta eftersom DO och Skolinspektionen har
            olika för­hållningssätt till sina uppdrag. DO driver de fall som
            är principiellt intressanta att driva för att bilda prejudikat
            medan Barn- och elevombudet för vidare alla fall av kränkningar
            som drabbat ett enskilt barn. Det är problematiskt att skyddet
            för elever mot kränkningar på grund av kön, eller någon annan
            av diskrimineringsgrunderna, i praktiken blir försva­gat på grund
            av dagens uppdelning mellan Skolinspektionens barn- och elevombud
            och DO.
          </p>
          <p xml:id="i-3Z2WVndYUyCgX57cbPib2p">
            Ett arbete pågår med att överväga om ansvaret för arbetet mot
            diskriminering, inklu­sive sexuella trakasserier, i skolan helt
            ska flyttas över från DO till Skolinspektionen. I väntan på detta
            bör, tills vidare, både DO och Barn- och elevombudet ha möjlighet
            att utreda kränkningar baserat på diskrimineringsgrunderna. DO
            skulle fortsatt kunna driva de principiella fallen i domstol.
            Alla elever som utsatts för kränkningar skulle kunna få upprättelse
            genom Barn- och elevombudet.
          </p>
        </div>
        <div type="motSignatures">
          <list>
            <item xml:id="i-Ksh1eQTUjzThwYCrLpFKZM">
              Annika Hirvonen Falk (MP)
            </item>
            <item xml:id="i-YZ5yygBTFoc9wQaoDHCCaQ">
              Janine Alm Ericson (MP)
            </item>
          </list>
        </div>
      </div>
    </body>
  </text>
</TEI>
