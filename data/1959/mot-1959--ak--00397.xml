<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__397/mot_1959__ak__397-001.pdf"/>
      <div type="motHeader" xml:id="i-CSCALtBosJkWV5nhnuZbkr">
        <div type="motTitle" xml:id="i-CQrUPHmup1zoYnXbfVQshp"/>
        <div type="motSubmissionInfo" xml:id="i-BkGcDCS4CjsWdHaKPr66DN"/>
      </div>
      <div type="motBody" xml:id="i-VJgCmn1mmz9NMGgLC2dFPV">
        <div xml:id="i-XW4KZ3ZDo1cNRzPUdzNsyV">
          <p xml:id="i-QVQ3UvAzYhg4yALR3M4GxP">
            12 Motioner i Andra kammaren, nr 397 år 1959
          </p>
          <p xml:id="i-Bxk12S1V6tiM1Gmsh3VhaX">
            Nr 397
          </p>
          <p xml:id="i-7yzDoA6ygoJSuHSWQBqCpD">
            Av fru Lewén-Eliasson m. fl., om översyn av pris- och kartellagstift-
            ningen m.m.
          </p>
          <p xml:id="i-8SYkkgDpaAu1WHFN3K18ev">
            Genom beslut den 25 september 1953 antogs en lag om motverkande
            av konkurrensbegränsning inom näringslivet. I samband därmed inrättades
            ombudsmannaämbetet för näringsfrihetsfrågor och näringsfrihetsrådet.
            Sedermera tillkom vid årsskiftet 1956/1957 statens pris- och kartellnämnd
            i samband med att statens priskontrollnämnd upphörde med sin verksamhet.
            På näringsfrihetsrådet ankommer att genom förhandling söka undanröja
            sådan skadlig verkan av konkurrensbegränsning som bringas under
            dess be- dömning. Framställning om förhandling skall göras av
            ombudsmannaäm- betet. Rådet har närmast karaktären av domstol
            med ombudsmannen som åklagare. Pris- och kartellnämnden har att
            verkställa de utredningar som erfordras för ingripanden enligt
            konkurrensbegränsningslagen. I övrigt ålig- ger det nämnden, såvitt
            angår prisförhållandena, 1. att insamla och registrera uppgifter
            om priser för olika förnödenheter och tjänster inom landet; 2.
            att genom bearbetning och sammanställning av dylika uppgifter
            även- som av prisuppgifter från utlandet klarlägga prisutvecklingen;
            samt 3. att, där prisutvecklingen, konkurrensförhållandena eller
            andra om- ständigheter giva anledning därtill, utföra undersökning
            rörande pris- bildningen inom visst område av näringslivet. Statens
            pris- och kartellnämnd är sålunda i princip ett rent utredande
            organ. Det är dock nämnden obetaget att hos andra myndigheter
            eller Kungl. Maj:t göra de framställningar, innefattande meningsyttringar
            eller förslag till åtgärder, som dess ledning finner av omständigheterna
            påkallade. I sin prisundersökande verksamhet har nämnden icke
            att uttala sig om exempel- vis prisers eller marginalers skälighet,
            men är oförhindrad att offentligen framlägga material, som kan
            tjäna till ledning vid en bedömning av skäligheten. Beslutet om
            att priskontrollnämnden skulle avskaffas och att vissa av dess
            uppgifter skulle övertagas av pris- och kartellnämnden föregicks
            av en utredning som utfördes av 1954 års priskontrollutredning.
            Vid 1954 års riksdag hade då i motion II:138 föreslagits bl. a.
            en utredning om organisa- tion och utformning beträffande den
            statliga priskontrollen i framtiden. I denna motion framhölls
            att de fackliga huvudorganisationerna under år 1953 haft anledning
            behandla frågorna om prisutvecklingen och priskontrol- len. Detta
            förhållande belystes i motionen av följande citat ur Landsorganisa-
            tionens representantskaps uttalande den 5 november 1953.
          </p>
          <pb facs="riksdagen-motions-pdf/data/1959/mot_1959__ak__397/mot_1959__ak__397-002.pdf"/>
          <p xml:id="i-GSgqRPJR3p91evKXf7zC6q">
            Motioner i Andra kammaren, nr 397 år 1959 13
          </p>
          <p xml:id="i-ZsZJqrpvoAU1g8QHWgu9F">
            ”Representantskapet vill dock starkt understryka det angelägna
            i att pro- duktivitetsförbättringar och kostnadssänkningar främst
            tar sig uttryck i en lägre prisnivå. Erfarenheterna under det
            gångna året, då sänkta import- och partipriser inte lett till
            någon nedgång av levnadskostnaderna, måste helt naturligt påverka
            fackföreningsrörelsens bedömning av den fortsatta utveck- lingen.
            Där näringslivets konkurrensvilja visar sig otillräcklig för en
            anpass- ning av konsumtionspriserna till en sjunkande kostnadsnivå
            måste samhäl- let ingripa med skärpt prisövervakning.” I detta
            sammanhang vill vi i denna motion särskilt fästa uppmärksam- heten
            på att det ovan citerade uttalandet till sitt huvudsakliga innehåll
            överensstämmer med ett uttalande från Socialdemokratiska kvinnoförbundet
            på hösten 1958, då avseende förhållandena under perioden 1957—1958.
            Efter den 1 januari 1957 har vi sålunda icke någon priskontroll.
            Pris- och kartellnämnden är icke något priskontrollorgan och har
            icke befogenhet att föreskriva stoppriser eller högstpriser. Icke
            heller Kungl. Maj:t kan vidtaga dylika prisreglerande åtgärder
            utan att först ha satt den allmänna prisregle- ringen i kraft,
            vilket kan ske endast under vissa i lagen angivna förutsätt- ningar.
            Bortsett från det fall att landet indrages i krig, då prisreglerings-
            lagen automatiskt träder i kraft, kan ett förordnande om lagens
            ikraftträ- dande göras endast vid krigsfara eller ”då av annan
            orsak betydande fara uppkommit för allvarlig stegring av det allmänna
            prisläget inom landet”. Formuleringen bör observeras. Faran för
            prisstegring skall vara betydande, den befarade prisstegringen
            skall vara allvarlig och densamma skall avse det allmänna prisläget
            inom riket, alltså icke endast någon eller några enskilda varor
            eller varugrupper. Den huvudsakliga motiveringen till att priskontrollen
            slopades och ersattes med den form av prisövervakning, prisanalys
            och konsumentupplysning som pris- och kartellnämnden bedriver
            angavs, som 1954 års priskontrollutred- ning formulerade saken,
            vara uppfattningen att ”en effektiv konkurrens är överlägsen statlig
            priskontroll”. Redan vid tidpunkten för beslutet fanns det mycket
            starka skäl ifrågasätta om man skulle kunna i så hög grad förlita
            sig på konkurrensens prisreglerande förmåga att man skulle kunna
            slopa den direkta priskontrollen och ersätta den med prisövervakning.
            Erfaren- heterna under den tid som nu gått sedan priskontrollen
            slopades ger klart besked om att dessa farhågor var berättigade.
            Det finns alltför många exem- pel på att man helt enkelt inte
            vill konkurrera och att man nu liksom tidi- gare i alltför många
            fall jämställer priskonkurrens med illojal konkurrens som det
            anses naturligt att hindra med öppna eller maskerade bojkottåtgär-
            der. De många fallen av leveransvägran och leveransstängning talar
            ju här sitt tydliga språk. En ”effektiv konkurrens” som på sin
            tid åberopades som motiv för att man under ”normala förhållanden”
            skall kunna undvara stat- lig priskontroll är alltså icke till
            finnandes dels på grund av ovilja till pris-
          </p>
          <pb facs="riksdagen-motions-pdf/data/1959/mot_1959__ak__397/mot_1959__ak__397-003.pdf"/>
          <p xml:id="i-LqDZgF5ke9Bgykv6BLBAhF">
            14 Motioner i Andra kammaren, nr 397 år 1959
          </p>
          <p xml:id="i-9dXQz5zFa9uE5WHbcsnyx9">
            konkurrens, dels därför att tendenser till sådan vilja att priskonkurrera
            motarbetas inom det svenska näringslivet. Redan detta konstaterande
            att priskonkurrensen hindras får anses utgöra bärande skäl för
            att frågan om statlig priskontroll blir föremål för om- prövning.
            Det bör därvid särskilt uppmärksammas att en bristfällig, hämmad
            pris- konkurrens eliminerar eller förminskar konsumentens möjlighet
            att utnyttja de effektivare enheterna inom distributionen. Det
            borde vara så, att pris- konkurrensen vägledde konsumenten till
            den förmånligaste inköpskällan och gav möjlighet till val efter
            den grad av effektivitet, som säljaren bevisar med sin prissättning.
            Bristande konkurrens medför dessutom en allvarlig risk för konservering
            av oekonomiska metoder inom industri och handel och en utveckling
            mot en alltför kostnadskrävande struktur inom handeln. Den konkurrensbegränsning
            som klarast ger besked om den starka mot- viljan till priskonkurrens
            består tydligen däri, att grossister och fabrikanter genom direkta
            eller indirekta påtryckningar fått klart för sig att det skulle
            vara ohälsosamt för omsättningen att leverera till företag, som
            märkbart underskrider gängse priser vid sin försäljning till konsumenterna.
            Leverans- stoppen har därför heller inte uteblivit. Några exempel
            hämtade från dags- pressens uppgifter skall här citeras: ”En postorderfirma
            i Älmhult sålde bl. a. köksutrustning som tillverkats av en av
            våra mest kända fabrikanter på området med 24 procents nedsätt-
            ning under förutsättning att inköpsbeloppet uppgick till minst
            300 kronor. Det gick bra till en tid, men så plötsligt meddelade
            leverantören att leve- ransen inte kunde fortsätta. Som skäl angavs
            de alltför fördelaktiga försälj- ningsvillkoren till konsumenterna.
            Ett hemköpsföretag i Stockholm ville sälja gummimadrasser åtskilligt
            billigare än den traditionella handeln, men fick inte köpa några
            av tillverka- ren i Trelleborg på grund av att fabrikens kapacitet
            påstods vara otillräcklig. Strax därpå avskedade fabrikanten arbetare
            på grund av brist på kunder. Samma hemköpsföretag i Stockholm
            träffade avtal med en charkuteri- fabrik i Borås om leverans av
            charkuterivaror i vakuumförpackade plast- påsar. En del leveranser
            kom till stånd men avbröts snart under åberopande av bristande
            kapacitet. Två företag i Malmö och ett i Linköping tillfrågades
            då om de var villiga att förse hemköpet med varorna, men dessa
            förklarade att de inte heller kunde stå till tjänst med några
            leveranser. Samma bolag fick sin löpande kredit nedsatt från hundra
            tusen till fem- ton tusen i månaden av ett annat livsmedelsföretag
            enligt uppgift som en sorts hämnd för att vederbörande tidigare
            hade anmälts för näringsfrihets- ombudsmannen på grund av leveransvägran.
            Ungefär samtidigt skrev tidningen Köpmannen att företaget var
            på fall-
          </p>
          <pb facs="riksdagen-motions-pdf/data/1959/mot_1959__ak__397/mot_1959__ak__397-004.pdf"/>
          <p xml:id="i-QwLLqDdwdwuEW4hyahfmPe">
            Motioner i Andra kammaren, nr 397 år 1959 15
          </p>
          <p xml:id="i-H9gPkcxVAtJdyrGj4SJBNx">
            repet, varför även andra firmor började inställa sina leveranser,
            vilket kanske var meningen med hela aktionen. En liknande sak
            inträffade när hemköpsbolaget försökte sälja vissa tex- tilier
            billigare i Stockholm än den traditionella handeln. Två företag
            i Norr- köping och ett i Malmö vägrade leverans. Ett av dem framhöll
            att det inte trodde att hemköpsbolaget var tillräckligt solvent
            att göra affärer med. De två andra sade sig sakna kapacitet att
            även förse bolaget med varor. På samma gång kunde man läsa att
            textilindustrien hade uppvaktat regeringen för att klara textilkrisen.
            I Fagersta och senare också i Hedemora har ett hemköpsföretag
            sålt kaffe ungefär tre kronor billigare per kilo än konkurrenterna.
            Ett rosteri i Karl- stad och ett i Gävle vägrade leveranser. Skälet
            påstods i det ena fallet vara kapacitetsbrist, och i det andra
            anfördes att man redan ansåg sig vara till- räckligt representerad
            på platsen. Hemköp i Fagersta och i Hedemora fann emellertid så
            småningom en leverantör som var villig att leverera kaffe i smyg,
            men detta måste ske om nätterna och med täta ombyten av bilar
            och chaufförer för att inte leveran- tören av Fagerstas och Hedemoras
            detaljister skulle stämplas som sam- arbetsman. Svårigheter av
            ungefär samma slag har hemköpsbolag i Väster- ås, Eskilstuna,
            Arboga, Örebro, Sundsvall och en del andra städer råkat ut för.”
            Ett fall av leveransvägran som särskilt uppmärksammats gäller
            ett hem- köpsföretag i Sundsvall. Detta fall har nyligen varit
            föremål för närings- frihetsrådets beslut, vari bakgrunden till
            saken tecknas på följande sätt: ”Man ville försöka förmå fabrikanter
            och partihandlare att icke leverera varor till företag och företagsformer
            som bedrev en hård priskonkurrens, med andra ord till företag,
            som sålde billigt. Den leverantör som gjorde det riskerade att
            mista kunder, den som inte gjorde det fick ökad omsättning.” Med
            utgångspunkt från här beskrivna förhållanden är det naturligt
            att ställa frågan om vår pris- och kartellagstiftning är tillräckligt
            effektiv. Denna frågeställning är icke ny. Redan vid förberedelserna
            till den nu- varande lagstiftningen hade man anledning ställa
            sig frågande till den saken. I propositionen framhöll handelsministern,
            tydligen för att understryka att lagstiftningen efter någon tid
            kunde behöva en översyn, bl. a. följande: ”Vidare är att märka
            att, om vid tillämpningen av en förhandlingslag- stiftning missförhållanden
            påvisas utan att rättelse med till buds stående medel kan vinnas,
            man uppenbarligen kommer att ha fastare grundval för lagstiftningens
            komplettering med tvingande lagbestämmelser än i nu- varande läge.”
            Det är nu uppenbart att ett av de främsta hindren mot en verklig
            närings- frihet är ett slags tyst samförstånd som genom ett underförstått
            hot sätter priskonkurrensens och handelns frihet ur spel. Därmed
            är också konsta-
          </p>
          <pb facs="riksdagen-motions-pdf/data/1959/mot_1959__ak__397/mot_1959__ak__397-005.pdf"/>
          <p xml:id="i-EekoPNUU2muXBrq5v3JCTT">
            16 Motioner i Andra kammaren, nr 397 år 1959
          </p>
          <p xml:id="i-88hhF2432LCche6DuzJR2d">
            terat, att enbart rätt och möjlighet för näringsfrihetsrådet
            att förhandla med leverantörerna icke kan lösa upp den tvångssituation
            som en del av handeln försatts i därigenom att den inte kan hålla
            ett fullständigare sorti- ment på grund av leverantörers och övrig
            handels ovilja mot konkurrensen. Erfarenheterna under de senaste
            åren ger sålunda all anledning till att hela pris- och kartellagstiftningen
            blir föremål för en grundlig översyn. Därvid synes det ofrånkomligt
            att även frågan om pris- och kartellnämndens, ombudsmannaämbetets
            för näringsfrihetsfrågor och näringsfrihetsrådets organisation,
            arbetsformer, befogenheter och inbördes arbetsfördelning särskilt
            uppmärksammas. Det måste vid denna utredning t. ex. klarläggas
            om det formella förfarandet med en enbart utredande, en förhandlande
            samt en förhandlande och ”dömande” myndighet verkligen kan antagas
            bli en effektiv apparat för fullgörande av de här ifrågavarande
            uppgifterna. Det är för motionärerna fullt klart att samhället
            icke kan förlita sig enbart på konkurrensens prisreglerande förmåga.
            Det erfordras enligt vår mening att man i de fall då priser och
            marginaler är för höga skall kunna ingripa från prismyndighetens
            sida utan onödig tidsförlust och åstadkomma rättelse. Detta bör
            i första hand kunna ske genom förhandlingar. Om dessa inte leder
            till resultat, bör prismyndigheten ha möjlighet att föreskriva
            visst högsta pris som ej får överskridas. Denna befogenhet bör
            av praktiska skäl ges det utredande organet. Förslagsvis kan denna
            fråga lösas genom att allmänna prisregleringslagen ändras så,
            att den gäller även under normala för- hållanden. En sådan åtgärd
            överensstämmer med att man redan då den nuvarande ordningen föreslogs
            och antogs var på det klara med att det gällde en för- söksverksamhet
            och att det, om konkurrensen visade sig otillräcklig, var nödvändigt
            att återinföra en målmedveten samhällelig priskontroll. Med stöd
            av vad som ovan anförts får vi föreslå,
          </p>
          <p xml:id="i-6vM1UgVg8Ym5ktLS4zYn3X">
            att riksdagen måtte i skrivelse till Kungl. Maj:t hemställa om
            en Översyn av hela pris- och kartellagstiftningen jämte organisation,
            arbetsformer, befogenheter och inbördes arbets- fördelning beträffande
            pris- och kartellnämnden, ombuds- mannaämbetet för näringsfrihetsfrågor
            och näringsfrihets- rådet.
          </p>
          <p xml:id="i-XBAhYnQj138UC8gXEZjUVS">
            Stockholm i januari 1959
          </p>
          <p xml:id="i-UHsSnr8DV96e5QqSK6hm4z">
            Anna-Lisa Lewén-Eliasson Viola Sandell Sven Mellqvist
          </p>
          <p xml:id="i-6FABGrG2PC8H8RCXc5Rgfu">
            Nancy Eriksson Harald Almgren
          </p>
          <p xml:id="i-4AEdjssZw9qmopAJWj2UJV">
            Victor Pettersons Bokindustri Aktiebolag, Stockholm 1959
          </p>
        </div>
      </div>
    </body>
  </text>
</TEI>
