<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00426">
  <teiHeader>
    <fileDesc>
      <titleStmt>
        <title>Hållbar natur- och viltvård</title>
        <author corresp="i-PMx51X9QbaLUMtQNq6sVfz">av Matilda Ernkrans m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hållbar natur- och viltvård</title>
          <idno type="rdwebb">H002MJ426</idno>
          <rs type="number">MJ426</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ426/text</ref>
          <ref type="dokument_url_html">http://data.riksdagen.se/dokument/H002MJ426</ref>
          <ref type="dokumentstatus_url_xml">http://data.riksdagen.se/dokumentstatus/H002MJ426</ref>
          <ref type="doc">http://data.riksdagen.se/fil/A26EF6CB-676D-462A-876D-732561B6A53C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NHxJzkDKoaBrxfLh9qrfnH</idno>
            <name>Pyry Niemi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GKFwXi5QctA2TJDtsbF47E</idno>
            <name>Christina Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BDVngWt8N1bb77gC4sWYGL" type="signed"/>
        <correspContext corresp="i-BDVngWt8N1bb77gC4sWYGL">
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-NHxJzkDKoaBrxfLh9qrfnH"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-GKFwXi5QctA2TJDtsbF47E"/>
        </correspContext>
        <correspAction type="numbering" xml:id="i-HardgHJzzE8s6chnYs3der">
          <date when="2012-10-08"/>
        </correspAction>
        <correspAction type="submission" xml:id="i-WDVvzm2WqLo1qEzbCkN6Yq">
          <date when="2012-10-05"/>
        </correspAction>
        <correspAction type="transfer" xml:id="i-LwhRDD11EUqsRRaBUaTMTc">
          <date when="2012-10-05"/>
        </correspAction>
        <correspAction type="assigned" xml:id="i-LCZKwtFViTDXzPqZPnviUc"/>
        <correspContext corresp="i-LCZKwtFViTDXzPqZPnviUc">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-56ZCd1uQXDBHi4YjpL5xEZ">
          <head xml:id="i-WkAF1YpbVrvDW4hJaFshNV">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Hållbar natur- och viltvård 2
            </item>
            <item>
              Allemansrätten 2
            </item>
            <item>
              Jakt och viltvård 3
            </item>
            <item>
              Älgstam i balans 3
            </item>
            <item>
              Vargen 4
            </item>
            <item>
              Vildsvin 5
            </item>
            <item>
              Mårdhund 5
            </item>
            <item>
              Fjälljakten 6
            </item>
            <item>
              Skotertrafik 6
            </item>
            <item>
              Rovdjursskadeersättningen 7
            </item>
          </list>
        </div>
        <div type="motProposal" subtype="förslag">
          <head xml:id="i-C3Bv9KW9s7gM5WxHHyS6LS">
            Förslag till riksdagsbeslut
          </head>
          <list style="ol">
            <item xml:id="i-GQoEfRwHhDm7CcMRjAnMBX">
              Riksdagen tillkännager för regeringen som sin mening vad som
              anförs i motionen om att regeringen bör se över hur de skyldigheter
              allemansrätten innebär efterlevs.
            </item>
            <item xml:id="i-RcG36BZ6jDsvpBvwDikFF">
              Riksdagen tillkännager för regeringen som sin mening vad som
              anförs i motionen om att regeringen aktivt ska utvärdera det nya
              systemet för älgförvaltning.
            </item>
            <item xml:id="i-PjxudyV8CFNSGWKz7GLy7r">
              Riksdagen tillkännager för regeringen som sin mening vad som
              anförs i motionen om att regeringen bör se till att det i de gemensamma
              riktlinjerna för utökad skyddsjakt på varg ingår ett ökat lokalt
              medinflytande.
            </item>
            <item xml:id="i-R62QW8zDtRimCj9bvrFEzz">
              Riksdagen tillkännager för regeringen som sin mening vad som
              anförs i motionen om att regeringen ska avblåsa projektet med
              inplantering av varg.
            </item>
            <item xml:id="i-6yVGBGHjt22hrptj5AbgdX">
              Riksdagen tillkännager för regeringen som sin mening vad som
              anförs i motionen om att det behövs ett mer aktivt arbete för
              att minska stammen av vildsvin.
            </item>
            <item xml:id="i-Wud6To4Uoq7VvqPQUYVnMr">
              Riksdagen tillkännager för regeringen som sin mening vad som
              anförs i motionen om att genomföra en översyn av samernas ersättningssystem
              för rovdjursskador.
            </item>
            <item xml:id="i-SbFWa9tpTb9yEKZ6BH1yWG">
              Riksdagen tillkännager för regeringen som sin mening vad som
              anförs i motionen om en nationell översyn av skotertrafiken som
              bl.a. kan ge svar på hur finansiering och planering kan ske nationellt.
            </item>
          </list>
        </div>
        <div type="motContent">
          <head type="h1" xml:id="i-P8mNBNxDss6uhL9VJqnDZg">
            Hållbar natur- och viltvård
          </head>
          <p xml:id="i-3v5oCFLr8G8HZnaTKWpkKq">
            Svenskarna är ett natur- och friluftslivsälskande folk. Hela
            89 procent har i undersökningar uppgett att de under längre ledigheter,
            semestrar och lov är ute i naturen ganska eller mycket ofta.
          </p>
          <p xml:id="i-Rp49RrsbMvPMHMqegQnX7K">
            Friluftslivet är positivt både för folkhälsan och för vårt välbefinnande
            men kan också bidra till landsbygdsutveckling och regional tillväxt.
            Sveriges skogar, sjöar, skärgårdar och fjäll är några av de unika
            miljöer som ger stora möjligheter för ett aktivt friluftsliv.
            Allemansrätten är central för friluftslivet och bör värnas än
            starkare.
          </p>
          <head type="h2" xml:id="i-UY6a9DvY1MQRedYMq3oB73">
            Allemansrätten
          </head>
          <p xml:id="i-KQ1vyRncATMcs7AHbeGrgJ">
            Allemansrätten är en viktig del av den svenska folksjälen och
            identiteten. Den senaste tiden har debatten ökat kring missbruk
            av allemansrätten. Det har t.ex. handlat om forsränningsföretag
            och om bärplockarföretag.
          </p>
          <p xml:id="i-LzyH5mAkZm92aYE453yEs2">
            Det vore olyckligt att luckra upp allemansrätten, menar vi. Allemansrätten
            ska värnas, inte tvärtom. Vi vill betona att allemansrätten innebär
            både rättigheter och skyldigheter. Det vi bör göra är att öka
            tillsynen av de företag som verkar i naturmark. Många av dessa
            företag ger viktiga arbetstillfällen i glesbygd, och vi menar
            att det är en verksamhet som behöver utökas snarare än ytterligare
            regleras. Vi tror också att det oftare kan behövas en dialog emellan
            företagen och markägaren för att klarlägga vad allemansrättens
            skyldigheter innebär.
          </p>
          <head type="h2" xml:id="i-MEEMAqef46D9yRms7oymEm">
            Jakt och viltvård
          </head>
          <p xml:id="i-V6GKJoF8t6PGfa9oe7dP6C">
            Jakt och viltvård utgör en viktig del av många människors vardag.
            Möjligheten att jaga, spåra, iaktta och fotografera eller filma
            vilda djur och fåglar har stor betydelse, både som yrkesutövning
            och som fritidssysselsättning. Jakten är en av mänsklighetens
            äldsta kulturyttringar. Förr var jakten en nödvändighet för att
            kunna överleva, i dag ett fritidsintresse och en form av rekreation.
            Drygt 300 000 utbildade jägare deltar varje år i den svenska jakten,
            företrädesvis i älgjakten. Vi socialdemokrater vill öka intresset
            ytterligare. Människor som bor i tätorter och som inte själva
            äger mark ska kunna lära sig att jaga. Jakt ska vara ekonomiskt
            och praktiskt tillgängligt för alla, inte bara för några få.
          </p>
          <p xml:id="i-2Lj7SGhRmLToDS4kXyZqQP">
            Årligen skjuts cirka 90 000 älgar och 200 000 rådjur i Sverige.
            1 För många människor är viltköttet en viktig del av livsmedelsförsörjningen.
            Möjligheten att jaga och att få vilt kött värdesätts högt av dem
            som utövar jakt och är en väsentlig del av deras välfärd.
          </p>
          <p xml:id="i-GmTiAcptvfAPNWxpTvkYZ9">
            Det är därför av stor betydelse att viltstammarna i Sverige förvaltas
            på ett professionellt sätt och att staten utvärderar de system
            som vi har. Det vilda köttet har också den fördelen att det är
            klimatneutralt till skillnad från kött från tamdjur.
          </p>
          <p xml:id="i-HqX2Hvgx6SPYpkvF7hpT24">
            Vi menar också att rennäringen i Sverige utgör en viktig ingrediens
            i den svenska livsmedelsproduktionen. Den tillför kvalitet och
            kött med liten klimatpåverkan. Förädling och försäljning av renköttsprodukter
            är väsentliga också av sysselsättningspolitiska skäl.
          </p>
          <head type="h3" xml:id="i-GpVbmfAcofG6HeGndex5c1">
            Älgstam i balans
          </head>
          <p xml:id="i-TQTsmX6HRQ1fWw9sfZtDdY">
            Inom den svenska jakten har älgjakten en särställning. Omkring
            100 000 älgar skjuts varje år, vilket ger älgkött till ett värde
            av nära en halv miljard kronor om året. Älgförvaltningen är inriktad
            på att skapa en livskraftig älgstam med hög kvalitet och i balans
            med betet. Under 2012 har det nya systemet för älgförvaltning
            börjat fungera rent praktiskt.
          </p>
          <p xml:id="i-EmMMCcQYsP4AUF8xvaTpb3">
            Vi har dock upplevt att det finns många frågetecken och en stor
            oro kring ekonomin i systemet. Regeringen menar att alla ökade
            kostnader det nya systemet kan medföra ska finansieras av den
            enskilde jägaren, men vi anser att det kommer att leda till stora
            problem. Om bara de jägare som har gott om pengar ska kunna jaga
            hotas hela den svenska viltvårdsmodellen, som vi menar måste bygga
            på att jakten och viltvården är till för alla och är därmed också
            allas gemensamma ansvar. Luckras det upp tror vi att konsekvenserna
            blir stora. Speciellt är detta viktigt eftersom arrendeprisernas
            har ökat inte minst genom det statliga Sveaskogs agerande. Ska
            vi verkligen låta jakten bli en klassfråga? Vi anser att det är
            nödvändigt att regeringen har säkerställt att kostnaderna för
            den nya förvaltningen inte kommer att överstiga intäkterna och
            att den inte kommer att medföra att de enskilda jägarna ska bära
            den ökade kostnaden själva. En älgstam med kvalitet som långsiktigt
            sköts är viktigt anser vi.
          </p>
          <p xml:id="i-66voieQ7D1bTG7zcGCfkj9">
            Vi anser att vi noga behöver följa utvecklingen och kontinuerligt
            analysera det nya systemet. Vi anser att det är nödvändigt att
            regeringen säkerställer att kostnaderna för den nya förvaltningen
            inte kommer att överstiga intäkterna och att den inte kommer att
            medföra att de enskilda jägarna ska bära den ökade kostnaden själva.
          </p>
          <p xml:id="i-GXgytyyh726LkWmAttnxaK">
            Regeringen bör så snart som möjligt aktivt utvärdera det nya
            systemet för älgförvaltning.
          </p>
          <head type="h3" xml:id="i-F4CeVVB4aLs3W3kUSYkojs">
            Vargen
          </head>
          <p xml:id="i-LZwyW47q3xi8BUnSZ5wpBR">
            Vi menar att målet är att hitta en politik för vargen som bejakar
            två problem: konflikten mellan varg och människa i vissa områden
            samt målet att bevara en långsiktigt hållbar vargstam i Sverige.
            För detta behövs en politik som håller långsiktigt.
          </p>
          <p xml:id="i-83dinyjkW7gBkptsweUNzh">
            EU-kommissionen har konstaterat att den bedrivna politiken med
            licensjakt på varg inte är förenlig med unionens art- och habitatdirektiv.
            Regeringen har av det skälet beslutat att avblåsa licensjakten.
            Regeringen har också beslutat om förändringarna i jaktförordningens
            paragraf 23 som innebär en ny modell för skyddsjakt på varg där
            beslut om skyddsjakt kan fattas i förebyggande syfte. De nya reglerna
            trädde i kraft 15 januari 2012.
          </p>
          <p xml:id="i-RgeTXdMSwjqBvik2gTUQpv">
            En lyckad rovdjurspolitik vilar ytterst på acceptans för den
            förda politiken. Till det finns det inga genvägar.
          </p>
          <p xml:id="i-C9gL4kVmbsJUgZuDY9ogaE">
            Regeringen har i flera skrivelser till kommissionen förklarat
            den svenska rovdjurspolitiken men kommissionens bedömning att
            den svenska licensjakten inte är förenlig med habitatdirektivet
            står fast. Vid nuvarande situation för vargstammen skulle en anmälan
            till EU-domstolen med all sannolikhet utmynna i att Sverige förlorar.
          </p>
          <p xml:id="i-3HprixpwRq9bHDcsaUY5Tq">
            Konflikter mellan varg och människa uppstår framför allt i samband
            med djurhållning och jakt. Vargen är ett hot mot tamdjur, vilket
            innebär ökade kostnader och oro för djurägare. I områden med varg
            försvåras jakt eftersom jakthundarna riskerar att rivas av vargen.
            Allt detta gör att människor känner oro och rädsla, och för oss
            socialdemokrater är det viktigt att politiken bygger på respekt
            för människors rätt att leva, bo och verka var de vill.
          </p>
          <p xml:id="i-WWLziVspumQFCjJW3QLWz6">
            De stora problemen finns i dag i ett mindre antal svenska kommuner.
            I de allra flesta svenska kommuner råder inga eller små konflikter
            eftersom det inte finns varg där eller endast ett fåtal.
          </p>
          <p xml:id="i-WFvws518xs6LYFk6otuaz1">
            Vi ser därför positivt på de nya regler för utökad skyddsjakt
            som regeringen presenterat. Skyddsjakten möjliggör ett tydligare
            utpekande av vilka individer det är som ska jagas. Det innebär
            en bättre kontroll av jakten både i aspekten vilka genetiska individer
            som bevaras och vilka revir som genom jakten ska decimeras.
          </p>
          <p xml:id="i-6qqDXr41nYbjZv1bwehAPK">
            Vi tro också att det är viktigt att de nya reglerna används för
            att åstadkomma ett ökat lokalt ansvar för vargstammen i de kommuner
            där konflikterna uppstått. Där måste det lokala inflytandet öka
            och vargens expansion hejdas. Det tror vi ökar acceptansen för
            varg på lång sikt. För att åstadkomma det tror vi att antalet
            vargar och vargrevir i de 1015 kommuner där problemen är som störst
            inte får öka.
          </p>
          <p xml:id="i-MgQnNqMUhuhg7HthxkgQeh">
            Vi är positiva till de nya regler för utökad skyddsjakt som regeringen
            beslutat om men anser att i de nya gemensamma riktlinjerna för
            förvaltningen av vargstammen bör ingå ett ökat lokalt medinflytande.
          </p>
          <p xml:id="i-sN3U9DWipz3p1YSbhSG8m">
            För att vargstammen ska bli långsiktigt hållbar måste den tillåtas
            växa men då på andra håll. Att stammen förstärks genetiskt är
            mycket viktigt. Naturlig invandring är det bästa. Vi tror inte
            på inplantering av varg. Vi menar att regeringen ska avblåsa projektet
            med inplantering av varg.
          </p>
          <p xml:id="i-Hb68TtERwxtTfNg19giywq">
            Vi har i EU tillsammans kommit överens om att använda begreppet
            gynnsam bevarandestatus. Det handlar om komplexa förhållanden
            som stammens genetiska status, dess spridning och förutsättningar
            att verka naturligt med möjligheter till bytesdjur med mera.
          </p>
          <p xml:id="i-SeHe9L4e58CPQrhTGZ9i9X">
            Vår vargpolitik är enkel. Begränsa vargen i de områden där det
            idag finns sociala konflikter men håll fast vid en långsiktig
            miniminivå på 200 vargar. Se till att förvaltningen sker med ett
            stort lokalt inflytande och ge vargen tid att hitta sin plats
            i svensk natur i samspel med människor så kan vargstammen nå gynnsam
            bevarandestatus.
          </p>
          <head type="h3" xml:id="i-9uyumTJetH31igU4RmE6Af">
            Vildsvin
          </head>
          <p xml:id="i-EEzHxnYhjyibeHhbVVVYbZ">
            Vildsvinen orsakar stora skador i det svenska jordbruket. Ett
            mer aktivt arbete behövs för att minska stammen. Det är dock viktigt
            att fångstmetoder som innebär ett stort lidande för djuret inte
            ska vara tillåtna. Ett omfattande arbete bedrivs för att hantera
            de problem som kan vara förenade med vissa jaktformer. Naturvårdsverket
            ser nu över riktlinjerna för redskap vid fångst av levande vildsvin.
          </p>
          <head type="h3" xml:id="i-22P3VQpFCiMM1wC9ytn6i5">
            Mårdhund
          </head>
          <p xml:id="i-2Qb99hg12aE4XFc93QLLVp">
            Mårdhunden kommer ursprungligen från östra Asien men kom till
            Ryssland för pälsuppfödning. Den har sedan rymt, alternativt medvetet
            planterats ut, och dess utbredning har nått Sverige. Den finns
            idag främst i Norrbotten och Västerbotten och eftersom den är
            en invasiv art ger den negativa konsekvenser på den inhemska faunan,
            främst på markhäckande fåglar i våtmarksområden och på amfibier.
            Mårdhunden kan även sprida sjukdomar, bland annat rabies och rävens
            dvärgbandmask. Det finns idag en bra fungerande förvaltningsplan
            för att förhindra att mårdhunden sprider sig vidare i Sverige.
            Vi menar att det är viktigt att fortsatta insatser görs för att
            begränsa mårdhundens expansion ytterligare.
          </p>
          <head type="h3" xml:id="i-Kr8no3MEvnKG7h2dKHqGjW">
            Fjälljakten
          </head>
          <p xml:id="i-WNUCM7gJCR8aQ4aFRki9P8">
            Regeringen har lämnat besked hur den avser att hantera det tillkännagivande
            riksdagen gjorde 2012 kring fjälljakten. Frågan ska begravas i
            en maratonutredning.
          </p>
          <p xml:id="i-DzbAZ9eWHEGfhPjqaLKk7d">
            Frågan om fjälljakten har varit flitigt debatterad i riksdagen
            sedan regeringen beslutade sig för att göra förändringen i rennäringsförordningen
            som ledde till att småviltsjakten i de svenska fjällen öppnades
            för jakt på samma villkor, oavsett om du är bosatt i Sverige eller
            ej. Upprinnelsen för de ändrade reglerna kom från en försiktig
            förfrågan från EU-kommissionen till den då helt nytillträdda borgerliga
            regeringen 2006. Frågan gällde om Sverige möjligen bröt mot tjänstedirektivet
            och om Sverige i så fall eventuellt skulle göra något åt det.
            Istället för att starta en dialog med kommissionen valde regeringen
            att ändra reglerna direkt. Det var ett kontroversiellt beslut
            som upprörde många. Debatten har sedan dess varit i full fart,
            och regeringsföreträdarnas argument för förändringen har varit
            många och skiftande genom åren. Inget av dem har dock varit hållbart.
            Det ledde till att en majoritet i riksdagen i mars 2012 beslutade
            att tillkännage följande: Regeringen bör långsiktigt trygga fjälljakten
            och i det arbetet ompröva bestämmelserna i 3 § rennäringsförordningen
            i syfte att återgå till regleringen som den var utformad före
            förändringen våren 2007.
          </p>
          <p xml:id="i-AzdT4GJQg5ZadsFVYgA4cp">
            Men det kan inte ha kommit som en nyhet för regeringen. Ett liknande
            tillkännagivande hade majoritet i miljö- och jordbruksutskottet
            ett år tidigare. Regeringen hade därmed haft ett helt år på sig
            att komma till en lösning i frågan. Nu har regeringen beslutat
            att lägga in frågan om fjälljakten i en utredning som ska komma
            med sitt betänkande om två och ett halvt år. Vi är mycket kritiska
            till detta och menar att regeringen på detta sätt försöker kringgå
            riksdagsmajoritetens vilja. Utredningen i övrigt gäller en helhetsöversyn
            av jaktlagstiftningen. Fjälljakten regleras dock i förordning,
            vilken regeringen kan ändra i under vilket regeringssammanträde
            den vill precis som den gjorde 2007. Det finns ingen anledning
            att frågan ska ligga i en utredning om jaktlagstiftningen. Det
            tyder på brist på både mod, vilja och intresse från regeringen
            att lösa problemen.
          </p>
          <head type="h2" xml:id="i-5f4MvJhgiBwzjqxR28Rqy9">
            Skotertrafik
          </head>
          <p xml:id="i-EVN2jf4yT4VBwzuyaXAqzJ">
            Snöskotern gör det möjligt att ta sig ut till platser som man
            inte når så lätt på skidor men den kan också vara ett störningsmoment
            för andra. Välutbyggda och fungerande skoterleder är ett måste
            inte minst för besöksnäringen. I de områden i fjällen där det
            är förbjudet att köra skoter finns det skoterleder som en möjlighet
            att ändå röra sig i och genom dessa områden. Men det finns en
            mängd olika typer av skoterleder och, menar vi, behov av att skapa
            ett övergripande ansvar för anläggning och ansvar för snöskoterlederna
            samt organisering och ansvar för utbyggnaden av nya skoterleder.
            Vi behöver ordning på strukturerna i planering och finansiering
            av skötseln av skoterlederna. Det lokala inflytandet är viktigt
            men det behövs en nationell samsyn i hur reglerna ska tolkas för
            att så smidigt som möjligt få till likartade regler. En nationell
            översyn av skotertrafiken är en möjlighet för att ge svar på hur
            finansiering och planering ska kunna ske på ett likartat sätt
            i de berörda länen.
          </p>
          <head type="h2" xml:id="i-RSZRzyY1Md3RbVXkDdWDWD">
            Rovdjursskadeersättningen
          </head>
          <p xml:id="i-U3qkX3kXeK5M8tUVjiabgo">
            SLU (Sveriges lantbruksuniversitet) har genomfört ett treårigt
            forskningsprojekt som ska ge svar på hur mycket ren en björn fäller,
            och i studien ingår två samebyar. Studien visar att bland de dräktiga
            vajor som hade försetts med sändare kan man konstatera att 43
            procent saknade kalv vid årets renkalvsmärkning. Något som direkt
            kan kopplas till ett ökat rovdjurstryck av framför allt björn.
            Eftersom björnstammen har ökat de tio senaste åren jämfört med
            andra predatorer på ren bedömer både samebyarna och SLU att björnen
            är en betydligt större predator på renkalv än vad som tidigare
            varit känt.
          </p>
          <p xml:id="i-NFbynu14mihUvCPPwHCMC6">
            De nya forskningsresultaten borde föranleda en översyn av ersättningssystemet
            för samerna pga. rovdjursskador. Vi anser att det är viktigt att
            värna den lagstadgade rovdjursskadeersättningen till rennäringen.
            Vi menar att rovdjurspolitiken i stort är beroende av att det
            ersättningssystem som finns fungerar tillfredsställande. Det gör
            det inte idag. Kritiken är hård, och i många fall är det den enskilde
            företagaren i glesbygd som får stå för de förluster som en centralt
            beslutad rovdjurspolitik medför om inte ersättningssystemen fungerar.
          </p>
        </div>
        <div type="motSignatures">
          <list>
            <item xml:id="i-D2aj6onQVPKt7nUaJKNTyT">
              Matilda Ernkrans (S)
            </item>
            <item xml:id="i-RY3jVL2WfMLQ6Z61JySBsu">
              Johan Löfstrand (S)
            </item>
            <item xml:id="i-JURFUrafBVpTcZWYxWBFFQ">
              Helén Pettersson i Umeå (S)
            </item>
            <item xml:id="i-7AfD6eh4hokQE9r5Hc4soj">
              Jan-Olof Larsson (S)
            </item>
            <item xml:id="i-GJzVNSCEEhBJ8eXZeUXQ6G">
              Pyry Niemi (S)
            </item>
            <item xml:id="i-CEW5sAuBcC1nQAisBkRjuA">
              Sara Karlsson (S)
            </item>
            <item xml:id="i-M3Z82Sw3B3n1pHdoAr9esg">
              Christina Karlsson (S)
            </item>
          </list>
        </div>
      </div>
    </body>
  </text>
</TEI>
