<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1915--ak--00181">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1915/mot_1915__ak__181/mot_1915__ak__181-001.pdf"/>
      <div xml:id="i-Qj3SJGPzrsGVNcWP4UTysg" type="motHeader">
        <div xml:id="i-BoTSnzbDT4uVdAVW63WdKa" type="motTitle"/>
        <div xml:id="i-PY29mMBE9C2j99CGg3p677" type="motSubmissionInfo"/>
      </div>
      <div xml:id="i-rf1Gzuqw98xcNBaqDYzJY" type="motBody">
        <div xml:id="i-7S4yN55pQTvUFkcPqd2rWN">
          <p xml:id="i-NyceiEC22Sqb8Bt7oztac5">
            Motioner i Andra kammaren, Nr 181. 1
          </p>
          <p xml:id="i-AZk6iis6zwYKNzELu4Jub9">
            Nr 181.
          </p>
          <p xml:id="i-VQDKWTcKy657wWkGKzopnF">
            Av herr Lindhagen, om skrivelse till Kungl. Maj:t angående åtgärder
            för höjande av den personliga hygienen.
          </p>
          <p xml:id="i-9vc7X1zZyQxP3EzVVvW7qt">
            Då i denna riksdag nykterhetsfrågan med fog kommer att bli före-
            mål för särskild uppmärksamhet, synes det vara på sin plats, att
            de öv- riga frågorna om den personliga hygienen också göra sig
            något påminda. Kampen för folkhälsan föres, kan man säga, på två
            linjer. Vad som främst tär på släktets fysiska krafter är fattigdomen,
            industrialismen och storstäderna. Över dessas ruinerande inflytelser
            är individen icke herre. Deras bekämpande möter också otroliga
            svårigheter, enär detta på samma gång måste bli en strid om makt
            och ekonomiska intressen. Kampen för folkhälsan sammanfaller här
            med de politiska striderna. Folkhälsan undergräves emellertid
            ock genom ovanor hos individen, vilkas omfattning väl kan stå
            under ett visst inflytande även av nyss- nämnda faktorer, men
            dock i huvudsak äro frivilliga och därför kunna bekämpas på upplysningens
            väg och genom ett, om ej helt och hållet, så dock i huvudsak neutralt
            arbete. Rätteligen gäller det här den individuella hygienen i
            sin vidsträcktaste bemärkelse. Politiken sysslar åtskilligt med
            att hjälpa, när lidande, nöd och fattigdom uppkommit även på grund
            av försummad hälsovård. Men man intresserar sig föga för den vida
            större saken att förekomma det ondas uppkomst genom en sund hälsovård.
            Intresset är i detta senare avseende nästan uteslutande upptaget
            av omsorger för att hindra följden av alkoholmissbruk. Detta är
            ett synnerligen ensidigt politiskt program i denna sak. Ofantligt
            med sjukdomar, lidanden och fattigdom uppstå genom försummelser
            av den personliga hygienen även i andra avseenden, för att nu
            ej tala om en försvagad avkomma samt alla dessa oerhörda
          </p>
          <p xml:id="i-21Hbk26FnknwoWDpmye6dv">
            Bihang till riksdagens protokoll 1915. 4 saml. 84 häft. (Nr 181.)
            1
          </p>
          <pb facs="riksdagen-motions-pdf/data/1915/mot_1915__ak__181/mot_1915__ak__181-002.pdf"/>
          <p xml:id="i-PCn1TssyTFFN8K1nRcYDdM">
            2 Motioner i Andra kammaren, Nr 181.
          </p>
          <p xml:id="i-TLXYhmdzAtjQnZEwusg3hG">
            kostnader, som vållas för det allmänna och de enskilde genom
            försum- melser av hälsovårdens enklaste fordringar samt underlåtenheten
            från dem, som vederbör, att sprida allmän upplysning om densamma.
            Mången tror, att man här gör nog, om man inför 1 skolorna någon
            undervisning i hälsolära. Den har säkerligen sin betydelse. Men
            jag tror, att man överskattar för mycket undervisningen i skolorna
            om levnadsvishet. Denna undervisning måste bliva ganska teoretisk,
            och för barn är det oftast så, att dylika lärdomar företrädesvis
            gå in genom det ena örat och ut ge- nom det andra. De äro för
            unga att tänka sig in i sådana saker och lägga förmaningarna på
            sinnet. Lika viktigt är väl ändå, att man un- dervisar de äldre,
            som sedan kunna i hemmen inverka på barnen genom levernet. Det
            gäller således här en folkuppfostran i hälsovård, en obe- gripligt
            åsidosatt och förringad sak, kanske just därför att den är så
            nära liggande, lättfattlig och betydelsefull. Den personliga hygienen
            bör följaktligen i det offentliga livet rycka upp vid sidan av
            den mera svår- lösta sociala hygienen och den kroppsliga kulturen
            bliva jämbördig i den allmänna omtanken med den andliga kulturen.
            Ett folk med sunda levnadsvanor, som ofrånkomliga gå i arv från
            släkte till släkte, har däri en källa till kraft och utveckling,
            som knappast överträffas av något annat. Detta ämne är nästan
            lika rikt på uppslag, som det dagliga livet, vilket rör sig kring
            detsamma, är rikt på företeelser. Några huvud- frågor må dock
            härvid exempelvis beröras. Näringen eller dieten. Bemödandet har
            här helt naturligt först riktat sig mot spritdryckerna såsom den
            brutalaste fienden. På missbruken av tobaken och kaffet bör- jar
            uppmärksamheten allt mer riktas. Riksdagen avlät år 1906 en skri-
            velse om barns tobaksrökning och 1912 en framställning till regeringen
            rörande missbruk av kaffe och tobak i allmänhet. Denna senare
            fram- ställning har sedan haft en kuriös lidandets väg fram och
            tillbaka mel- lan tre olika departement och kom sedan äntligen
            på motionärens för- böner åtminstone till medicinalstyrelsen.
            Detta får sin förklaring därav, att dylika saker, ehuru aktualiteter
            av största rang och mest brådskande innebörd, äro fullständigt
            bortskymda från den allmänna uppmärksamhe- ten inom det offentliga
            livet. Emellertid har i anledning av riksdagens skrivelse om kaffemiss-
          </p>
          <pb facs="riksdagen-motions-pdf/data/1915/mot_1915__ak__181/mot_1915__ak__181-003.pdf"/>
          <p xml:id="i-W7t1Se4H3PspJ3ZXEZbJMQ">
            Molioner I Andra kammaren. Nr 181 3
          </p>
          <p xml:id="i-VobkN13JQVuNcshHNBK7EH">
            bruket yttranden av medicinalstyrelsen infordrats från provinsialläkarne
            och i anledning därav ett vidlyftigt material inkommit. Hur det
            däremot kommer att gå med riksdagens framställning om tobaken
            är icke gott att veta. Att döma av den nya åskådning, som år 1914
            i sammanhang med tobaksmonopolets inrättande gjorde sig gällande,
            synas förhoppningarna icke vara ljusa. Tobaksmonopolet är uppenbarligen
            särdeles irrationellt och motbjudande ur folkhälsans syn- punkt.
            Man kan icke nog förvåna sig över jämväl nykterhetsfolkets tystnad
            på denna punkt och den motsägelse mot deras egna principer, som
            ligger i en sådan villig medverkan till vad som nu skall ske,
            när det gäller att i statsinkomsternas intresse ockra på det gift
            för folkhälsan, som även tobaken i dess allt mer växande bruk
            innebär. Men det är kanske så, att även nykterhetsrörelsen liksom
            så mycket annat stort i världen nu håller på att dogmatiseras
            och därigenom själv inom sig skapar fröet till sin egen undergång.
            TI stället för att utvidga sin sak framemot det stora omfattande
            problem, som folkhälsan representerar, stryper man kanske saken
            i stället genom att göra en del av densamma ensamt till det hela.
            Må gärna människorna förgås av tobaksmissbruk, kaffemissbruk och
            andra dylika utsvävningar, blott de ej därtill begagna alkoholen,
            detta blir kanske den sista lösen. Strävandena gå dock för närvarande
            med all makt ut på att just befria det allmänna från beroende
            av inkomst från alkoholförbrukning. Skälet är, att man anser det
            omoraliskt att uppbygga statens institutioner på något, som i
            så mycket länder till folkets fördärv och att det all- männa genom
            en sådan anordning förhindrar sig självt att gå till kraftig handling
            för att på upplysningens och lagstiftningens vägar söka allt mer
            förminska bruket av spritdrycker såsom njutningsmedel. Samma hänsyn
            gäller i detta fall. Riksdagen har som sagt själv år 1912 begärt
            en utredning om vad från det allmännas sida, särskilt genom upplysningsverksamhet,
            kan åtgöras för att stödja strävandet att mot- arbeta missbruk
            av bland annat tobak. Riksdagen framhåller där de skadliga verkningarna
            av tobaksmissbruket, betonar uttryckligen önsk- värdheten av en
            minskning i konsumtionen i stället för den nu pågå- ende ökningen,
            samt påyrkar, att utredningen och åtgärderna måtte ske snarast
            möjligt. Redan tidigare, nämligen 1906, har riksdagen såsom ock
            redan erinrats begärt lagstiftningsåtgärder emot allt tobaksbruk
            av ungdomen. I propositionen var däremot omtanken om tobakskonsum-
            tionens upprätthållande den röda tråden, och man byggde alldeles
            sär-
          </p>
          <pb facs="riksdagen-motions-pdf/data/1915/mot_1915__ak__181/mot_1915__ak__181-004.pdf"/>
          <p xml:id="i-RFUeiNKDTTTuznHosfeyBS">
            4 Motioner i Andra kammaren, Nr 181.
          </p>
          <p xml:id="i-Dun3GUW1J4RH5gkUcwzx5d">
            skilt sin förtröstan på, att »det torde få betraktas såsom i
            hög grad sannolikt, att konsumtionen alltjämt under den närmaste
            tiden kommer att visa en starkt uppåtgående tendens». Den ena
            handen visste således icke alls vad den andra gjorde. Det var
            ett nattsvart skådespel att se ett helt folks samlade statskonst
            utan att blinka skänka sitt gillande åt denna monopolförslagets
            oerhörda cynism. Emellertid genomgick för- slaget ett visst bemödande
            att åtminstone till en början så litet som möjligt föranleda en
            ökning av priset på tobaksvarorna. Detta strävande betingades
            dock icke av hänsyn till konsumenternas magra inkomster, utan
            förslaget letade, såsom det så älskligt uttryckte sig, efter »utvägar
            för att säkerställa sig mot tobaksvarornas onödiga fördyring med
            ty åt- följande nedgång i konsumtionen samt risk för minskning
            i statsinkoms- terna». Man kunde emellertid ej undgå vissa ökningar
            redan nu, men tröstade sig med att »i andra länder vid ökad beskattning
            av tobak eller höjning av tobakstullen kunnat iakttagas, att en
            nedgång i för- brukningen till en början inträtt, men att förhållandena
            i regel efter högst ett eller två år åter kommit i normalt läge».
            Man kan förstå, hur det kommer att gå med allvaret och kraften
            i utförandet av 1906 och 1912 års riksdagsskrivelser med sådana
            åskådningssätt. Dessa betraktelser från föregående år rörande
            tobaksfrågans öde återupprepas här för att ådagalägga, huru litet
            känslan för folkhälsans betydelse trängt in i sinnena, när det
            rör andra spörsmål än alkohol- missbruket, och hur viktigt det
            är att vår uppfostran bygges på större vidsynthet i detta ämne.
          </p>
          <p xml:id="i-6UcSHXMC6SNM4bMr4taFiz">
            Men härutöfver återstår så mycken annan näringshygien av grund-
            läggande betydelse för välbefinnandet. En fråga bland många är
            därvid vad människan i vardagslag bör dricka för att bibehålla
            en frisk kropp. Givetvis är det icke alla dessa buteljerade, ofta
            dåligt tillredda surrogat för spritdryckerna, varmed man endast
            efterliknar dryckesseden, skadar kassan samt förslappar magen.
            Säkerligen är vanligt vatten den bästa vardagsdrycken. En notis,
            som ofta återkommer i tidningspressen, är berättelsen om en japansk
            folksed att mellan måltiderna dricka stora kvantiteter vatten,
            varigenom detta folk förmäles skola i hög grad för- skonas från
            varjehanda invärtes sjukdomar. De få, som hos oss någon tid experimenterat
            med detta medel, tro sig kunna intyga dess goda verkningar. Om
            det nu förhåller sig så, vore det ju en oerhörd natio- nell vinst
            att få även ett sådant folkbruk till stånd, och varför göres
          </p>
          <pb facs="riksdagen-motions-pdf/data/1915/mot_1915__ak__181/mot_1915__ak__181-005.pdf"/>
          <p xml:id="i-CW8zGKFzmLjfGnNBnxpW92">
            Motioner i Andra kammaren, Nv 181. D
          </p>
          <p xml:id="i-72Zck6aCxHKq6KNjXfK1r5">
            icke någon undersökning ens av en så viktig sak? Det vanliga
            för- ståndet begriper, att kroppen därigenom får ett inre bad
            utan att an- stränga matsmältningsorganen och på samma gång tillföres
            blodet och organismens cellvävnader den naturligaste och sundaste
            flytande substans, som befordrar omsättningen samt löser upp förhårdnader.
            ”'Tusenden, som nu framsläpa sitt liv i elände eller befolka sjukhusen,
            skulle säkerligen genom en sådan enkel och billig vana kunnat
            vara friska och arbets- föra människor.
          </p>
          <p xml:id="i-J6hvFWHeHnB6WVdsehLh4m">
            Beträffande den fasta födan, är brödets beskaftenhet av ingripande
            betydelse. Det är ett utrett förhållande, att grovt bröd av sammanmalet
            mjöl innehåller sädeskornets alla närande beståndsdelar. Detta
            bröd är betydligt mera närande än det så kallade »bleksotsbrödet&gt;
            av finsiktat mjöl. Det lärer ock vara mera lättsmält, vilket även
            är en beaktans- värd omständighet. I pressen återgavs för en tid
            sedan ett uttalande därom av en engelsk läkare, vilken noga studerat
            denna sak samt ut- talade sitt beklagande över, att man i allmänhet
            åt endast vitt bröd och lämnade de för kroppen hälsosammaste delarne
            av sädeskornet åt djuren. Slutligen giver tandläkarekonsten det
            beskedet, att utav alla nutidens vanliga näringsmedel är ingenting
            så ruinerande för tänderna som kvarsittande rester av vitt bröd,
            i all synnerhet vitt vetebröd. Frågar mani Dalarne varför dalfolket
            i allmänhet är så kraftigt och har så vackra och friska tänder,
            svaras allmänt, att det till stor del beror på att de äta endast
            groft bröd av sammanmalet mjöl, och denna folksed taga de ofta
            med sig till andra orter, där de själfva baka sig sådant bröd
            och ej äta något annat. Enligt vad jag numera förnummit börjar
            brödfrågan ur förenämnda synpunkt bliva föremål för uppmärksamhet
            inom läkarevärlden i flera utländska länder, såsom England, Tyskland
            och Frankrike. En fransk läkare skriver till och med i en avhandling
            om saken, att i fall frans- männen återgingo till sina förfäders
            bruk att endast äta bröd av sam- manmalet mjöl, skulle de inbespara
            ofantliga värden samt själva bliva ett starkare släkte både andligt
            och kroppsligt, ja, den gamla franska andan skulle till och med
            kanske återkomma i sin forna kraft och klarhet. Genom kriget har
            också uppmärksamheten äntligen blivit mera allmänt fäst på brödfrågan.
            Den proposition, som avgivits till riksdagen i ämnet, fäster sig
            dock tyvärr företrädesvis vid den kvantitativa tillök-
          </p>
          <pb facs="riksdagen-motions-pdf/data/1915/mot_1915__ak__181/mot_1915__ak__181-006.pdf"/>
          <p xml:id="i-LQ71AznadFkEpBrnXrd3CH">
            6 Motioner i Andra kammaren, Nr 181.
          </p>
          <p xml:id="i-4Lonx4KYiuPJmb8YwRm2rn">
            ningen av rågmjöl, som erhålles genom sammanmalning. Ett sådant
            mjöls större näringsvärde beröres däremot knappast, och då sammanmalning
            av vetemjöl enligt förslaget icke påbjudes, äventyrar man, att
            propositionens betydelse för det framtida upplysningsarbetet ej
            blir synnerligen stor. Spritdryckernas avlägsnande är en ofantligt
            viktig sak. Men det äricke lyckligt heller, om de ersättas med
            en omåttlig konsumtion av kaffe jämte dopp av bröd bakat av finsiktat
            vetemjöl, vilket söndertuggas med de få rester av tänder, som
            återstå efter en sådan diet. Blott en sådan detalj som brödfrågan
            öppnar storslagna perspektiv ur folkhälsans synpunkt och ändå
            är den så föraktad.
          </p>
          <p xml:id="i-7wx7GvzD4XivS1YZ4AsCKx">
            Vilken avgörande betydelse för hälsan urvalet av fast föda för
            övrigt har, därom kunna alla de vittna, som fått kloka befallningar
            därom från det fåtal läkare, som söka föra ut denna sak i livet
            icke blott såsom en tillfällig utväg för botandet av en uppkommen
            sjukdom, utan ock såsom ett varaktigt medel till förekommande
            av sjukdomars uppkomst. Den berömde engelske läkaren Alexander
            Haigs yttrar enligt ett citat av doktor H. Berg till och med:
            »Hos dieten ligger nyckeln till nio tiondedelar av de sociala
            och politiska problem, som plåga vår nation i vår tid. Dieten,
            sådan den för närvarande är, är produkten av en väldig hop okunnighet.
            Den är orsak till ett hiskligt skövlande med tid och pengar. Den
            alstrar andliga och moraliska sjukligheter och bristfällig- heter,
            förstör hälsan och förkortar livet och misslyckas i allmänhet
            att uppfylla sitt ändamål. — Botandet har enligt min mening varit
            mycket enklare än man trott och har hela tiden legat så gott som
            mitt för våra fötter. &gt; Frisk luft och renlighet. Beredandet
            av frisk luft är ett av samtidens viktigaste problem i den sociala
            hygienen med hänsyn till bostadsförhållandena särskilt för stads-
            och industribefolkningen. Men det är en icke mindre viktig uppgift
            även för den personliga hygienen. Till en början begynna människorna
            glömma bort den naturenliga andhämtningen eller konsten att tillgodogöra
            sig den friska luft, som finnes, på det sätt, som naturen anvisat.
            Meningen är, att den friska luften skall uppvärmd och renad införas
            genom näsorganen och den förskämda luften i lungorna föras ut
            genom munnen. De flesta män- niskor göra vanligen tvärtom och
            i varje fall inandas de mycket obe-
          </p>
          <pb facs="riksdagen-motions-pdf/data/1915/mot_1915__ak__181/mot_1915__ak__181-007.pdf"/>
          <p xml:id="i-3wmouxz1RV5jaRovyirNUJ">
            Motioner i Andra kammaren, Nr 181. 7
          </p>
          <p xml:id="i-6FYNrnYFXt8itevQR4ktFF">
            tydligt genom näsan. Därigenom uppstår en myckenhet katarrer
            i svalg, strupe och lungor, och även näsorganen själva bliva sjukliga
            och mot- tagliga för infektioner, när de ej regelbundet äro i
            arbete för det ändamål, vartill de äro avsedda. De, som försökt
            återgå till naturens egen ord- ning och den djupandning, som nära
            ansluter sig till densamma, ha säkerligen lätt kunnat iakttaga
            den stora skillnaden. Sällan eller aldrig inträffar vil, att en
            läkare, även den skickligaste specialist, ordinerar mot katarrer
            i näsa, svalg och strupe det enkla medlet: en naturlig andning.
            Undertecknad blev efter en mångårig hemsökelse av svår strupkatarr
            ständigt och jämt slutligen tvungen att tänka själv och fann på
            det sättet om- sider bot för sjukdomen. Tusende dödar och otaliga
            lidanden hava sitt ursprung i en sådan av det allmänna föreställningssättet
            ringaktad an- ledning. För att härefter övergå till den friska
            luften själv, må man exempelvis erinra sig de hermetiskt tillslutna
            fönster, som anträffas i stor utsträckning särskilt på landsbygden.
            Mångenstädes har denna plägsed kanske upp- kommit och vidhållits
            i följd av sparsamhet på grund av verklig fattig- dom. Man tror
            sig kunna spara bränsle på detta sätt. Men uträkningen är dålig,
            då detta måste ske på bekostnad av hälsan. Man känner icke heller
            till, att en frisk luft uppvärmes lättare än den förskämda. Det
            är, för att taga ett annat exempel, ett känt förhållande, huru
            viktigt det är för personer med stillasittande eller eljest instängt
            arbete inomhus att vistas någon tid varje dag i fria luften. Genom
            en sådan vistelse åtminstone två timmar dagligen skulle en myckenhet
            sjukdomar utebliva och arbetskrafterna höjas. Beträffande renligheten,
            är detta också ett stort kapitel med många underavdelningar. Det
            må endast erinras om den nedärvda obenägen- heten för bad eller
            annan dylik kroppslig beröring med vatten, som anträffas i stor
            utsträckning, särskilt på landsbygden. Det av herr Liljedahl under
            överläggningen i ämnet år 1912 i andra kammaren anförda be- viset
            för vad som härutinnan bör och kan göras, är särdeles belysande.
          </p>
          <p xml:id="i-9zpHd3udVLqtsxxmfKrXw3">
            Rörelse.
          </p>
          <p xml:id="i-NWrSRMDcoT8UWzk5YiACfH">
            Rörelse är som bekant också ett grundläggande medel för folk-
            hälsan, och rörelse i förening med frisk luft är som sagt ett
            livsvillkor för alla människor med arbete inomhus. Det gäller
            att förvärva tillfälle och energi till detta, och i de flesta
            fall beror det väl på bristande en- skild företagsamhet, ifall
            detta hälsomedel ej tillräckligt tillitas. Under-
          </p>
          <pb facs="riksdagen-motions-pdf/data/1915/mot_1915__ak__181/mot_1915__ak__181-008.pdf"/>
          <p xml:id="i-MjCH2NbqZmmNtgRSBi8Djr">
            S Motioner i Andra kammaren, Nr 181.
          </p>
          <p xml:id="i-KngK6Eq6Af99XFoRkb83WU">
            stundom förhindras det kanske av en alldeles för lång och utslitande
            arbetsdag och då gäller det för den sociala hygienen att komma
            till och medverka. Hit hör också den stora frågan om gymnastik
            och idrott för befolk- ningen i alla åldrar och särskilt såsom
            motvikt mot stads- och industri- livet. Betydelsen av kroppsövningar,
            särskilt för industrifolk och sådana människor, som arbeta inomhus,
            är otillräckligt uppmärksammad. Gymnasti- ken upphör med skolgången,
            men även i folkskolorna är den en mycket försummad sak; enligt
            en uppgift skulle 90 2 av barnen aldrig få någon gymnastik. Intresset
            för idrotten är statt i glädjande tillväxt här och var, men den
            lärer ofta vara ensidig, bland annat därutinnan att den förkväver
            alla andra intressen. Den är ännu icke heller i någon mån ens
            allas egendom. Det måste även bli en samhällsangelägenhet, att
            denna stora sak ordnas allsidigt och demokratiskt. En nation,
            fostrad i sin helhet och i alla åldrar uti ett sunt idrottsliv,
            måste bliva en stark nation. Även i arbetet tillgodoses vanligen
            mer eller mindre kroppens behov av rörelse. Här må därför erinras
            om ett lagom arbetes betydelse för hälsan. För en myckenhet människor,
            kanske de flesta, verkar arbetet nu utslitande genom sitt övermått.
            Men ibland uppstår ohälsa genom brist på arbete. Det är säkerligen
            så, att all denna sjuklighet, som så ofta förekommer bland den
            burgnare klassens kvinnor, aldrig botas med läkarnes vanliga recept
            på arsenik, järn och dylika ting, utan beror helt enkelt på bristande
            rörelse och framför allt på frånvaron av tvång till regelbundet
            arbete.
          </p>
          <p xml:id="i-7P7BpSDkR13NzQ3Dxkwx57">
            Åtgärder.
          </p>
          <p xml:id="i-AwDiwYqHXSzWB9zVLkEcCR">
            Den förestående tankegången kan sammanfattas sålunda: den kropps-
            liga kulturen och den andliga betinga varandra, de äro likvärdiga,
            före- faller det mig, och de böra således vara goda vänner och
            sammansmälta till ett. Såsom vanligt försummar varje tid företrädesvis
            en av dessa livets två sidor på den andras bekostnad. Kroppskulturen
            hotas för närvarande svårligen icke blott av fattigdomen, industrialismen
            och stor- städerna, utan ock genom vår intresselöshet i gemen
            för den personliga hygienen. Höjandet av den personliga hygienen
            är därför, enligt min livligaste övertygelse sedan gammalt, en
            fundamental samhällsuppgift just nu. Varje strävande i bästa avsikt
            för detta mål är en framräckt hand, som samhället bör komma till
            mötes. Och alla sådana lovliga
          </p>
          <pb facs="riksdagen-motions-pdf/data/1915/mot_1915__ak__181/mot_1915__ak__181-009.pdf"/>
          <p xml:id="i-6R1GWDaGMYG9Lkb5MYHS6o">
            Motioner i Andra kammaren, Nr 181. 9
          </p>
          <p xml:id="i-VCsbApgmPYFcS6xjvMYvNb">
            ansatser böra vinnlägga sig om, att detta nya goda blir tillgängligt
            för alla, och att den kroppsliga kulturen å sin sida ej hos dess
            utövare undanskjuter den andliga. Det gäller således här en folkupplysning
            i en omfattande utsträck- ning till folkhälsans främjande genom
            skapande av nyttiga folkseder. Därvid gäller det ock att samla
            och utvidga de rörelser, som i detta avseende så mäktigt begynt
            med nykterhetsrörelsen och även i andra avseenden här och var
            visat åtskilliga ansatser. Den närmaste ledningen för att skapa
            folkseder, ägnade att bevara hälsan och förekomma sjukdomar, skulle
            väl ligga hos läkarevetenskapen och läkarekårerna. Men de gå icke
            i spetsen annat än undantagsvis, och den stora allmänhetens erfarenheter
            kunna på ett gripande sätt be- kräfta detta, om dessa finge tala.
            Det är ock naturligt, att det skall förhålla sig på det sättet.
            Den medicinska undervisningens tyngdpunkt är lagd på botandet
            av sjukdomar och ej förhindrande av deras upp- komst, och läkarens
            intresse måste vara riktat på det förra, som bereder honom utkomst
            och helt upptager honom, och mindre på allmänt män- niskovänlig
            verksamhet, som mera sällan inbringar något livsuppehälle. Det
            är också ännu så ställt, att den enas död är den andras bröd.
            Men även i botandet av sjukdomar försmår, enligt en utbredd opinion
            bland landets patienter, den officiella läkarevetenskapen alltför
            mycket naturens verksamma och billiga läkedom eller den s. k.
            naturläkedomen. Några nya uppslag lära nog ha svårt att göra sig
            gällande, då, såsom det berättas från läkarevärlden, dylika påfund
            där liksom överallt annor- städes möta starkt motstånd från de
            auktoriserade uppfattningarna och äro ägnade att förminska befordringsutsikterna.
            Av dessa skäl synes en omläggning i viss mån av den medicinska
            undervisningen och praktiken i sådant syfte vara särdeles önskvärd.
            Det lider intet tvivel, att en otrolig myckenhet folkhälsa går
            under och för- spilles genom den ensidiga riktningen i läkarnes
            utbildning och bort- skymmandet i deras praktik alltför mycket
            av naturens läkekonst. Vad vi dessutom möjligen behöva, vore en
            vetenskaplig anstalt, som undersökte de olika födoämnenas användbarhet
            och näringsvärde i all- mänhet och under skilda förhållanden samt
            tog initiativ till praktiska reformer. En sådan anstalt finnes
            i Köpenhamn. I detta sammanhang må framhållas, vilken välgärning
            det vore för medborgarne och uträkning för samhället, om detta
            senare ej blott in- . rättade sjukhus och andra anstalter åt dem,
            som av bristande vård blivit
          </p>
          <p xml:id="i-L7MD26igi3sBNNFHejKiGr">
            Bihang till riksdagens protokoll 1915. 4 saml. 84 häft. (Nr 181)
            2
          </p>
          <pb facs="riksdagen-motions-pdf/data/1915/mot_1915__ak__181/mot_1915__ak__181-010.pdf"/>
          <p xml:id="i-TdNkUJuTuS29FBLCCBsiTK">
            10 Motioner i Andra kammaren, Nr 181.
          </p>
          <p xml:id="i-NmofrFczVHKfmyftzTRhyt">
            ohjälpligt sjukliga, utan ock gjorde något för att bereda rekreation
            åt utarbetade, rekonvalescenter och andra för att förekomma sjuklighet.
            Nu är det så, att genom den enskilda företagsamheten på de vackraste
            och hälsosammaste platserna upprättas luft- och badkurorter för
            dem, som ha råd att betala” dryga penningar. Det vore verkligen
            en tidsenlig sak, om det allmänna började slå in på den vägen
            att på sunda och natursköna platser inrätta trevliga och billiga
            folksanatorier för dem, som ej ha råd att söka sig till de enskilda
            kurorterna. Framför allt vill det emellertid, som sagt, till en
            allmän och stort lagd folkupplysning. Skolorna hava nog här åtskilliga
            uppgifter. Men såsom förut anmärkts, är det viktigt att undervisa
            de äldre för att sedan på den vägen också påtvinga barnen de erforderliga
            vanorna genom den lydnad, som de måste underkasta sig för ordningen
            i hemmet. I den mån förståndet nalkas, komma sedan dessa vanor
            att uppbäras även av insikten om deras förträfflighet. Man bör
            erinra sig, att i folkskolorna sluta barnen vid unga år, och även
            i de övriga skolorna är nog den teore- tiska undervisningen tämligen
            förspilld ej blott i motsvarande åldersklasser utan även ett stycke
            längre upp. En sådan sak som denna måste om något vara icke bara
            en lära utan framför allt ett leverne. Nykterhetsrörelsen har
            också insett detta. Tyngdpunkten för dess propaganda är icke skol-
            undervisningen, utan den vänder sig till hela folket i dess dagliga
            liv och söker där genom upplysning, organisation och lagstiftning
            åstad- komma något. Detsamma gäller om den personliga hygienen
            i andra avseenden. Om nu, såsom väl torde vara ostridigt, stora
            missförhållanden uppen- barligen äga rum på detta område, bör
            frågans framfärd i riksdagen således icke förhindras därigenom,
            att riksdagens medlemmar ej kunna ena sig om vissa bestämda åtgärder
            eller riktlinjer. Detta kan ofta för riksdagsmännen vara svårt,
            ja omöjligt, under det Kungl. Maj:t har till sitt förfogande alla
            utvägarna att åstadkomma en undersökning. TI så- dana fall är
            det lyckligast, att ock riksdagen, såsom ibland inträffar, be-
            gär en förutsättningslös utredning och ej låter den viktiga saken
            falla. Motionären har emellertid för sin del ovan angivit några
            riktlinjer i åtskilligt, som enligt hans uppfattning bör bli föremål
            för upplysnings- verksamhet och eventuellt även andra åtgärder.
            Det är sålunda ett stort samhällsintresse, att den personliga
            hygienen och naturläkedomen blir en hjärtesak för vår läkarevetenskap
            och vår läkarekår. Detta sker givetvis icke alls tillräckligt
            genom att det upp-
          </p>
          <pb facs="riksdagen-motions-pdf/data/1915/mot_1915__ak__181/mot_1915__ak__181-011.pdf"/>
          <p xml:id="i-QM7oB55S2LKuHUSfQbnWCo">
            Motioner i Andra kammaren, Nr 181. 11
          </p>
          <p xml:id="i-DkrSgXd33zCTq6DD35Azy5">
            rättas någon professur i hygien eller kanske två. Någon kontroll
            utövas icke på vad denne lärare lägger vikt vid utan det blir
            alltid hans ensak; Den nuvarande generationens läkarekår från
            och med dem, som tenterat i ämnet innan professuren inrättades,
            få för övrigt icke sin uppmärk- samhet fästad på denne enstake
            lärares framställningar. Man borde förstå att här gäller det skapa
            en stark, omfattande opinion, vilket är den enda möjligheten att
            förmå även yrkesklasserna till ett uppvaknande. Det måste således
            framför allt litas till den ovan framhållna allmänna och stort
            lagda folkupplysningen och detta icke blott i skolorna utan framför
            allt hos folket självt samt dessa sträfvanden organiseras bland
            folket och stödjas genom statsåtgärder. Upplysningen bör meddelas
            hela folket, utom rörande alkoholens, exempelvis även om tobakens
            och kaffe- missbrukets skadlighet, om gagnet av bröd bakat av
            sammanmalet mjöl, om vattnets nyttiga bruk och en myckenhet andra
            dietfrågor, om nyttan av frisk luft och renlighet i ovan angivna
            avseenden, om de oskattbara fördelarna av det föraktade begagnandet
            av andningsorganen på sätt naturen anvisar, om kroppsrörelsernas
            utomordentliga betydelse och mycket annat. Denna undervisning
            måste framför allt vara lagd så, att den på samma gång ger praktiska
            anvisningar, hur önskemålen för- verkligas, samt initiativ till
            hälsovårdsarbetets organiserande. En natur- lig utgångspunkt är
            därvid, att nykterhetsorganisationerna förmås utvidga sitt program
            samt att ledande och intresserade personer i orterna sätta sig
            i gång för att kommunalt eller privat söka skapa goda folkseder.
            Det allmänna och särskilt statsmakten har här många utvägar att
            bidraga till målet. Staten bör som sagt undersöka möjligheterna
            av en reform av läkarekårens arbetsmetoder. Den bör såsom ovan
            förordas söka åstadkomma billiga folksanatorier och den kan på
            många sätt lämna ett mäktigt stöd för att idrotts- och gymnastikväsendet
            skall bliva en allmän, folklig institution. En utväg för spridande
            av kunskap vore, att staten utgav eller för- värvade förlagsrätten
            till någon ypperlig, populär framställning samt spred den gratis
            eller för en obetydlig penning över hela landet. En bok, förtjänt
            av en sådan spridning, synes mig vara exempelvis fru Jack Lindblads
            intres- santa och populärt skrivna arbete om hälsa genom sunt
            förnuft. Den synes dock böra omarbetas och utökas i vissa delar
            för att i alla av- seenden göra den fullt användbar för de djupare
            lagren av befolkningen, vilket författarinnan även lär vara sysselsatt
            med. Statsanslagen för bildnings- och nykterhetskurser borde också
            be-
          </p>
          <pb facs="riksdagen-motions-pdf/data/1915/mot_1915__ak__181/mot_1915__ak__181-012.pdf"/>
          <p xml:id="i-XpjJREKjMC9GKCq8yjqtXP">
            12 Motioner i Andra kammaren, Nr 181.
          </p>
          <p xml:id="i-4xh9SfgEoxSbq8bY9kpocV">
            viljas med villkor, att undervisning efter ett visst program
            meddelades i olika hygieniska spörsmål. Staten slutligen kan lättast
            åstadkomma en överblick över hela frågan genom en allsidig utredning.
            Pressen har naturligtvis en betydande uppgift att fylla i detta
            av- seende, men en tidning tager, såsom det blivit sagt, särskilt
            om den är ledande, tyvärr sällan vid, förrän frågorna, hur viktiga
            de än äro, slagit igenom i de officiella instanserna. Frågan har
            1912 och 1914 förevarit i andra kammaren. Motionä- rens hemställan
            biträddes första året av kammaren och det senare året lät motionären
            efter samråd med intresserade riksdagsmedlemmar saken falla utan
            debatt, på grund av de extra ordinära förhållandena. Det skulle
            kunna sägas, att en särskild motion lämpligen kunde väckas om
            vart och ett av ovannämnda syftemål, men det blir mindre vidlyftigt
            och mera översiktligt att sammanfatta saken på sätt bär skett,
            veder- börande sedan obetaget att, för den händelse en förutsättningslös
            utred- ning ej anses vara det riktiga i detta fall, förorda vissa
            eller taga avstånd från andra av de exempelvis framhållna riktlinjerna.
            En stark stämning föreligger med all visshet bland befolkningen
            för ett ingripande till förmån för folkseder, som förekomma och
            även bota sjukdomar med ett naturligt levnadssätts enkla läkekonst,
            blott män- niskorna erhölle någon ledning och samlande impulser.
            Det enskilda initiativet har här stora uppgifter, men även det
            allmänna måste i mångt och mycket gå i spetsen eller hjälpa till.
            Den lidande mänskligheten, kommande släkten, statens och kommunernas
            budgeter, de allmänna kassorna och alla skattebetalare ha ett
            gemensamt intresse i denna sak. Det hemställes alltså,
          </p>
          <p xml:id="i-HFVErYR34QndJgjBuTJrnX">
            att riksdagen ville hos Kungl. Maj:t begära ett övervägande,
            vilka åtgärder kunna i ovan angivna eller andra avseenden vidtagas,
            för att den personliga hygienen i allmänhet bland landets innevånare
            måtte höjas samt i följd därav folkhälsan, så vitt på denna hygien
            ankommer, förbättras.
          </p>
          <p xml:id="i-FGCExDdWGag3614RpLwUPW" type="date">
            Stockholm den 5 februari 1915.
          </p>
          <div xml:id="i-E6uXnvXSoqJmiuX5WZ9mkd" type="signatureBlock">
            <p xml:id="i-WLX4cSsczHaibkFdeJ9fNw" who="i-XzSzFtnrtwQBSXHVwVhrCf" type="signature">
              Carl Lindhagen
            </p>
          </div>
          <p xml:id="i-86xpDLQNRSzjiCN1y3f37X">
            Stockholm, Nya Tryckeri-Aktiebolaget 1915.
          </p>
        </div>
      </div>
    </body>
  </text>
</TEI>
