<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00802">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__802/mot_1963__ak__802-001.pdf"/>
      <fw xml:id="i-7mKTf1C1dwrUvUjNxshtph">
        2 Motioner i Andra kammaren, nr 802 år 1963
      </fw>
      <div xml:id="i-6ppahos9yPW7sd5hs9EKrv" type="motHeader">
        <div xml:id="i-WUgZeH8b8kV8qgVpgv4bXD" type="motTitle"/>
        <div xml:id="i-4DTMwpffCGkXrGvS7VTLaw" type="motSubmissionInfo"/>
      </div>
      <div xml:id="i-QhKxwwM9vfAxuM2rB5DUVW" type="motBody">
        <div xml:id="i-LQPdWF5Gtiib4mc9hkEui9">
          <p xml:id="i-Sw2HFmV8nijA9sXeUZWH3M">
            Nr 802
          </p>
          <p xml:id="i-HqGZDnFpcY3GN2wYBKwCvY">
            Av herr Börjesson i Falköping m. fl., i anledning av Kungl. Maj:ts
            proposition nr 91, angående säkerhetsinspektion av mo- torfordon,
            m. m.
          </p>
          <p xml:id="i-6LUM6PvzSbmidLvYX3J71L">
            (Lika lydande med motion nr 649 i Första kammaren)
          </p>
          <p xml:id="i-UuqfdvtjR7CMuaRfho37re">
            Beståndet av motorfordon i vårt land har under de senaste åren
            ökat högst avsevärt. Framför allt har antalet personbilar stigit
            kraftigt, från omkring 252 000 år 1951 till drygt 1 300 000 år
            1961.
          </p>
          <p xml:id="i-HTYhaGRHyWEtKSQR1m9U7C">
            Med bilparkens starka expansion har följt ökade olycksrisker
            och en kraftig stegring av antalet trafikolyckor. Sålunda kan
            anföras att år 1951 inträffade i det närmaste 25 500 polisundersökta
            vägtrafikolyckor. Mot- svarande antal år 1961 var cirka 60 000.
            För år 1951 anmäldes till Trafik- försäkringsföreningen cirka
            85 000 skadefall och för år 1961 cirka 233 000. Antalet vid trafikolyckor
            dödade och skadade personer var år 1951 nära 12 000 men år 1961
            nära 23 000. Det finns olika anledningar till trafikolyckor —
            vägarnas och fordonens beskaffenhet samt förarnas personliga egenskaper.
            Den vanligaste orsa- ken till olyckor sammanhänger med förarens
            lämplighet och förutsätt- ningar att framföra sitt fordon. Enligt
            av Trafikförsäkringsföreningen verkställd undersökning för år
            1947 angående trafikolyckorna hade 90,7 procent av olyckorna sin
            grund i människan eller den mänskliga faktorn, medan vägens och
            fordonets beskaffenhet var orsaken i 5,3 resp. 4 procent av fallen.
            Även om fordonets beskaffenhet sålunda inte är den främsta olycks-
            orsaken, framstår det som angeläget, att denna faktor särskilt
            uppmärk- sammas. Åtskilliga motorfordon i trafik på landsvägarna
            befinner sig i så- dant skick att de inte kan anses vara trafikdugliga.
            Vid de undersökningar som gjorts vid statspolisens flygande inspektion
            har det framgått, att ända upp till 5,9 procent av de kontrollerade
            fordonen varit i sådant skick att körförbud måste meddelas. En
            utökad fordonskontroll måste alltså anses angelägen för nedbringande
            av antalet trafikolyckor. I propositionen nr 91 föreslås att allmän
            periodisk fordonskontroll, sä- kerhetsinspektion, skall införas
            från och med 1965. Kontrollen skall vara årlig och i princip avse
            samtliga registrerade motorfordon och släpvagnar äldre än tre
            år. Inspektionsverksamheten skall enligt propositionen ombe- sörjas
            av ett för ändamålet särskilt bildat aktiebolag, vari staten äger
          </p>
          <pb facs="riksdagen-motions-pdf/data/1963/mot_1963__ak__802/mot_1963__ak__802-002.pdf"/>
          <fw xml:id="i-5ttDdaeeAtkP9cGviwixSC">
            Motioner i Andra kammaren, nr 802 år 1963 3
          </fw>
          <p xml:id="i-Vjsf33zDCMdQsh78hu44jK">
            huvudinflytandet och övriga intressenter skall vara olika motororganisa-
            tioner och bilförsäkringsföretag. Fordonskontrollen förutsättes
            ske vid särskilda inspektionsanstalter. Det kan dock ifrågasättas
            om den i propositionen förordade organisatio- nen är en lämplig
            lösning av frågan om en effektivare fordonskontroll. En årligen
            återkommande kontroll av alla motorfordon som är äldre än tre
            år kan för vissa fall vara onödigt långtgående. Fordonsägare som
            kör sitt fordon endast ett par hundra mil om året skulle alltså
            underkastas samma skyldighet till kontroll som en fordonsägare
            som kör sitt fordon två å tre tusen mil om året. En sådan generalisering
            av skyldigheten framstår knap- past som ändamålsenlig. Behovet
            av fordonskontroll måste anses vara i viss mån varierande efter
            i vilken grad fordonet användes. Dessutom fram- står det i propositionen
            föreslagna systemet som onödigt kostsamt, inte minst för motorfordonsägarna
            genom den särskilda avgiftsbeläggningen. En lämpligare lösning
            synes vara en väsentlig utbyggnad av polisens kontrollverksamhet.
            Detta alternativ har diskuterats i propositionen men avvisats
            av departementschefen. Såsom framhålles i propositionen kan po-
            lisen f. n. kontrollera maximalt 8 å 10 procent av det totala
            antalet bilar per år. Detta måste givetvis anses otillräckligt.
            En förstärkning av poli- sens resurser så att 20 å 30 procent
            av bilbeståndet kan kontrolleras varje år bör dock vara möjlig
            varvid givetvis förutsättes, att polisen får en spe- cialutrustning
            i paritet med vad som förordats för den i propositionen före-
            slagna säkerhetsinspektionen. En sådan utbyggnad av trafikövervakning-
            en bör kunna ge en lämpligare lösning av besiktningsproblemet.
            Starka skäl synes tala för detta senare alternativ. Såväl ur samhällets
            som ur de enskilda fordonsägarnas synpunkt torde en utbyggnad
            av poli- sens kontrollverksamhet bli ekonomiskt fördelaktigare
            än den särskilda säkerhetsinspektionen. Även ur arbets- och administrationssynpunkt
            måste detta alternativ vara att föredraga. En besiktning vid polisens
            fly- gande inspektion torde kunna genomföras på kortare tid än
            10 minuter. Fordonsägaren slipper alltså att sätta till värdefull
            arbetstid. Om besikt- ningen inte föranleder några speciella anmärkningar,
            kunde fordonsäga- ren få ett intyg, som friar honom från ny besiktning
            under exempelvis de närmaste sex månaderna. Till systemets effektivitet
            skulle även bidraga att fordonsägare, med vetskap om att inspektion
            när som helst kunde krä- vas, inte gärna skulle använda fordon
            i mindre trafikdugligt skick. En så- dan övervakning skulle ju
            också i motsats till den särskilda säkerhetsin- spektionen omfatta
            även de utländska fordon, som trafikerar våra vägar. Med en utbyggnad
            av polisens resurser skulle även andra väsentliga för- delar vinnas.
            Över huvud taget skulle härigenom uppnås en bättre trafik- övervakning,
            och polisen skulle effektivare kunna hjälpa trafikanterna till
            rätta i olika avseenden. Det skulle också möjliggöra en säkrare
            kontroll
          </p>
          <pb facs="riksdagen-motions-pdf/data/1963/mot_1963__ak__802/mot_1963__ak__802-003.pdf"/>
          <fw xml:id="i-NHivEwdrjwBhn2m3tWGVHa">
            4 Motioner i Andra kammaren, nr 802 år 1963
          </fw>
          <p xml:id="i-86wc6pG145X5LiYZSLLEzR">
            gentemot rattonykterhet och bilstölder. Allt detta representerar
            fördelar av största betydelse för trafiksäkerheten. Det lämpligaste
            sättet att uppnå en effektivare fordonskontroll synes sålunda
            vara en utbyggnad av polisens kontrollverksamhet. Detta system
            torde med fördel kunna kompletteras med särskild besiktning i
            samband med överlåtelse av fordon. Med stöd av vad ovan anförts
            hemställes, att riksdagen med avslag på propositionen nr 91 måtte
            i skrivelse till Kungl. Maj:t anhålla om skyndsam prövning och
            förslag angående en effektiv kontroll av motorfordon ur trafiksäkerhetssynpunkt
            dels genom en väsentlig utbygg- nad av polisens trafikövervakning,
            dels ock genom särskild besiktning i samband med överlåtelse av
            fordon, allt i enlig- het med vad i motionen har anförts.
          </p>
          <p xml:id="i-CBSUTU9kUyn2VwWM26sj8Z" type="date">
            Stockholm den 29 mars 1963
          </p>
          <div type="signatureBlock" id="i-GANNJBfemzQhNtTqTghx4h">
            <p who="unknown" type="signature">
              Bengt Börjesson i Falköping Arne Persson David Gomér Emil Elmwall
            </p>
          </div>
          <p xml:id="i-Pn7MN976Gt416XN34CxUZ6">
            i Heden
          </p>
        </div>
      </div>
    </body>
  </text>
</TEI>
