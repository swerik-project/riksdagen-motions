<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00867">
  <teiHeader>
    <fileDesc>
      <titleStmt>
        <title>om obligatorisk anslutning till värdepapperscentralen, m. m.</title>
        <author>av herr Pettersson i Lund m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om obligatorisk anslutning till värdepapperscentralen, m. m.</title>
          <idno type="rdwebb">FX02867</idno>
          <rs type="number">867</rs>
          <ref type="dokument_url_text">http://data.riksdagen.se/dokument/FX02867/text</ref>
          <ref type="dokument_url_html">http://data.riksdagen.se/dokument/FX02867</ref>
          <ref type="dokumentstatus_url_xml">http://data.riksdagen.se/dokumentstatus/FX02867</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>LENNART PETTERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-BZDMLaDZjTMLecbbyhYS3t</idno>
            <name>MATS HELLSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-YSbqmgxvoUpXhwosS1J39k</idno>
            <name>OLLE GÖRANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-SxMRyNpuf1AM958dzVwm5b</idno>
            <name>JAN BERGQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VvUwrX7em6iGa8ytKoC52K" type="signed"/>
        <correspContext corresp="i-VvUwrX7em6iGa8ytKoC52K">
          <note type="signatory" corresp="r-0"/>
          <note type="signatory" corresp="i-BZDMLaDZjTMLecbbyhYS3t"/>
          <note type="signatory" corresp="i-YSbqmgxvoUpXhwosS1J39k"/>
          <note type="signatory" corresp="i-SxMRyNpuf1AM958dzVwm5b"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__867/mot_1974__867-001.pdf"/>
      <fw xml:id="i-7btkxUV9mLWZXzxpCPE5An">
        Mot. 1974:867 8
      </fw>
      <div type="motHeader" xml:id="i-7ydEZEjX3j1iKgb8R3wbmR">
        <div type="motTitle" xml:id="i-JqfMPGeWa4XUytwgG9xwbL"/>
        <div type="motSubmissionInfo" xml:id="i-X6oRJSKyN3DK5XQvdzzM14"/>
      </div>
      <div type="motBody" xml:id="i-4aKpPEsgBmKu9xXPtmiTG1">
        <div xml:id="i-FhzG8RB4h1AUweuoQ2fgvZ">
          <p xml:id="i-4UZT1fLfurCN479XreGpea">
            Nr 867
          </p>
          <p xml:id="i-CcZa3HjHsiDGT7R2kaAME5">
            av herr Pettersson i Lund m. fl. om obligatorisk anslutning till
            värdepapperscentralen, m. m.
          </p>
          <p xml:id="i-PMeS21dgeCoxH1rMnofn6A">
            På förslag av Kungl. Maj:t antog 1970 års riksdag en lag om förenklad
            aktiehantering. Syftet med den nya lagen var att med hjälp av
            modern datateknik förenkla hanteringen av aktier. Lagen innebär
            att aktiebolag får välja fritt mellan detta nya system och det
            gamla. Väljer ett aktiebolag att gå in i det nya aktiehanteringssyste-
            met inträffar en del förändringar. Nuvarande aktiebrev försedda
            med utdelningskuponger ersätts enligt lagen med kuponglösa aktiebrev,
            som i princip skall omfatta en persons hela aktieinnehav i ett
            aktiebolag. Vid försäljning skall det gamla aktiebrevet makuleras
            och ett nytt sådant utfärdas för köparen. Aktiebrevet blir liksom
            tidigare bärare av aktierät- ten. Däremot knyts rätten till utdelning
            respektive deltagande i ny- och fondemissioner till en registrering
            av aktieinnehavet i den gemensamt förda aktieboken och inte som
            i det gamla (manuella) systemet till företeende av utdelningskupong
            eller aktiebrev. För att administrera det nya datamaskinbaserade
            aktiehanteringssyste- met har staten och fondkommissionärerna
            bildat en gemensam värdepap- perscentral (VPC). Denna central
            har med ensamrätt hand om vissa aktiehanteringsuppgifter för anslutna
            bolag, bl. a. förandet av aktiebok samt distribution av aktieutdelning
            och emissionsbevis till aktieägare eller förvaltare av aktier.
            Allt som allt innebär det nya aktiehanteringssystemet en icke
            obetydlig rationalisering och kostnadsbesparing framför allt för
            större bolag med en mera spridd aktieägarkrets. Värdepapperscentralen
            har nu varit i verksamhet sedan 1971, och antalet anslutna börsbolag
            uppgår till ett sextiotal, dvs. ungefär hälften av samtliga. Enligt
            samstämmiga uppgifter både från bankerna — som förmedlar kontakterna
            mellan aktieägarna och värdepapperscentralen — och från de anslutna
            bolagen så fungerar det nya systemet på ett utmärkt sätt. Under
            den tid som VPC har verkat som ett frivilligt aktiehanterings-
            alternativ för börsbolagen så har den alltså klart kunnat bevisa
            sin kostnadsmässiga överlägsenhet över det gamla kupongklippandet.
            I den mån kritik förekommer från bankernas fondavdelningar så
            går den ut på att samtliga börsbolag borde anslutas för att det
            nya aktiehanterings- systemets rationaliseringseffekter fullt
            ut skall kunna tillvaratas inom banksystemet till fördel för såväl
            aktieägare som bankerna själva. Det nya aktiehanteringssystemet
            har också fördelar från insynssyn- punkt. Genom att rätten till
            utdelning enligt lagen i princip knyts till registrering i den
            med hjälp av värdepapperscentralens dator förda aktieägarförteckningen
            (aktieboken), så garanteras också att aktieboken förtecknar i
            stort sett samtliga aktier i det anslutna bolaget.
          </p>
          <pb facs="riksdagen-motions-pdf/data/1974/mot_1974__867/mot_1974__867-002.pdf"/>
          <fw xml:id="i-U2KS89Cmx45UwXvhqF66Bz">
            Mot. 1974:867 9
          </fw>
          <p xml:id="i-HQqd9aFzXHRfzNJ7M7gNGZ">
            Lagen stadgar dessutom att värdepapperscentralen två gånger om
            året i klartext skall ta fram aktieägare med mer än 500 aktier
            i respektive bolag. Aktieägarna skall därvid förtecknas i alfabetisk
            ordning. Det senaste registret skall dessutom hållas tillgängligt
            för alla som är intresserade av att ta del av detsamma. Dessa
            två förhållanden gör att den offentlighetsprincip som alltsedan
            ikraftträdandet av 1944 års aktiebolagslag gäller för samtliga
            aktiebolags aktieböcker nu för första gången — genom det nya systemet
            — kan bli en praktisk verklighet även för de större företagen
            i vårt land. Förutsättningen för detta är dock att samtliga större
            bolag är anslutna till det nya datorbaserade systemet. Den förutsättningen
            är tyvärr inte uppfylld, eftersom anslutningen till det nya aktiehanteringssystemet
            är frivilligt. Trots de uppenbara kostnadsbesparingarna och den
            ökade bekvämligheten för aktieägarna har det under den tid som
            värdepappers- centralen verkat visat sig att inte alla börsbolag
            är beredda att gå in i det nya systemet. Övergångar sker som regel
            i samband med att ett företag verkställer fond- och nyemissioner
            av aktier. Det är dock oroande att stora svenska bolag under 1973
            verkställt emissioner utan att i samband därmed ansluta sig till
            VPC-systemet. Det gäller företag som ASEA, Atlas Copco, L M Ericsson,
            Skandinaviska Elverk, Saab-Scania samt Incentive. Att bl.a. dessa
            företag inte gått in i VPC-systemet trots att man genomfört emissioner
            anses av bedömare tyda på att dessa och ytterligare företag avser
            att stanna utanför också i framtiden. Man ogillar till den grad
            den offentliga insynen i ägarförhållandena att man är beredd att
            ge upp de stora kostnadsbesparingar som ligger i det nya aktiehante-
            ringssystemet. Därmed har också frivilliglinjen misslyckats. När
            fondbörsutredningen på sin tid föreslog det nya aktiehanterings-
            systemet, så föreslog man också att det skulle göras obligatoriskt
            för alla börsbolag, bl. a. med hänsyn till att kravet på insyn
            i storföretagens ägarförhållanden och förändringar i dessa är
            en fundamental rättighet. I propositionen förordade man emellertid
            en frivillig anslutning. Orsaken till att man gick ifrån fondbörsutredningen
            på denna punkt var troligen att man inte kunde vara helt säker
            på att det nya aktiehanteringssystemet inte ändå skulle stöta
            på vissa oförutsedda svårigheter. Nu har emellertid värdepapperscentralen
            visat sig väl kunna fylla sin uppgift. Vi har fått ett datorbaserat
            system som fungerar effektivt, och ingen behöver därför av tekniska
            skäl tveka inför en obligatorisk anslutning av samtliga bolag
            på börs- och fondhandlarlistan. Kraven på insyn i börsbolagens
            ägarförhållanden från offentligheten och det allmänna bör självfallet
            inte begränsas endast till de bolag som vill ansluta sig, utan
            alla bör omfattas av insynskravet. Ett annat hinder för en effektiv
            insyn i ägandeförhållandena i storbolagen utgör den rätt som införts
            i den nya lagen att i stället för aktieägare kunna registrera
            förvaltare av aktier i värdepapperscentralens aktieböcker. Visserligen
            stadgas i lagen dels att aktieägare som ej är direkt registrerade
            inte heller kan utöva någon rösträtt på bolagsstämma, dels
          </p>
          <pb facs="riksdagen-motions-pdf/data/1974/mot_1974__867/mot_1974__867-003.pdf"/>
          <fw xml:id="i-6W39tvX6dxzeCQiD2m42WF">
            Mot. 1974:867 10
          </fw>
          <p xml:id="i-GBATr8nz2oK5hQgLAyqKz2">
            att förvaltare (bank etc.) är skyldig att redovisa aktieägare
            med mer än 500 aktier i respektive bolag som man förvaltar aktier
            åt. För aktieägare som inte förrän längre fram avser att utnyttja
            sin rösträtt öppnar ändå denna regel betydande möjligheter att
            köpa sig fri från insyn genom att låta olika förvaltare handha
            vederbörandes aktier. Utgår man från ett 30-tal av Kungl. Maj:t
            auktoriserade förvaltare innebär nuvarande regler att 15 000 aktier
            skulle kunna förvärvas utan insyn i ett till det nya systemet
            anslutet bolag. Denna siffra skulle dessutom kunna flerdubblas
            genom anlitande av familjemedlemmar och exempelvis helägda enmansbolag.
            Därtill kommer aktier som ägs av personer som är bosatta utomlands.
            På så sätt kan alltså, genom att s. k. förvaltarregistrering är
            tillåten i det nya aktiesyste- met, en väsentlig aktiepost successivt
            byggas upp innan man väljer att träda fram och aktivt utnyttja
            aktiernas rösträtt på bolagsstämman. Fondbörsutredningen föreslog
            på sin tid att någon förvaltarregistrering av aktier inte skulle
            tillåtas. Remissinstanser med hemortsrätt inom näringslivet och
            i bankkretsar motsatte sig emellertid detta med hänvisning till
            praktiska komplikationer i vissa speciella fall, och finansministern
            accepterade också detta i slutomgången. Ett annat förslag från
            fondbörsutredningen var att man inte borde dra någon gräns i form
            av minsta antal aktier när det gällde offentliggörande av aktieägarre-
            gistren. Med hänvisning till den offentlighetsprincip som gäller
            för aktieboken enligt aktiebolagslagen ansåg utredningen att samtliga
            aktie- ägare borde kunna redovisas. Enligt vår uppfattning är
            — inte minst med hänsyn till de manipulatio- ner som kan ske inom
            olika aktieförvaltare — en offentlighetsgräns vid 500 aktier alltför
            högt satt. För att tillmötesgå de som hyser tveksamhet inför full
            offentlighet även för de minsta aktieinnehav bör en lämplig kompromiss
            kunna vara 100 aktier. Redan detta torde med god marginal ge småspararna
            det insynsskydd som tycks ha varit syftet med 500-re- geln. En
            annan — ehuru mindre — sak som väckt irritation under den tid
            det nya aktiehanteringssystemet har verkat har varit att den lagstadgade
            framtagningen av aktieägare registrerade i värdepapperscentralen
            med mer än 500 aktier respektive redovisningen från banker av
            förvaltarre- gistrerad aktieägare med mer än 500 aktier har avsett
            olika tidpunkter. Följden av detta blir att man faktiskt i flertalet
            VPC-bolag får en bild av ägarstruktur som man inte heller i det
            avseendet helt kan lita på, på grund av existerande saxningsmöjligheter.
            Lagstiftningen bör därför ändras så att redovisningen från de
            olika aktieägarregistren avser en och samma tidpunkt. Med hänvisning
            till vad som anförts i motionen hemställs 1. att riksdagen uttalar
            att anslutningen till värdepapperscentralen och det nya aktiehanteringssystemet
            görs obligatorisk för samtliga bolag, vilkas aktier noteras på
            Stockholms fondbörs och i den s. k. fondhandlarlistan så att allmänhetens
            berättiga- de krav på insyn i storföretagens ägarförhållanden
            och föränd-
          </p>
          <pb facs="riksdagen-motions-pdf/data/1974/mot_1974__867/mot_1974__867-004.pdf"/>
          <fw xml:id="i-8Vz3WaJVLf7hkXkKt1ZXS8">
            Mot. 1974:867 11
          </fw>
          <p xml:id="i-5D21iP4AN8aDQHBHf6i893">
            ringar i dessa kan tillgodoses, 2.att 198 i lagen om förenklad
            aktiehantering ändras så att förvaltare som avses i 16 $ första
            stycket skall till värdepap- perscentralen lämna uppgift om sådan
            aktieägare som har mer än ett hundra aktier i samma aktiebolag
            registrerade i förvaltarens namn.
          </p>
          <p xml:id="i-N42Urgoa5Zy66fcEPBDbSP">
            Stockholm den 24 januari 1974
          </p>
          <p xml:id="i-TqzVeAdc3LfAxZmLyy8mbV">
            LENNART PETTERSSON (s) i Lund
          </p>
          <p xml:id="i-AKEmzgczcfn2CPdCbhxKq6">
            MATS HELLSTRÖM (s) OLLE GÖRANSSON (s) JAN BERGQVIST (s)
          </p>
        </div>
      </div>
    </body>
  </text>
</TEI>
