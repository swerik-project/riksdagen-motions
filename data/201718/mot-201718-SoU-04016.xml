<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-04016">
  <teiHeader>
    <fileDesc>
      <titleStmt>
        <title>med anledning av prop. 2017/18:156 Ny lag om tobak och liknande produkter</title>
        <author corresp="i-Ws7TTEJpudwigKX5RjyhR4 i-XQAzCv28W16uuk7HhQLdZZ">av Camilla Waltersson Grönvall och Anders W Jonsson (M, C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4016 av Camilla Waltersson Grönvall och Anders W Jonsson (M, C)</title>
          <idno type="rdwebb">H5024016</idno>
          <rs type="number">4016</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5024016/text</ref>
          <ref type="dokument_url_html">http://data.riksdagen.se/dokument/H5024016</ref>
          <ref type="dokumentstatus_url_xml">http://data.riksdagen.se/dokumentstatus/H5024016</ref>
          <ref type="docx">http://data.riksdagen.se/fil/6D6157BD-D745-4941-A63E-0F5EDFBB27DD</ref>
          <ref type="pdf">http://data.riksdagen.se/fil/76266F98-49E9-4017-925E-620F4D7C099E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-MHyD8dASupLA2cMu69LLAq"/>
        <correspContext corresp="i-MHyD8dASupLA2cMu69LLAq">
          <ref>Proposition 2017/18:156</ref>
        </correspContext>
        <correspAction xml:id="i-2n8YLEskWxoshTyjN4NV6i" type="signed"/>
        <correspContext corresp="i-2n8YLEskWxoshTyjN4NV6i">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-XQAzCv28W16uuk7HhQLdZZ"/>
        </correspContext>
        <correspAction type="submitted" xml:id="i-8zCJiMsJ5R8XeMQonuGjTG">
          <date when="2018-03-26"/>
          <time when="17:40:43"/>
        </correspAction>
        <correspAction type="dismissed" xml:id="i-QqgGuyY1woeG8ThQLqoDpS">
          <date when="2018-03-28"/>
        </correspAction>
        <correspAction type="reviewed" xml:id="i-VpauLpdexiPDcQSyuWeSB7">
          <date when="2018-03-28"/>
          <time when="15:02:30"/>
        </correspAction>
        <correspAction type="referred" xml:id="i-JJTK58N9eNsi9dkU5LCFV3">
          <date when="2018-04-10"/>
        </correspAction>
        <correspAction type="assigned" xml:id="i-StVLyjRvvcQd5kqc8Uo5P2">
          <date when="2018-12-12"/>
          <time when="16:34:43"/>
        </correspAction>
        <correspContext corresp="i-StVLyjRvvcQd5kqc8Uo5P2">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-DNkaKaCjpMQvT3cAE3WJB8"/>
        <correspContext corresp="i-DNkaKaCjpMQvT3cAE3WJB8">
          <ref type="uppgift">2017/18:SoU21</ref>
          <ref type="ref_dok_id">H501SoU21</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU21</ref>
          <ref type="ref_dok_titel">Ny lag om tobak och liknande produkter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-S8ifAsdpabvKM5sf3xxXYB"/>
        <correspContext corresp="i-S8ifAsdpabvKM5sf3xxXYB">
          <ref type="uppgift">2018/19:SoU3</ref>
          <ref type="ref_dok_id">H601SoU3</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU3</ref>
          <ref type="ref_dok_titel">Ny lag om tobak och liknande produkter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:4016 av Camilla Waltersson Grönvall och Anders W Jonsson (M, C) med anledning av prop. 2017/18:156 Ny lag om tobak och liknande produkter</div>
      </div>
      <div type="motBody">
        <div type="motProposal" subtype="förslag">
          <head xml:id="i-TrvgzosZAagxyJp49Y8dKE">
            Förslag till riksdagsbeslut
          </head>
          <list style="ol">
            <item xml:id="i-SfTtSFN8bDxPqHGYucLGa5">
              Riksdagen beslutar att avslå den del av förslaget till ny lag
              om tobak och liknande produkter som avser 6 kap. 1 § 2–5 om ett
              utvidgat rökförbud för användning av bl.a. elektroniska cigaretter
              och rökning av örtprodukter.
            </item>
            <item xml:id="i-TmvcF22reHGrgEZ9VJsanB">
              Riksdagen beslutar att anta regeringens förslag till ny lag om
              tobak och liknande produkter i fråga om 6 kap. 2 § 5 med tillägget
              att rökning även i fortsättningen ska vara tillåten när servering
              sker utomhus.
            </item>
            <item xml:id="i-T4J5C346RLp3FkGhT2jCkW">
              Riksdagen beslutar att anta regeringens förslag till ny lag om
              tobak och liknande produkter i fråga om 5 kap. 13 § om förbud
              mot självbetjäning med tillägget att självbetjäningsförbudet inte
              ska gälla för snusprodukter.
            </item>
            <item xml:id="i-HGxzkhnasEJpw7ZYjteqte">
              Riksdagen ställer sig bakom det som anförs i motionen om att
              värna onlinehandel med snusprodukter och tillkännager detta för
              regeringen.
            </item>
            <item xml:id="i-KPxfmLQtPnz1euyhakCSmp">
              Riksdagen beslutar att anta regeringens förslag till ny lag om
              tobak och liknande produkter i fråga om 4 kap. med tillägget att
              marknadsföring av snusprodukter ska undantas från de föreslagna
              förändringarna.
            </item>
            <item xml:id="i-TrWxfn4TgapEM4AkZkvuro">
              Riksdagen beslutar att avslå den del av förslaget till ny lag
              om tobak och liknande produkter som avser 5 kap. 14 § 3 om att
              portionsförpackat snus ska innehålla minst 20 portioner.
            </item>
          </list>
        </div>
        <div type="motContent">
          <head type="h1" xml:id="i-G5vSmYyBbvgY4ChhCVc81X">
            Motivering
          </head>
          <p xml:id="i-MhH9FTkXQv2oYiompg2XiQ">
            Tobaksrökning är ett av världens allvarligaste folkhälsoproblem.
            Det beskrivs av Världshälsoorganisationen som en global epidemi
            som årligen orsakar ungefär 5,4 miljoner människors död. Tobaksbruk
            är den ledande påverkningsbara dödsorsaken i höginkomstländer
            och flera studier har visat en betydande koppling mellan tobaksrökning
            och sjukdom.
            <ref target="i-FmtZiH9p6f117vbJ75Nd2P">
              [1]
            </ref>
          </p>
          <p xml:id="i-PWCXUcVduvnbC8hEhtmr1G">
            Det har genomförts beräkningar av de samhällsekonomiska kostnaderna
            för tobaksrökning. Enligt studiens beräkningar uppgick de totala
            samhällsekonomiska kostnaderna för rökning till 31,5 miljarder
            kronor 2015. Hjärt- och kärlsjukdom var den rökningsrelaterade
            sjukdomsgrupp som utgjorde den största andelen av kostnaderna
            och beräknades till 7,6 miljarder kronor.
            <ref target="i-QxGZRMSk7tEPLJ5CNYx9zW">
              [2]
            </ref>
          </p>
          <p xml:id="i-FAxsHEMaSrPzraPHvBjm7T">
            Cancer beräknades generera ungefär lika höga kostnader och svarade
            för 7,1 miljarder kronor. Den rökningsrelaterade sjukdom som enskilt
            svarade för störst andel av de totala kostnaderna var lungcancer
            som beräknades uppgå till 3,6 miljarder kronor. Den största kostnadsposten
            var bortfall i marknadsproduktion följt av sjukvårdskostnaderna.
            Nio av tio fall av lungcancer är relaterade till tobaksrökning.
          </p>
          <p xml:id="i-6ru69fbkphEofUkbnmWUet">
            I regeringens ANDT-strategi för perioden 2016–2020 ställer sig
            regeringen bakom målet om ett rökfritt Sverige till 2025.
            <ref target="i-LnLLMFBEMvKpDPqNRDLdBo">
              [3]
            </ref>
            Det innebär en utfasning av tobaksrökning i Sverige och målet
            är att mindre än 5 procent av befolkningen då röker. Det är en
            nivå som kommer att medföra att rökningen blir ett mindre dominerande
            folkhälsoproblem.
          </p>
          <p xml:id="i-NX669tDvW3camzCMAenypw">
            Mer än varannan rökare avlider till följd av sin tobaksrökning
            och i genomsnitt förkortar tobaksrökning varje rökares liv med
            ungefär tio år.
            <ref target="i-USb4PvJZodWF5ssrB9EAbf">
              [4]
            </ref>
            Att minska tobaksrökningen kommer att leda till omfattande positiva
            effekter på individnivå och för den totala folkhälsan.
          </p>
          <p xml:id="i-43HVjFdfdQhMhTiD75ZBTJ">
            En internationell analys som sammanställt 88 genomförda studier
            med närmare 6 miljoner deltagare visar bl.a. att rökare löper
            37 procent högre risk att drabbas av diabetes typ 2. Personer
            som konsekvent utsätts för passiv rökning löper 22 procent högre
            risk att drabbas av diabetes typ 2. Ju mer en person röker, desto
            högre risk.
            <ref target="i-9j2cLrsunagp2BG5vCf6kd">
              [5]
            </ref>
          </p>
          <p xml:id="i-HAvtqmAJMRyHt9i8tGuS3M">
            Den långsiktiga utvecklingen i Sverige är att andelen dagligrökare
            minskar stadigt över tid och att färre unga börjar röka. Det räcker
            emellertid inte. Fler konkreta åtgärder krävs för att motverka
            att människor blir sjuka eller avlider av tobaksrökning, samtidigt
            som individen själv har ett ansvar för sitt beslut att röka.
          </p>
          <p xml:id="i-2Q6q8azAkmaQAM4Zf7EdTy">
            En stor brist i den nuvarande och föreslagna tobakslagstiftningen
            och den gällande ANDT-strategin är emellertid att det inte dras
            en tydlig skiljelinje mellan tobaksrökning och bruk av snus. Det
            är viktigt att förstå att tobaksrökning och bruk av snus inte
            alls går att jämställa med varandra vad avser farlighet och risker
            för liv och hälsa. Tobaksrökning medverkar till att omkring 12
            000 människor i Sverige dör i onödan, varje år.
            <ref target="i-ShHPsu2pYHSthpjgSggHxK">
              [6]
            </ref>
          </p>
          <head type="h2" xml:id="i-X2tZCRiUbE1snSxiAft1af">
            Ett utvidgat rökförbud
          </head>
          <p xml:id="i-Vt5gq4XFiJF7npSHKoRum5">
            Ett förslag om ett utvidgat rökförbud ska ses mot bakgrund av
            det stora folkhälsoproblem som tobaksrökning orsakar varje dag
            i många människors vardag och mot bakgrund av den ambition som
            finns att med bl.a. förebyggande insatser försöka förbättra den
            generella folkhälsan i Sverige.
          </p>
          <p xml:id="i-4asTsiinn4PqKZVMaBmYpv">
            Vi stöder regeringens förslag om ett utvidgat rökförbud som omfattar
            inhägnade platser avsedda för idrottsutövning, lekplatser som
            allmänheten har tillträde till, områden utomhus som är avsedda
            att användas av den som reser med färdmedel i inrikes kollektivtrafik
            såsom busshållplatser och perronger, entréer till rökfria lokaler
            och andra utrymmen som allmänheten har tillträde till.
          </p>
          <p xml:id="i-GUxS7h8xrFvH7BsgKGTeUa">
            Vi avvisar däremot regeringens förslag om att utvidga rökförbudet
            till att omfatta produkter såsom elektroniska cigaretter och påfyllningsbehållare,
            örtprodukter för rökning och njutningsmedel som till användningssättet
            motsvarar rökning men som inte innehåller tobak. Dessa produkters
            farlighet gällande liv och hälsa står inte alls i proportion till
            tobaksrökningens skadeverkningar.
          </p>
          <p xml:id="i-5o5EyaXnxCyV7CpV7Hos9L">
            Vi avvisar även regeringens förslag om att i den nya lagen om
            tobak och liknande produkter ta bort det undantag i den nuvarande
            lagstiftningen som innebär att rökning är tillåten när servering
            sker utomhus. Vi anser inte att det finns tillräckligt tungt vägande
            skäl att med lagstiftning tvinga restauranger att förbjuda sina
            gäster att kunna röka vid servering utomhus. Det handlar inte
            minst om de svårigheter som kan uppstå vad gäller upprätthållandet
            av ett förbud i en miljö som både är svår att avgränsa och där
            många – inte sällan berusade – människor vistas samtidigt, vilket
            också Lagrådet påpekar. Vi ser emellertid gärna fortsatta frivilliga
            lösningar kring hur restauranger också ska kunna erbjuda sina
            gäster rökfria miljöer utomhus.
          </p>
          <p xml:id="i-8W9KDczmGPvTPhmUdr393">
            Frågan om ett utvidgat rökförbud måste ses i ett bredare sammanhang.
            Tobaksrökning är oerhört skadligt. Vi inser vikten av att med
            bl.a. normer, regler och lagar påverka framför allt framtida generationers
            beteende avseende tobaksrökning. Vi anser samtidigt att det är
            stor skillnad mellan ett undantag för rökning vid uteserveringar
            i jämförelse med lekplatser och inhägnade områden avsedda för
            idrottsutövning. Barn vistas naturligt hela tiden i och omkring
            lekplatser och utövar idrott vid idrottsplatser. Däremot är krog-
            och restaurangmiljöer inte en lika naturlig plats för barn att
            vistas i. Därutöver ska barn inte befinna sig nattetid i dessa
            miljöer.
          </p>
          <p xml:id="i-7Syn8zdLkwowJVorpTVeis">
            Ett flertal remissinstanser påpekar att det finns betydande gränsdragningsproblem
            gällande ett utvidgat rökförbud.
            <ref target="i-81Tgo7RmmvgdgHLVXUs8sj">
              [7]
            </ref>
            Vi delar den uppfattningen. Regeringen behöver beakta och väga
            in bl.a. Folkhälsomyndigheten, Kammarrätten i Stockholm och Lagrådets
            synpunkter om att gränsdragningen avseende rökförbud vid entréer
            till rökfria lokaler samt lekplatser inte är tillräckligt precisa
            för att kunna genomföras på ett korrekt sätt.
          </p>
          <p xml:id="i-Rk1wKoVMsUTnfPtBXdDFMt">
            Samtidigt ger en internationell utblick vid handen att rökförbud
            vid allmänna platser går att genomföra. I New York är exempelvis
            tobaksrökning förbjuden i flera offentliga miljöer såsom parker
            och badstränder. Likaledes gäller detta i Los Angeles. I Lettland
            måste rökare släcka sina cigaretter när de blir tillsagda.
          </p>
          <p xml:id="i-NCQWbtgdiokrgtLFyF42q1">
            Vi kan även konstatera att efterlevnaden av rökförbudet avseende
            restauranger i Sverige och förbudet mot att röka i lokaler avsedda
            för barnomsorg, skolverksamhet eller hälso- och sjukvård normalt
            respekteras på ett bra sätt. Det finns alltid undantag och när
            dessa uppstår går det nästan alltid att hantera på ett smidigt
            sätt.
          </p>
          <p xml:id="i-UmjeZT2mxe5Z37uxE3x5Rc">
            Lagrådet har därtill framfört synpunkter gällande efterlevnaden
            av ett utvidgat rökförbud, som vi dock anser minskar betydligt
            i värde om regeringen följer vårt förslag att bibehålla undantaget
            med att tillåta rökning vid servering utomhus. Lagrådet anser
            att där det främst finns risk att det uppstår svårigheter att
            upprätthålla efterlevnaden av rökförbudet rör situationer som
            kan uppstå kvälls- och nattetid på gator och trottoarer i närheten
            av entréer till bl.a. restauranger och krogar.
          </p>
          <head type="h2" xml:id="i-Ac6NTaHbd2mkBuYxAoZ7h8">
            Tydlig åtskillnad mellan tobaksrökning och bruk av snus
          </head>
          <p xml:id="i-AicSHRuS9td1icZAXjRtAd">
            Det krävs ett tydligt skifte inom nuvarande svensk tobakspolitik.
            Såväl nu gällande tobakslagstiftning som förslag till ny tobakslagstiftning
            samt gällande ANDT-strategi gör ingen åtskillnad mellan tobaksrökning
            och bruk av snus. Detta är inte en rimlig hållning.
          </p>
          <p xml:id="i-wUE3xBjpzZgDLwhsKDXxy">
            Regeringens förslag till ny tobakslag som bl.a. syftar till att
            försvåra tillgängligheten av snus är obegriplig satt i relation
            till dels tobaksrökningens skadeverkningar, dels att många tobaksrökare
            medvetet väljer att försöka sluta röka genom att i stället använda
            snus som ett sätt att klara avvänjningen av tobaksrökning.
          </p>
          <p xml:id="i-RV3Dc5NQ6S5yuAC6nfSvwT">
            Det råder inga tvivel om att snus inte är en hälsoprodukt. Det
            är alldeles självklart bäst för den personliga hälsan att avstå
            från såväl tobaksrökning som bruk av snus. Men det finns inga
            vetenskapliga belägg för att snus orsakar cancer. I kontrast till
            detta är däremot nio av tio lungcancerfall relaterade till tobaksrökning.
            <ref target="i-BX5Mp1ZCtqzzjtXhzyGKyn">
              [8]
            </ref>
          </p>
          <p xml:id="i-EvCQJnS1jLTa6WQNdCCqeF">
            Sverige har den lägsta tobaksrelaterade dödligheten inom Europeiska
            unionen. Det beror till stor del på att vi har lägst andel tobaksrökare
            av alla länder inom Europeiska unionen. Det i sin tur är bl.a.
            en följd av att de flesta svenskar som brukar tobak föredrar snus
            framför cigaretter, cigarr, cigarill och pipa. Över 1 miljon svenskar
            snusar dagligen, drygt 800 000 röker varje dag.
          </p>
          <p xml:id="i-YSz6jwWBqEzDsNEg2ncPGJ">
            Det är viktigt att se att Sverige samtidigt som vi har lägst
            andel tobaksrökare inom Europeiska unionen har högst andel personer
            som har rökt tobak men som har lyckats sluta att röka,
            <ref target="i-WhP73VWAHHUza9CDFFfxdw">
              [9]
            </ref>
            i många fall beroende på att man övergått till att snusa i stället.
            Norge är ett intressant exempel som stöder tesen att ett ökat
            bruk av snus samtidigt leder till lägre andel tobaksrökare.
            <ref target="i-EfNWxzSrwmj17KDEH7W1eg">
              [10]
            </ref>
            Andelen tobaksrökare minskade i Norge från 16 procent 2010 till
            6 procent 2017 samtidigt som andelen personer som snusar ökade
            från 13 procent till 21 procent.
          </p>
          <head type="h3" xml:id="i-2TqPX71oKnics23eLs8i1m">
            Värna Sveriges bestämmanderätt över snuset
          </head>
          <p xml:id="i-Xw46TJHbdTfGvCWqwmPEye">
            Vi vill tydligt värna Sveriges bestämmanderätt över reglering
            av snus, det som fastslogs i anslutningsakten i samband med det
            svenska medlemskapet i Europeiska unionen. Den borgerliga regeringen
            drev i medlemskapsförhandlingarna igenom ett undantag gällande
            försäljning av snus i Sverige. Det är nu upp till riksdagen och
            regeringen att se till att bestämmanderätten över reglering och
            hantering av snus fortsatt äger rum i Sverige och sker på ett
            förnuftigt sätt.
          </p>
          <p xml:id="i-V661ZWwABVVMGsGSwKDxY3">
            Detta måste också få konsekvenser i nästa framtagande av den
            viktiga ANDT-strategin. Vi anser att det bör framgå såväl i kommande
            tobakslag som i den kommande ANDT-strategin att det är en väsentlig
            skillnad i farlighet mellan tobaksrökning och bruk av snus, samt
            att där så är tillämpligt ersätta begreppet tobaksvaror i lagtexten
            i den nya tobakslagen med orden ”tobaksvaror avsedda för rökning”
            eller ”varor avsedda för tobaksrökning”. Det måste i praktisk
            verklighet och i lagstiftning göras en tydlig åtskillnad mellan
            tobaksrökning och bruk av snus.
          </p>
          <head type="h3" xml:id="i-SjSuFE6nZJXTnLfDxbut1L">
            Inget självbetjäningsförbud för snusprodukter
          </head>
          <p xml:id="i-91azV5jbtL9bMwyvxZpagN">
            Att undanta ett självbetjäningsförbud för snus kan exempelvis
            lösas genom att i en ny lag om tobak och liknande produkter i
            ett tillägg i lagtexten avseende 5 kap. 13 § slå fast att snus
            ska betraktas som en specialbutik. Eller att förbud mot självbetjäning
            av tobaksvaror inte gäller specialbutiker och inte heller snusprodukter.
            Regeringens självbetjäningsförbud innebär att många handlare inte
            minst på landsbygden tvingas bygga om sina butiker för att kunna
            flytta snuskylen bakom kassan så att kunderna inte kan plocka
            sin snusdosa själv. Vad är den stora fördelen för folkhälsan att
            krångla till det för vanliga människor att handla snus i sin lokala
            affär?
          </p>
          <head type="h3" xml:id="i-MR6vzqEamEBhcmoFXaRRJY">
            Försvåra inte onlinehandel av snusprodukter
          </head>
          <p xml:id="i-AASr55ddbNdXPDk5zjfwv">
            Det är inte ett rimligt förhållningssätt att försvåra tillgängligheten
            av snus betraktat utifrån vetenskap och beprövad erfarenhet av
            farlighet och risk med att röka tobak jämfört med bruk av snus.
            Vi vill inte försvåra onlinehandel med snusprodukter som i dag
            är ett självklart sätt för många konsumenter att handla på.
          </p>
          <head type="h3" xml:id="i-8rqkSsNfKpbDeQCbb6jSor">
            Tillåt marknadsföring av snusprodukter och ingen detaljstyrning
          </head>
          <p xml:id="i-DotwQznxZjDfQ69a5NnniZ">
            Vi motsätter oss regeringens förslag att ta bort möjligheterna
            att marknadsföra tobaksvaror genom kommersiella meddelanden på
            försäljningsställen vad avser snusprodukter. Däremot stöder vi
            i övrigt denna begränsning. Det innebär att den föreslagna lydelsen
            av 4 kap. 2 § lag om tobak och liknande produkter bör inbegripa
            ett undantag motsvarande det som finns i 14 § andra stycket 3
            (kommersiella meddelanden inne på försäljningsställen som inte
            är påträngande, uppsökande eller uppmanar till bruk av tobak)
            men begränsat till att endast avse snus. Ett sådant undantag kan
            antingen införas som en egen punkt eller knytas till den föreslagna
            punkt 3.
          </p>
          <p xml:id="i-2VE3mHcpdh8S6oQUC99hKg">
            Det påpekande som görs i författningskommentaren till den föreslagna
            lydelsen av 4 kap. 2 § andra stycket 3 lag om tobak och liknande
            produkter om att undantaget endast gäller inne på försäljningsställen
            och därför inte omfattar webbsidor där tobaksvaror säljs förefaller
            innebära en annan tolkning än nu gällande formulering. Såvitt
            avser försäljning av snus bör ingen förändring i tillämpning ske
            i förhållande till nu gällande bestämmelse, vilket bör framgå
            av utskottets ställningstagande.
          </p>
          <p xml:id="i-HygDH5CHisgbKDvk4djmvP">
            Den föreslagna lydelsen av 4 kap. 2 § tredje stycket lag om tobak
            och liknande produkter bör inte förändras enligt regeringens förslag
            såvitt avser snus. Det bör av bestämmelsen således framgå att
            vad avser snus gäller att kommersiella meddelanden inne på försäljningsställen
            (jfr ovan angående 14 § andra stycket 3 tobakslagen) ska i den
            omfattning det är möjligt placeras så att de inte är synliga från
            utsidan av försäljningsstället.
          </p>
          <p xml:id="i-BWUaP2ebbqeFQGbffCRA6o">
            Vi motsätter oss också regeringens förslag att detaljstyra och
            detaljreglera försäljningen av snus genom att portionsförpackat
            snus ska innehålla minst 20 portioner. Tillgängligheten av snus
            ska inte försvåras, inte minst på grund av att många människor
            tar sig ur ett långvarigt tobaksrökande med hjälp av snus.
          </p>
          <p xml:id="i-HKqZRUGJaDKbvmt8RLmZ5k">
            Den framåtsyftande inriktningen av tobakspolitiken ska göra en
            tydlig åtskillnad mellan tobaksrökning och bruk av snus. Den ska
            göra rimliga avvägningar och bedömningar av risk för liv och hälsa
            mellan olika tobaksprodukter. Den ska inte likställa produkter
            avsedda för tobaksrökning med produkter avsedda för bruk av snus.
          </p>
          <p xml:id="i-8xmhFJFpxTybS9FXJqx7iW">
            Socialstyrelsens nationella riktlinjer gällande förebyggande
            arbete avseende risk för sjukdomar ska vägas in i kommande ANDT-strategin
            och beaktas vid framtida justeringar av tobakslagstiftningen.
            Socialstyrelsens riktlinjer för prevention och behandling vid
            ohälsosamma levnadsvanor visar att myndigheten bedömer dagligt
            bruk av snus som betydligt mindre riskfyllt jämfört med tobaksrökning,
            riskbruk av alkohol, ohälsosam kosthållning och otillräcklig fysisk
            aktivitet.
          </p>
        </div>
        <div type="motSignatures">
          <list>
            <item xml:id="i-Tm9D32nh9uv7QTvocDcpyy">
              Camilla Waltersson Grönvall (M)
            </item>
            <item xml:id="i-XRRyLgE6TdS7JL5vuGF8xK">
              Anders W Jonsson (C)
            </item>
          </list>
        </div>
        <div type="motNotes">
          <noteGrp>
            <note xml:id="i-FmtZiH9p6f117vbJ75Nd2P">
              [1] Källa: Världshälsoorganisationen, WHO.
            </note>
            <note xml:id="i-QxGZRMSk7tEPLJ5CNYx9zW">
              [2] Källa: Samhällskostnaden för rökningsrelaterad sjuklighet
              i Sverige, Institutet för Hälso- och Sjukvårdsekonomi (IHE) Rapport
              2017:4.
            </note>
            <note xml:id="i-LnLLMFBEMvKpDPqNRDLdBo">
              [3] Källa: Regeringens ANDT-strategi.
            </note>
            <note xml:id="i-USb4PvJZodWF5ssrB9EAbf">
              [4] Källa: Regeringens lagrådsremiss, Lag om tobak och liknande
              produkter.
            </note>
            <note xml:id="i-9j2cLrsunagp2BG5vCf6kd">
              [5] Källa: Publicerad i vetenskapstidningen The Lancet.
            </note>
            <note xml:id="i-ShHPsu2pYHSthpjgSggHxK">
              [6] Källa: Socialstyrelsens rapport, Registeruppgifter om tobaksrökningens
              skadeverkningar.
            </note>
            <note xml:id="i-81Tgo7RmmvgdgHLVXUs8sj">
              [7] Källa: Lagrådets yttrande samt Folkhälsomyndigheten och Kammarrätten
              i Stockholms remissvar.
            </note>
            <note xml:id="i-BX5Mp1ZCtqzzjtXhzyGKyn">
              [8] Källa: Cancerfondsrapporten 2017.
            </note>
            <note xml:id="i-WhP73VWAHHUza9CDFFfxdw">
              [9] Källa: Eurobarometer 458, maj 2017.
            </note>
            <note xml:id="i-EfNWxzSrwmj17KDEH7W1eg">
              [10] Källa: Statistik från Norges Helsedirektoratet.
            </note>
          </noteGrp>
        </div>
      </div>
    </body>
  </text>
</TEI>
