<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00002">
  <teiHeader>
    <fileDesc>
      <titleStmt>
        <title>med anledning av prop. 2007/08:168 Lissabonfördraget</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:168 Lissabonfördraget</title>
          <idno type="rdwebb">GW02U2</idno>
          <rs type="number">U2</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U2/text</ref>
          <ref type="dokument_url_html">http://data.riksdagen.se/dokument/GW02U2</ref>
          <ref type="dokumentstatus_url_xml">http://data.riksdagen.se/dokumentstatus/GW02U2</ref>
          <ref type="doc">http://data.riksdagen.se/fil/CEAB6973-A1D5-4B17-9C7D-DCF43D1C1B71</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8oirTLKtLpqo3GestZEqhx" type="basedOn"/>
        <correspContext corresp="i-8oirTLKtLpqo3GestZEqhx">
          <ref>Proposition 2007/08:168</ref>
        </correspContext>
        <correspAction xml:id="i-B4PRowQxiYnF6kgPipALdf" type="signed"/>
        <correspContext corresp="i-B4PRowQxiYnF6kgPipALdf">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-LJqD9GC4U7iqEWbrBgySFh" type="referral">
          <date when="2008-10-16"/>
        </correspAction>
        <correspAction xml:id="i-99x4TPAH8a8JCYyWdDW3ka" type="dismissal">
          <date when="2008-10-15"/>
        </correspAction>
        <correspAction xml:id="i-6rQb8dRdWaKCYt63gFyoht" type="dismissal">
          <date when="2008-10-15"/>
        </correspAction>
        <correspAction xml:id="i-5iY1RPqVT1DXaeH2vQW78W" type="transfer">
          <date when="2008-10-10"/>
        </correspAction>
        <correspAction xml:id="i-H24xxT3FbnTkguzqhhCiYL" type="submission">
          <date when="2008-10-10"/>
        </correspAction>
        <correspAction xml:id="i-SWUwmtSWZyVeKAvzAyaDzF" type="assigned"/>
        <correspContext corresp="i-SWUwmtSWZyVeKAvzAyaDzF">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-V8oXVBdNd9xwdyxf6s1x4k" type="motBody">
        <div xml:id="i-7S4SpuA1iYMFRtun8jNNge" type="motProposal" subtype="förslag">
          <head xml:id="i-NGcPLMbHHgTQp5u2mdwr58">
            Förslag till riksdagsbeslut
          </head>
          <list xml:id="i-WB1dZ7izsLHAjUP3UEzmHM" style="ol">
            <item xml:id="i-JR9jmecYLTSbemfvt8rJSR">
              Riksdagen tillkännager för regeringen som sin mening vad som
              anförs i motionen om att den irländska folkomröstningens resultat
              ska respekteras, att den svenska ratificeringsprocessen av Lissabonfördraget
              bör avbrytas och att regeringen bör ta initiativ till vidare fördragsförhandlingar.
            </item>
            <item xml:id="i-9e8EqdogLwz3JocSqCU72f">
              Riksdagen tillkännager för regeringen som sin mening vad som
              anförs i motionen om att riksdagen inte ska godkänna Lissabonfördraget
              innan ett juridiskt bindande undantag för den svenska kollektivavtalsmodellen
              finns med.
            </item>
            <item xml:id="i-RX5Diz88DJqeRhLXcxh9p1">
              Riksdagen tillkännager för regeringen som sin mening vad som
              anförs i motionen om att ett nytt reviderat EU-fördrag bör underställas
              svenska folket i en folkomröstning.
            </item>
            <item xml:id="i-VCh727s67Jv3P6k9PkzVDk">
              Riksdagen tillkännager för regeringen som sin mening vad som
              anförs i motionen om att regeringen bör begära ett juridiskt bindande
              undantag för Sveriges deltagande i EMU.
            </item>
            <item xml:id="i-Bow61RhZ7ewaeSwWPXfzGL">
              Riksdagen avslår Lissabonfördraget om ändring av fördraget om
              Europeiska unionen och fördraget om upprättandet av Europeiska
              gemenskapen samt de protokoll som har förtecknats i slutakten
              till fördraget.
            </item>
            <item xml:id="i-9dBjkZ96BS2FsY3acXvSxx">
              Riksdagen avslår regeringens förslag om ändring i lagen (1994:1500)
              med anledning av Sveriges anslutning till Europeiska unionen.
            </item>
          </list>
        </div>
        <div xml:id="i-R2XJfcV2trdrCs5mK6BLJN" type="motContent">
          <head xml:id="i-V73TqgDUsdZdfd9a7Dn532" type="h1">
            Motivering
          </head>
          <p xml:id="i-JsXamjDq5yiNAToXGYFu53">
            Regeringen föreslår att riksdagen ska godkänna Lissabonfördraget
            och anta regeringens förslag till lag om ändring i lagen med anledning
            av Sveriges anslutning till Europeiska unionen, EU. Regeringens
            målsättning är att riksdagen ska ratificera Lissabonfördraget
            under hösten 2008 i syfte att det ska kunna träda i kraft i januari
            2009, i tid till EU-parlamentsvalet i juni 2009.
          </p>
          <p xml:id="i-6rfF6uWdrm9nWUj2aTiMBe">
            Irland har som enda EU-medlemsland genomfört en folkomröstning
            om Lissabonfördraget. I juni i år röstade en klar majoritet av
            det irländska folket nej till Lissabonfördraget. Därmed har fördraget
            fallit enligt EU:s egna regler för fördragsändringar. Alla EU:s
            medlemsländer måste godkänna ett fördrag för att det ska träda
            i kraft. Dessvärre tycks EU:s ledare ignorera den irländska folkomröstningens
            resultat och fortsätta processen för att genomföra Lissabonfördraget,
            utan att respektera de regler som de själva har skapat. Frankrikes
            president Nicolas Sarkozy har t.o.m. sagt att Irland måste genomföra
            en andra folkomröstning för att få rätt resultat 1 . Regeringen
            problematiserar inte frågan om den irländska folkomröstningens
            resultat i sin proposition. Vänsterpartiet anser att EU:s regler
            vid fördragsändringar ska följas och att den irländska folkomröstningens
            resultat ska respekteras.
          </p>
          <p xml:id="i-3pHzWgLTsP38qAzeYK6wtW">
            Precis som när Frankrike och Nederländerna i folkomröstningar
            avvisade det konstitutionella fördraget våren 2005, bör Irlands
            folkomröstningsresultat få konsekvensen att den fortsatta ratifikationsprocessen
            i EU:s övriga medlemsländer avbryts och initiativ tas till vidare
            fördragsförhandlingar. Följaktligen bör den svenska ratifikationsprocessen
            avbrytas, och regeringen bör ta initiativ till vidare fördragsförhandlingar.
            Detta bör riksdagen ge regeringen till känna.
          </p>
          <p xml:id="i-EMPiwf11RiE2GgZ8kDy8tQ">
            Dessutom är den svenska arbetsmarknadsmodellen satt under hård
            press av EG-domstolen. Domen i det svenska Lavalfallet slår fast
            att låglönekonkurrens är acceptabel på EU:s inre marknad, medan
            fackliga stridsåtgärder för att kräva inhemska kollektivavtal
            betraktas som ett otillåtet marknadshinder. Vi ska alltså acceptera
            att samma arbete har olika pris beroende på vilken nationalitet
            de arbetande har. Det strider mot själva grundidén med den svenska
            kollektivavtalsmodellen. Förutom Lavalmålet har ytterligare ett
            antal mål under loppet av bara några månader avgjorts av EG-domstolen,
            där utslaget pekar i samma djupt oroväckande riktning: När konflikter
            uppstår mellan löntagarnas rättigheter och den fria rörligheten
            på EU:s inre marknad förlorar löntagarna.
          </p>
          <p xml:id="i-HfVqw1fC8ULpWyge5Tx5bw">
            Inför folkomröstningen om svenskt EU-medlemskap 1994 var frågan
            om den svenska kollektivavtalsmodellen avgörande för hur många
            röstade. Den dåvarande borgerliga regeringen lovade att Sverige
            i förhandlingarna om ett eventuellt medlemskap fått garantier
            för att den svenska arbetsmarknadsmodellen skulle bestå. Utfallet
            i bl.a. Lavalmålet har tydligt visat att de garantierna inte hade
            något juridiskt värde.
          </p>
          <p xml:id="i-Pr3gsVhcTJWTqgv1pkbxQe">
            Vänsterpartiet kräver därför att den svenska regeringen aktualiserar
            löftena från 1994 och ställer krav på EU att få giltiga garantier
            för att kollektivavtalsmodellen inte ska kunna överprövas av EG-domstolen.
            Det faktum att sådana löften utfärdades vid Sveriges inträde i
            EU borde vara argument nog för att kräva att det verkligen gäller
            nu när frågan ställts på sin spets. Men Sverige har också ett
            förhandlingskort att spela ut gentemot EU. En ändring av fördraget
            eller ett juridiskt bindande undantag i fördragstexten kan ge
            oss ett fullgott skydd mot den mycket politiska domstolen i Luxemburg.
            Vi har just nu ett unikt tillfälle att få just ett sådant undantag
            till stånd. EU:s nya Lissabonfördrag ligger på riksdagens bord
            för behandling. Riksdagen ska därför inte godkänna Lissabonfördraget
            innan ett juridiskt bindande undantag för den svenska kollektivavtalsmodellen
            finns med. Detta bör riksdagen ge regeringen till känna.
          </p>
          <p xml:id="i-DM8BRsu6rf7YJtjnjZiiqF">
            Vänsterpartiet har vid upprepade tillfällen under flera års tid
            drivit kravet på att låta svenska folket ta ställning till den
            stora förändring av svensk demokrati som detta nya fördrag innebär.
            Vårt krav i förra höstens motion, att den sittande riksdagen inte
            kan anses ha mandat att fatta beslut om ratificering av det då
            s.k. reformfördraget utan vägledning av en föregående folkomröstning,
            avslogs i utrikesutskottets betänkande 2007/08:UU10. Vårt krav
            på folkomröstning om Lissabonfördraget avslogs med hänvisning
            till att ett svenskt godkännande genom riksdagens beslut har brett
            stöd bland riksdagens ledamöter (s. 29). Vänsterpartiets krav
            på folkomröstning röstades ned i riksdagen med siffrorna 26131.
            Det avspeglar den avsevärda skillnaden mellan riksdagsledamöternas
            syn och svenska folkets i frågan. Omkring sex av tio svenskar
            (56 %) anser att beslutet om Sverige ska skriva under den nya
            EU-konstitutionen bör fattas genom en folkomröstning, 35 % säger
            nej och 9 % är osäkra/svarar vet ej, vid en opinionsundersökning
            som genomfördes av Synovate i juni 2007. 2
          </p>
          <p xml:id="i-AYPTz4LeamYgNnB3pYfdUa">
            Vänsterpartiet anser att regeringen bör verka för ett reviderat
            förslag som ger Sverige formellt bindande undantag för vår arbetsmarknadsmodell
            och som är bättre ur ett demokratiskt perspektiv. Därefter bör
            ett nytt reviderat fördrag underställas svenska folket i en folkomröstning.
            Detta bör riksdagen ge regeringen till känna.
          </p>
          <p xml:id="i-MJsg4HSMgesyZFBzvmmouW">
            I en folkomröstning för fem år sedan, 2003, röstade Sverige nej
            till EMU den europeiska monetära unionen. Nej-sidan, som Vänsterpartiet
            var en del av, fick klar majoritet för att avvisa svenskt medlemskap
            trots massiv propaganda från näringslivet, de borgerliga partierna
            och Socialdemokraterna om nödvändigheten med ett medlemskap. Svensk
            ekonomi har trots domedagsprofetiorna från ja-sidan klarat sig
            bättre än många EMU-länders. Vi anser att Sverige ska verka för
            ett permanent svenskt undantag från EMU precis som för Danmark
            och Storbritannien skrivs in ett nytt reviderat EU-fördrag. Detta
            bör riksdagen ge regeringen till känna.
          </p>
          <p xml:id="i-N3jGtr11zvoaHybWi57qiW">
            Lissabonfördraget förhandlades fram genom en rekordsnabb process
            under det tyska ordförandeskapets ledning under första halvåret
            2007. Den tyska förhandlingsstrategin var bilaterala samtal bakom
            lyckta dörrar, fjärran från den breda demokratiska dialogen som
            borde vara en självklarhet i en fråga av denna dignitet. Centralt
            i den tyska strategin, med helhjärtat stöd av Sveriges regering,
            var att undvika nya folkomröstningar, både i Sverige och i andra
            EU-länder.
          </p>
          <p xml:id="i-MJ6FRNB8rGnxSYECgJgZsx">
            Den svenska regeringens utgångspunkt var enligt proposition 2007/08:168
            Lissabonfördraget, s. 20 att bevara balansen och helhetslösningen
            i det konstitutionella fördraget med så begränsade justeringar
            som möjligt i fråga om det sakliga innehållet. Det måste vi verkligen
            säga att de lyckades med Lissabonfördraget är i princip identiskt
            med det förslag till konstitution som tidigare föll, efter att
            ha avvisats i folkomröstningar i Nederländerna och Frankrike 2005.
          </p>
          <p xml:id="i-DvdWQLmbhSBzpmfNHR9Q6C">
            De förändringar som trots allt genomfördes var närmast kosmetiska
            och syftade främst till att manövrera igenom förslaget till nytt
            fördrag med så få nya folkomröstningar som möjligt. Det enda resultatet
            av folkomröstningarna i Nederländerna och Frankrike blev ironiskt
            nog att försöka undvika ytterligare folkomröstningar. Budskapet
            var tydligt: Folkviljan skulle hållas på behörigt avstånd. Demokratiska
            processer sågs som ett hot, inte som en möjlighet.
          </p>
          <p xml:id="i-AWAb1HytqtDzLZCRxR1pSV">
            Vänsterpartiet vände sig stark emot detta synsätt, vilket vi
            även redogjorde för i vår reservation till det sammansatta konstitutions-
            och utrikesbetänkandet 2006/07:KUU1 som behandlade regeringens
            förhandlingsarbete. Vänsterpartiet såg enbart demokratiska nackdelar
            med den forcerade och slutna process med vilken Lissabonfördraget
            förhandlades fram. Vänsterpartiet ansåg att regeringen i förhandlingarna
            med det tyska ordförandeskapet borde ha avvisat den snabba och
            slutna processen för att forcera fram ett nytt utkast till fördrag,
            till förmån för en öppen och mer demokratisk diskussion och debatt.
            Dessutom borde regeringen ha deklarerat att en svensk ratificering
            av ett nytt fördrag inte kan ske med mindre än att förslaget först
            godkänts i en folkomröstning. Läs mer om Vänsterpartiets syn på
            regeringens förhandlingsarbete i vår reservation i det sammansatta
            konstitutions- och utrikesbetänkandet 2006/07:KUU1.
          </p>
          <p xml:id="i-JiAmmH8dYrrn5SrdamVQjw">
            Vänsterpartiet anser att en ratificering av Lissabonfördraget
            inte är förenlig med svensk grundlag. Den maktöverföring som Lissabonfördraget
            innebär är så omfattande på en rad områden som tillhör en stats
            kärnuppgifter att den rör principerna för statsskicket. Vänsterpartiet
            avslår därför Lissabonfördraget om ändring av fördraget om Europeiska
            unionen och fördraget om upprättandet av Europeiska gemenskapen
            samt de protokoll som har förtecknats i slutakten till fördraget.
          </p>
          <p xml:id="i-UqyvWGMH5hyQ2NmN2TuTi3">
            I konsekvens med detta avslår Vänsterpartiet regeringens förslag
            om ändring i lagen (1994:1500) med anledning av Sveriges anslutning
            till Europeiska unionen.
          </p>
        </div>
        <div xml:id="i-RewCzPYsLfvi3aUkDT8e8H" type="signatureBlock">
          <list xml:id="i-QAZAwgtZvEEZBGSUTqN9rc">
            <item xml:id="i-NsZRwTjEgDQmUJBaFVEmJG" who="i-HpwkrkkrFd1MRPixHrr8q1" type="signature">
              Lars Ohly (v)
            </item>
            <item xml:id="i-8Ts9pctaGhTdgdUGaLZpVo" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-7e7FEEckcsXAq5vNZXsq8Z" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-VyQ1qhXWuVWYeEn4zvja7x" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-HiFHhDfHJTSp5Nk2sbyH4S" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-Hzt9MaLCvffasjYcd7xYcs" who="i-2aZQBvMx8o6ihusfvExbt8" type="signature">
              Alice Åström (v)
            </item>
            <item xml:id="i-Eow86tef6vtRfLUTfWLX6X" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
