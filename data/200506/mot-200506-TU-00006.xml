<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-TU-00006">
  <teiHeader>
    <fileDesc>
      <titleStmt>
        <title>med anledning av prop. 2005/06:16 Skyldighet att tillhandahålla förnybara drivmedel</title>
        <author corresp="i-PsSysCdjrkuVBAo163T4KM">av Johnny Gylling m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2005/06:16 Skyldighet att tillhandahålla förnybara drivmedel</title>
          <idno type="rdwebb">GT02T6</idno>
          <rs type="number">T6</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GT02T6/text</ref>
          <ref type="dokument_url_html">http://data.riksdagen.se/dokument/GT02T6</ref>
          <ref type="dokumentstatus_url_xml">http://data.riksdagen.se/dokumentstatus/GT02T6</ref>
          <ref type="doc">http://data.riksdagen.se/fil/76B19090-722A-4C56-A1DF-D8FC19A9FEFD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PsSysCdjrkuVBAo163T4KM</idno>
            <name>Johnny Gylling</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CYXB5gc8UwhvnW3jqhdnoq</idno>
            <name>Sven Gunnar Persson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Ha5uZXGHudhTidCuW8UjXN</idno>
            <name>Ragnwi Marcelind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-GjgyninALCjktLtfUxc8Qh</idno>
            <name>Björn von der Esch</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9LxRKtwQuLR95VtvJcLPFY" type="basedOn"/>
        <correspContext corresp="i-9LxRKtwQuLR95VtvJcLPFY">
          <ref>Proposition 2005/06:16</ref>
        </correspContext>
        <correspAction xml:id="i-SQr1VnrTfFeaxSbMK6RTNW" type="signed"/>
        <correspContext corresp="i-SQr1VnrTfFeaxSbMK6RTNW">
          <note type="signatory" corresp="i-PsSysCdjrkuVBAo163T4KM"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-KGqrEB2Pzg8goYxy9CcDhd"/>
          <note type="signatory" corresp="i-CYXB5gc8UwhvnW3jqhdnoq"/>
          <note type="signatory" corresp="i-Ha5uZXGHudhTidCuW8UjXN"/>
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-GjgyninALCjktLtfUxc8Qh"/>
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-CzxEBqC3RZDnKsRHDN783N" type="referral">
          <date when="2005-11-08"/>
        </correspAction>
        <correspAction xml:id="i-KawGAAJx6g5XqATVAhLYrM" type="dismissal">
          <date when="2005-11-07"/>
        </correspAction>
        <correspAction xml:id="i-6C85EoZ4UcLTEGuYc6dAiZ" type="dismissal">
          <date when="2005-11-07"/>
        </correspAction>
        <correspAction xml:id="i-X5B47JofeB8gQd5yxcdbM9" type="submission">
          <date when="2005-11-03"/>
        </correspAction>
        <correspAction xml:id="i-P9Kvnjheccw9Tit8gH6vUY" type="assigned"/>
        <correspContext corresp="i-P9Kvnjheccw9Tit8gH6vUY">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_T_6/mot_200506_T_6-0001.pdf"/>
      <div xml:id="i-HSpn8rNugowNTZiZYYkXPv" type="motHeader">
        <div xml:id="i-AGqAsRMDCSgZbUbFSHBuy5" type="motTitle"/>
        <div xml:id="i-R3H8KRA3KHWYQzxa7oSsU8" type="motSubmissionInfo"/>
      </div>
      <div xml:id="i-QVXGCygg4fFSWSp4TV7AVm" type="motBody">
        <div xml:id="i-KFqtTm2UWQTyjCG6VbSRXA">
          <p xml:id="i-KQjGJZQao8fLko9grLk57F">
            2005/06 mnr: T6 pnr: kd113
          </p>
          <p xml:id="i-Dtjf4njfTAapCtBxPYSVks">
            Motion till riksdagen 2005/06:T6
          </p>
          <p xml:id="i-N8sGSpagmDTw3oBc1PpFeS">
            av Johnny Gylling m.fl. (kd) med anledning av prop. 2005/06:16
          </p>
          <p xml:id="i-4tHyWf4mBoQd4GnueM4kL6">
            Skyldighet att tillhandahålla förnybara drivmedel
          </p>
          <p xml:id="i-KFNHyuH9S1wK6pjEVxa49a">
            1 Förslag till riksdagsbeslut
          </p>
          <p xml:id="i-NHVAag2xFP6KxsFQiJHNSB">
            1. Riksdagen avslår regeringens förslag till lag om skyldighet
            att tillhandahålla förnybara drivmedel. 2. Riksdagen tillkännager
            för regeringen som sin mening vad i motionen anförs om att de
            politiska styrmedlen skall utformas för att skapa goda förutsättningar
            för att utveckla en mångfald av alternativ till fossila bränslen.
          </p>
          <p xml:id="i-EktvvRpUHh8tKmq5PPCog7">
            2 Inledning
          </p>
          <p xml:id="i-546a6bdqT59YLx52XRPa2h">
            Den socialdemokratiska regeringen talar inte sällan med stora
            ord om sin politiks långsiktiga hållbarhet. Men faktum är att
            dagens transportpolitik och klimatpolitik präglas av kortsiktighet
            och symboliska åtgärder. Socialdemokraterna har bland annat valt
            att snäva in utvecklingen av alternativa bränslen, genom att i
            föreliggande proposition ställa upp hårda och kortsiktiga krav
            på landets bensinstationer som ensidigt gynnar användningen av
            etanol på bekostnad av biogas och andra förnybara bränslen. Förslaget
            till en ny lag om att tillhandahålla förnybara drivmedel har förelagts
            riksdagen trots omfattande och stark kritik från tunga remissinstanser
            och från Lagrådet. Särskilt anmärkningsvärt är att själva utredningen,
            som propositionen bygger på, konstaterade att de egna (men av
            regeringen beställda) förslagen är behäftade med en rad brister
            och nackdelar. Kristdemokraterna anser att lagstiftningen och
            de politiska åtgärderna måste ges en annan inriktning för att
            vara teknikneutrala, energieffektiva och kostnadseffektiva. Kristdemokraternas
            politik syftar till att utsläppen av växthusgaser ska minskas
            till en sådan nivå att vårt klimat inte längre hotas.
          </p>
          <p xml:id="i-LyAgt69ufbYudN9AHLG5TQ">
            Detta arbete är globalt, men Europa och Sverige måste vara pådrivande.
            För att driva utvecklingen bort från fossila bränslen krävs insatser
            på alla nivåer — från den enskilde trafikanten till stora företag
            och forskningscentrum.
          </p>
          <pb facs="riksdagen-motions-pdf/data/200506/mot_200506_T_6/mot_200506_T_6-0002.pdf"/>
          <p xml:id="i-PXsC8RDfsDbekLQeSMWgpJ">
            2005/06:T6
          </p>
          <p xml:id="i-3BYBvM9pA2npnJH5PFw3Yc">
            Kristdemokraterna anser att en viktig del i detta arbete är formulerandet
            av politiska mål och genomförandet av politiska åtgärder som bidrar
            till att dessa mål blir möjliga att uppnå. Kristdemokraterna menar
            att den socialdemokratiska regeringen misslyckats med att knyta
            målen till de politiska styrmedlen. Framöver måste utsläppen och
            åtgärderna sättas i ett tydligare internationellt sammanhang.
            Det centrala instrumentet i denna politik bör vara systemet för
            handel med utsläppsrätter för växthusgaser. Transporternas utsläpp
            bör så snart som möjligt, det vill säga 2008, bli en del i det
            europeiska handelssystemet för CO&gt;-utsläpp.
          </p>
          <p xml:id="i-8rro4Mo94mGJ6j9bnUZLYr">
            3 Många skäl för att avslå lagförslaget
          </p>
          <p xml:id="i-7QLGWd8XPU3oEEuNi19ScJ">
            Mot bakgrund av denna överväldigande kritik som framförts mot
            lagförslaget och som redogörs för nedan, föreslår Kristdemokraterna
            att riksdagen avslår regeringens förslag till lag om skyldighet
            att tillhandahålla förnybara drivmedel.
          </p>
          <p xml:id="i-75Hd6fN344Uhnv5FmZfiDo">
            3.1 - Remissinstanserna säger nej
          </p>
          <p xml:id="i-VP9zvU7kDTzZUQEkkD1Bgw">
            Den kritik som regeringens förslag stött på bland remissinstanserna
            är av ett sällan skådat slag. Myndigheter som Naturvårdsverket,
            Ekonomistyrningsverket, Statskontoret och Statens energimyndighet
            är i sitt ifrågasättande eniga med Sveriges Kommuner och Landsting
            och med berörda branschorganisationer. Principiella synpunkter
            på hur förslaget inskränker den fria etableringsrätten inom EU,
            står sida vid sida med kritik baserad på rena miljöhänsyn, gällande
            den föreslagna lagstiftningens oönskade styrning av fordons- och
            bränsleutveckling. Svenska Petroleuminstitutet, det vill säga
            branschorganisationen för oljebolagen i Sverige, bedömer att förslaget
            ”inte är teknikneutralt, långsiktigt kostnadseffektivt, energieffektivt
            eller konkurrensneutralt och att det inte heller är framtidsorienterat”.
            Gemensamt för dessa och ytterligare remissinstanser, bland annat
            Konsumentverket och Svenska Naturskyddsföreningen, är att de anser
            att kraven på en snabb utbyggnad ensidigt gynnar etanol som alternativbränsle,
            på bekostnad av utvecklingen av andra förnybara och potentiellt
            bättre drivmedel. Sverige anses riskera att bygga fast sig i en
            infrastruktur helt anpassad för etanol.
          </p>
          <p xml:id="i-8JimEtyZJSu5gwvd1kikNQ">
            3.2 Lagrådets kritik
          </p>
          <p xml:id="i-QoE8QY8nywLqMgxi496eeg">
            Också Lagrådet har avstyrkt lagförslaget om skyldighet att tillhandahålla
            förnybara drivmedel. Lagrådet finner att förslaget inte synes
            ha beaktat samverkan mellan tillgång på drivmedel och fordon,
            distributionen och
          </p>
          <pb facs="riksdagen-motions-pdf/data/200506/mot_200506_T_6/mot_200506_T_6-0003.pdf"/>
          <p xml:id="i-62qfV9j67tYVoJ3hxpGbba">
            prissättningen; förslaget riskerar att medföra att ett stort
            distributionssystem byggs upp utan att det finns förnybara drivmedel,
            leverantörer i grossistledet eller fordon som använder förnybara
            drivmedel. Lagrådet konstaterar också att förslaget, trots att
            det i sig är teknikneutralt, riskerar att gynna etanolbaserad
            teknik framför annan teknik. Sammanfattningsvis konstaterar Lagrådet
            att förslaget framstår som ”mindre väl ägnat att ligga till grund
            för lagstiftning utan ytterligare beredning”.
          </p>
          <p xml:id="i-5nkN5vqJgiV6eaSpU9d94k">
            3.3 Försämringar för alternativen i mindre kommuner
          </p>
          <p xml:id="i-jipThruhT4CV55uDUSWrp">
            Också många mindre kommuner har uttryckt oro för vad den föreslagna
            lagstiftningen skulle innebära för deras möjligheter att etablera
            tankställen för alternativa drivmedel inom kommunen. Oljebolagen
            kommer med den föreslagna lagstiftningen tvingas att ensidigt
            prioritera utbyggnaden av tankställen i kommuner som domineras
            av de större tankställen som lagförslaget omfattar. För stora
            delar av Sverige kommer den föreslagna lagen i praktiken innebära
            att tillgången till alternativa drivmedel skjuts på framtiden.
            Bestämmelser om böter vid försenad utbyggnad av större tankställen
            gör att den begränsade entreprenörskapaciteten kommer att styras
            bort från de ställen där alternativ annars skulle etableras på
            frivillig grund.
          </p>
          <p xml:id="i-GozHbj1yAp1C2kYNwdFTms">
            4 Teknikneutrala styrmedel för en mångfald av alternativ
          </p>
          <p xml:id="i-Btv9rLZAwUWvTzQnoF1EeE">
            Kristdemokraterna anser att de politiska styrmedlen måste vara
            teknikneutrala och utformas så att de inte bromsar teknikutvecklingen,
            exempelvis genom reglering till förmån för ett enda bränsleslag.
            Inom ramen för strikta miljökrav ska prioriteringen mellan olika
            energikällor och produktionsmetoder överlåtas åt konsumenterna
            och företagen. Det är också nödvändigt att utveckla användningen
            av ”well to wheel- analyser”, där olika bränslealternativs totala
            energieffektivitet beaktas. Framställningen och användningen av
            drivmedel ska ske på sådant sätt att den totala negativa miljöbelastningen
            minskar så mycket som möjligt. Samtliga partier i riksdagens miljö-
            och jordbruksutskott, förutom Socialdemokraterna och Vänsterpartiet,
            har därför under oktober 2005 ställt sig bakom ett tillkännagivande
            till regeringen om att ett certifieringssystem för alternativa
            drivmedel bör införas för att säkerställa den totala miljönyttan.
            De politiska insatserna måste omfatta ett brett fält. Detta innebär
            att satsningar på energiforskning och energiteknisk forskning
            är särskilt angelägna för Sverige att satsa på nationellt och
            inom EU. Forskningen på fordons- och drivmedelsområdet ska vara
            långsiktig och internationellt
          </p>
          <p xml:id="i-QCac9oadwdvVeMA33SkuCm">
            2005/06:T6
          </p>
          <pb facs="riksdagen-motions-pdf/data/200506/mot_200506_T_6/mot_200506_T_6-0004.pdf"/>
          <p xml:id="i-Hm2LveUgoRs63EjTwAyEpD">
            2005/06:T6
          </p>
          <p xml:id="i-YJqXqe5zt2V41XW2TDZ8Dx">
            gångbar. De politiska styrmedlen för att motverka transporternas
            klimatpåverkan i största möjliga utsträckning ska utformas så
            att nationella särlösningar undviks. Som redogjorts för i motionens
            tidigare avsnitt, har föreliggande proposition inte denna öppna
            och långsiktiga inriktning. Kristdemokraterna föreslår därför
            att riksdagen tillkännager för regeringen att de politiska styrmedlen
            ska utformas för att skapa goda förutsättningar för att utveckla
            en mångfald av alternativ till fossila bränslen.
          </p>
          <p xml:id="i-FEBfbKoa26pMde5NGRzD6A">
            4.1 - Mål kopplade till styrmedel — handel med utsläppsrätter
          </p>
          <p xml:id="i-YBwXcq1Qh9pzVpjhPdXZxm">
            I propositionen föreslås ett vägledande mål som innebär att biodrivmedel
            och andra förnybara drivmedel från och med år 2010 ska utgöra
            minst 5,75 procent av bensin- och dieselanvändningen, beräknat
            på energiinnehåll. Kristdemokraterna har inga invändningar mot
            att riksdagen beslutar om detta mål, som år 2003 formulerades
            i ett EG-direktiv. Det väsentliga är dock att målet inte blir
            hängande fritt utan direkta kopplingar till politiska styrmedel.
            Den svenska klimatpolitiken under den socialdemokratiska regeringen
            är ett alltför tydligt exempel på hur formulerandet av politiska
            mål kan misslyckas när åtgärderna är huvudsakligen symboliska.
            De uppställda svenska nationella målen för transporternas koldioxidutsläpp
            har inte åtföljts av verkningsfulla åtgärder och därför befunnits
            omöjliga att uppnå. Riksdagen fastställde 1998 regeringens förslag
            till etappmål för transportsektorns koldioxidutsläpp som innebär
            att dessa år 2010 ska ligga på samma nivå som 1990. År 2002 konstaterades
            dock att utsläppen från vägtrafiken sedan 1990 ökat med 9 procent
            och att de fortsätter öka. Detta föranledde regeringen att ge
            Statens institut för kommunikationsanalys (Sika) i uppdrag att
            se över och lämna förslag på uppdaterade etappmål för transporternas
            utsläpp. Sika föreslog då att utsläppen av klimatpåverkande gaser
            från transportsektorn år 2010 ska vara högst tio procent högre
            än år 1990. Denna revidering är ett tydligt tecken på den förda
            politikens misslyckande. Mål har uppställts utan att beredskap
            eller vilja funnits att genomföra sådana åtgärder som leder till
            målens uppfyllelse. Den socialdemokratiska regeringen har, på
            detta område liksom på så många andra, använt mål istället för
            åtgärder för att uppvisa handlingskraft. Förutsättningar ska skapas
            för utvecklandet av de långsiktigt mest effektiva och hållbara
            transport- och bränslealternativen. Dagens kunskap är begränsad
            om vilket eller vilka bränslen som kommer att driva framtidens
            transporter. Därför krävs en öppen attityd. Alltför styrande kortsiktiga
            målsättningar kan hindra utvecklingen av de långsiktigt bästa
            alternativen. De politiska medel, som behövs för att styra utvecklingen,
            ska utformas så att nationella lösningar och låsningar undviks.
            Eftersom fordonstillverkningen sker på en global marknad bör också
            de politiska styrmedlen användas på en så ”hög” nivå som möjligt,
            vilket idag i många fall är liktydigt med EU.
          </p>
          <pb facs="riksdagen-motions-pdf/data/200506/mot_200506_T_6/mot_200506_T_6-0005.pdf"/>
          <p xml:id="i-XLP3D1ty6bYPGC9bNceuXT">
            Transportsektorns utsläpp behöver sättas i ett tydligare europeiskt
            sammanhang och målen närmare knytas till de politiska styrmedlen.
            Det centrala instrumentet i denna politik bör vara systemet för
            handel med utsläppsrätter för växthusgaser. Transporternas utsläpp
            bör så snart som möjligt bli en del i det, inledningsvis europeiska,
            system som för industrins CO&gt;-utsläpp införts under år 2005.
          </p>
          <p xml:id="i-NR6ttR2NqEgSk23LQUEUCh">
            4.2. Ökad låginblandning
          </p>
          <p xml:id="i-DrgztyLh3JxGSHPct9uRJg">
            Ett snabbt och enkelt sätt att öka andelen biobränslen är att
            öka andelen åginblanding i vanlig bensin. Enligt EU:s bränsledirektiv
            (98/70/EG) är den maximalt tillåtna mängden etanol som får blandas
            in i bensinen satt till 5 procent. Tekniskt sett finns det dock
            inga hinder att öka andelen åginblandad etanol, vilket också sker
            i bland annat USA. Sveriges regering måste aktivt och målmedvetet
            driva frågan att EU ska tillåta en inblandning av upp till 10
            procent etanol i bensin. Även när det gäller diesel finns det
            möjlighet att låginblanda bränsle från örnybara råvaror. Det förekommer
            redan inblandning av upp till 2 procent RME (rapsolja) i viss
            disel, men det finns goda tekniska möjligheter att blanda in upp
            till 5 procent. EU:s regelverk tillåter 5 procents inblandning
            av biodrivmedel i dieselolja, men de svenska klassningskriterierna
            för diesel innebär att detta inte är möjligt. Vägverket har tagit
            fram ett underlag för miljöklassning och beskattning av diesel
            med inblandning av 5 procent fettsyrametylestrar (Fame). Vägverkets
            slutsats är att, baserat på det sammantagna resultatet av hälso-
            och miljöegenskaperna för inblandning av 5 procent Fame i diesel
            av miljöklass 1, en inblandning bör medges. Även av hållbarhets-
            och prestandasynpunkt bör inblandningen medges, menar Vägverket.
            Därför har Kristdemokraterna tidigare under hösten 2005 föreslagit
            att riksdagen ska begära att regeringen snarast lägger fram förslag
            på lagstiftning som möjliggör låginblandning med upp till 5 procent
            biodrivmedel i dieselolja.
          </p>
          <p xml:id="i-HxNzr3ZX3coDFsjBqwEd9R" type="date">
            Stockholm den 3 november 2005
          </p>
          <p xml:id="i-6XkkJBLXj27fHYvbijBUKZ">
            Johnny Gylling (kd)
          </p>
          <p xml:id="i-D7t3EW9jPimPSn31wrUrb4">
            Tuve Skånberg (kd) Lars Gustafsson (kd) Sven Gunnar Persson (kd)
            Ragnwi Marcelind (kd) Dan Kihlström (kd) Björn von der Esch (kd)
          </p>
          <p xml:id="i-JgGcJaUcPwE3yHeBfbSQNX">
            Annelie Enochson (kd)
          </p>
          <p xml:id="i-PWwN1t8mfmUBrc6FdKAv2z">
            2005/06:T6
          </p>
        </div>
      </div>
    </body>
  </text>
</TEI>
