<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00262">
  <teiHeader>
    <fileDesc>
      <titleStmt>
        <title>Vård för asylsökande</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v, c, kd, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vård för asylsökande</title>
          <idno type="rdwebb">GU02Sf262</idno>
          <rs type="number">Sf262</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf262/text</ref>
          <ref type="dokument_url_html">http://data.riksdagen.se/dokument/GU02Sf262</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf262</ref>
          <ref type="doc">http://data.riksdagen.se/fil/A31C25E9-ED2B-4B59-A61F-022B8470F4E7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Wy2PicSNE32mpPkdNvVhLm</idno>
            <name>Fredrick Federley</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WyLDV9rXHFXtmFj9G4nuh4" type="signed"/>
        <correspContext corresp="i-WyLDV9rXHFXtmFj9G4nuh4">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Wy2PicSNE32mpPkdNvVhLm"/>
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction xml:id="i-HzTTsfNvxEadC9xsZGQoGX" type="referral">
          <date when="2006-11-07"/>
        </correspAction>
        <correspAction xml:id="i-TgsLTXAbgUWcMgQFNEW6na" type="dismissal">
          <date when="2006-11-07"/>
        </correspAction>
        <correspAction xml:id="i-buPc9u8C4pQZNpHcc9sip" type="numbering">
          <date when="2006-11-02"/>
        </correspAction>
        <correspAction xml:id="i-NmSY4earEGCjU4zHFyKnJL" type="submission">
          <date when="2006-10-31"/>
        </correspAction>
        <correspAction xml:id="i-2mJh4VYZufVfYybky6Yo6J" type="transfer">
          <date when="2006-10-31"/>
        </correspAction>
        <correspAction xml:id="i-PkUKs2w3yiwuJp32wBcCHn" type="assigned"/>
        <correspContext corresp="i-PkUKs2w3yiwuJp32wBcCHn">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-J6HjHR5k8hcdYEqTqdAWk5">
            Förslag till riksdagsbeslut
          </head>
          <list style="ol">
            <item xml:id="i-5CBGYg6gceN6Yh7fxrzsE2">
              Riksdagen tillkännager för regeringen som sin mening vad i motionen
              anförs om att gömda flyktingar och asylsökande ska få tillgång
              till vård och mediciner på samma villkor som för svenska medborgare.
            </item>
            <item xml:id="i-LHrvYWXC9CiTdor3tC9xhg">
              Riksdagen tillkännager för regeringen som sin mening vad i motionen
              anförs om att administrativa hinder för gömda flyktingar att få
              vård undanröjs.
            </item>
            <item xml:id="i-4WY1zqP4xfggNBh1xKR68g">
              Riksdagen tillkännager för regeringen som sin mening vad i motionen
              anförs om att andra exkluderade samhällsgrupper som inte ingår
              i gruppen gömda flyktingar ges tillgång till subventionerad vård
              och mediciner.
            </item>
          </list>
        </div>
        <div type="motContent">
          <head xml:id="i-W7jVwENE8zSgnSc6qzxkX4" type="h1">
            Vård för asylsökande
          </head>
          <head xml:id="i-Y6jcHzSa3QLAaQ7p3RUWc" type="h1">
            Tillgång till vård för gömda flyktingar och asylsökande
          </head>
          <p xml:id="i-YYXAkci6kRRsoK32nRMM7g">
            Gömda flyktingars tillgång till vård är mycket begränsad. Detta
            leder ofta till onödigt lidande, skador och men. I vissa fall
            försätts personer i livshotande tillstånd eftersom regelverket
            inte möjliggör tidigare behandling.
          </p>
          <p xml:id="i-KvoJrttCxVqzu9k64PpbxQ">
            Enligt en studie av organisationen Läkare utan gränser anser
            en majoritet av 96 tillfrågade patienter att både deras fysiska
            och psykiska hälsa har försämrats eller kraftigt försämrats under
            tiden som gömd. Flera läkare med stor erfarenhet av vård åt gömda
            flyktingar menar att många patienter fått permanenta skador eller
            men under tiden som gömd på grund av att de inte haft tillgång
            till vård.
          </p>
          <p xml:id="i-B7kA5znk7rRJJ9HAiKvwfy">
            Utrikesdepartementets promemoria Hälso- och sjukvård samt tandvård
            för asylsökande m.fl. exkluderar gruppen gömda vuxna, vilket innebär
            att denna grupp även i framtiden enbart skulle erbjudas akutvård
            enligt 4 § hälso- och sjukvårdslagen. I promemorian talas det
            vidare om att landstingen inte är skyldiga att erbjuda kostnadsfri
            vård eller vård till lågt pris. Detta medför en särbehandling
            av vissa patientgrupper och skulle befästa Sveriges ställning
            som en av de mest restriktiva länderna i EU vad gäller tillgång
            till vård för odokumenterade personer. Sverige är för övrigt ett
            av få länder där man tar betalt för akutsjukvård. I flera andra
            länder med en betydligt högre andel odokumenterade personer (t.ex.
            Italien, Spanien, Frankrike och Belgien) är tillgången till vård
            mycket bättre och i princip fri.
          </p>
          <p xml:id="i-PRu9sMYLf2mybDgX9xTRfW">
            Kostnaden för vuxna gömda blir exempelvis följande:
          </p>
          <table>
            <row xml:id="i-Xjr3bANx1EahyYCtEn9Mvv">
              <cell>
                Ett akutbesök
              </cell>
              <cell>
                2 000 kr
              </cell>
            </row>
            <row xml:id="i-QEfQbBF9Q9yGHm75sXa2Cv">
              <cell>
                Föda barn på sjukhus
              </cell>
              <cell>
                25 000 kr
              </cell>
            </row>
            <row xml:id="i-XioBEzqwpLZg6eyHzBM3RW">
              <cell>
                Månadskostnad för insulin för diabetiker
              </cell>
              <cell>
                ca 1 100 kr
              </cell>
            </row>
          </table>
          <p xml:id="i-JAyTwZuy9BrCwrjvgCotrX">
            Det diskuterade förslaget är oförenligt med den medicinska etiken
            och läkaryrkets värde­grund eftersom det exkluderar vissa delar
            av befolkningen och inte utgår från behandling efter medicinska
            behov på lika villkor utifrån vetenskap och beprövad erfarenhet.
            Ett sådant regelverk kommer t.ex. innebära att en läkare som behandlar
            en gömd patient för diabetes, vilket alltså inte anses ingå i
            begreppet omedelbar vård, begår s.k. trolöshet mot huvudman, trots
            att det inte kan finnas någon läkare som från ett medicinskt perspektiv
            skulle drömma om att inte behandla diabetes. Obehandlad diabetes
            ger nämligen kroniska skador och kan till slut vara dödlig. Regelverket
            medför också att gömda vuxna inte får tillgång till primärvård,
            att gravida inte får tillgång till mödravård och att livsnödvändiga
            mediciner förblir helt osubventionerade .
          </p>
          <p xml:id="i-5mL6wU1DiKC5dGSYNWc7W5">
            Förslaget kommer även i fortsättningen att begränsa vården för
            asylsökande. Den vård som kommer att ges är omedelbar vård, vård
            som inte kan anstå, mödrahälsovård, preventivmedelsrådgivning
            samt vård vid abort. Att använda begreppet vård som inte kan anstå
            för vissa grupper innebär att man frångår de grundläggande principerna
            inom vården och varken utgår från vetenskap eller patientens bästa.
            Det innebär också en godtycklighet i behandlingen eftersom en
            definition av ett sådant begrepp är näst intill omöjlig. Gömda
            flyktingar och asylsökande bör få tillgång till vård och mediciner
            på samma villkor som för svenska medborgare. Detta bör riksdagen
            som sin mening ge regeringen till känna.
          </p>
          <head xml:id="i-K7kfkWtM57jcSZhbHuJ8QY" type="h1">
            Administrativa hinder
          </head>
          <p xml:id="i-L8w5SD6QqEcipuuq1dMW6w">
            Ett annat mycket stort hinder för gömda att få tillgång till
            vård är deras egen rädsla att bli anmälda till någon myndighet.
            Enligt Läkare utan gränser anser en majoritet av de 96 tillfrågade
            patienterna att det är stor eller mycket stor risk att bli anmäld
            till myndigheter vid ett sjukhusbesök en uppfattning som är kraftigt
            överdriven men inte helt osann. På grund av att det är svårt att
            registrera gömda patienter och att hela betalningsansvaret ligger
            på patienten själv är första bemötandet i receptionen ofta en
            skräckfylld upplevelse för den vårdsökande. Det är inte ovanligt
            att receptionisten börjar ringa samtal eller frågar ut den vårdsökande,
            något som enligt Läkare utan gränser resulterar i att många gömda
            väntar in i det sista med att söka vård eller i andra fall lämnar
            sjukhuset innan de blivit bedömda av en läkare.
          </p>
          <p xml:id="i-WadJu7S6SiRmqfmFyYNgt8">
            Effekterna av att en del av befolkningen i princip står utanför
            den offentliga vården och så uppenbart särbehandlas diskuteras
            över huvud taget inte i det nya lagförslaget. Varken ur ett vårdetiskt
            perspektiv eller ur ett folkhälsoperspektiv är ett sådant utanförskap
            försvarbart. De administrativa hinder som finns för gömda flyktingar
            att få vård bör undanröjas. Detta bör riksdagen som sin mening
            ge regeringen till känna.
          </p>
          <head xml:id="i-4E3qg5Ws7x6wTpmJCYs5h9" type="h1">
            Andra grupper som står utanför vården
          </head>
          <p xml:id="i-UeH3QF9t1wGpMHKAn945fM">
            Flera andra sårbara grupper än gömda flyktingar står utanför
            den offentliga vården. Exempel på sådana grupper är papperslösa
            migranter som inte sökt asyl, personer som anser sig ha flyktingskäl
            men som ej söker asyl samt kvinnor som är offer för trafficking.
            Enligt Läkare utan gränser händer det att personer från dessa
            grupper nekas vård med hänvisning till gällande regelverk, även
            då det är uppenbart att personen några veckor eller månader senare
            med största sannolikhet kommer att hamna på någon akutvårdsmottagning
            i ett livshotande tillstånd. Dessa grupper borde ha tillgång till
            subventionerad vård och mediciner. Detta bör riksdagen som sin
            mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-4XnLYiKGRw56pmtGmQBvVD" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-DPsF4FQDztnxRBkRt9U1ND" who="i-Wy2PicSNE32mpPkdNvVhLm">
              Fredrick Federley (c)
            </item>
            <item xml:id="i-F4iUqc3cA9NBbG6sbSSdXx" who="i-43NmWWYd8vEgZrkoXWWCXx">
              Rosita Runegrund (kd)
            </item>
            <item xml:id="i-EMjddsn85m5zooLP462HP3" who="i-34FRvyXQKUigF3Qr9AwKJe">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
