<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02943">
  <teiHeader>
    <fileDesc>
      <titleStmt>
        <title>Regional utveckling och utjämning (prop. 1984/85:115)</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regional utveckling och utjämning (prop. 1984/85:115)</title>
          <idno type="rdwebb">G8022943</idno>
          <rs type="number">2943</rs>
          <ref type="dokument_url_text">http://data.riksdagen.se/dokument/G8022943/text</ref>
          <ref type="dokument_url_html">http://data.riksdagen.se/dokument/G8022943</ref>
          <ref type="dokumentstatus_url_xml">http://data.riksdagen.se/dokumentstatus/G8022943</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3qHKbpuhh2GVW4tDPpQzZK" type="signed"/>
        <correspContext corresp="i-3qHKbpuhh2GVW4tDPpQzZK">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2943/mot_198485__2943-001.pdf"/>
      <fw xml:id="i-3GhfqfKWAWoUs8q9HCsAzW">
        Motion 1984/85:2943
      </fw>
      <div xml:id="i-GXVj8n6bScKA4TT6Ai6Dfx" type="motHeader">
        <div xml:id="i-5h9D1uR33qobmU7gcWGE9A" type="motTitle"/>
        <div xml:id="i-DerBvuKCYBSGofHfvE8gma" type="motSubmissionInfo"/>
      </div>
      <div xml:id="i-SgMUfwE9EbMaFX7aKoHS95" type="motBody">
        <div xml:id="i-RseMvWe7mem582ZabNHfk2">
          <p xml:id="i-CxfLRzkB3tN5hKTNJ4n2Ls">
            12
          </p>
          <p xml:id="i-8XyqmpqqvDFpDhQG5LL4VG">
            Lars Werner m. fl. Regional utveckling och utjämning (prop. 1984/85:115)
          </p>
          <p xml:id="i-WWwVpTSKkL2PL2SnMVGjTw">
            Regeringens regionalpolitiska proposition sammanfaller med ett
            20- årsjubileum — den 1 juli 1965 trädde det första beslutet om
            en samlad lokaliserings- och regionalpolitik i kraft. I detta
            läge kan det vara skäl att diskutera regionalpolitiken i ett något
            bredare perspektiv än vanligt och att både summera erfarenheterna
            och klarlägga de nya villkor regionalpolitiken nu har att möta.
          </p>
          <p xml:id="i-AXZTddn3hpTsLpZdo2DFiA">
            Grundläggande utgångspunkter
          </p>
          <p xml:id="i-YMzr6cf2pBQztai1yVa5va">
            Regionalpolitikens syfte är att motverka sådana tendenser och
            olikheter, vilka ersätter delar av ett nationellt territorium
            i förhållande till andra. En politik, som effektivt skall tjäna
            ett sådant syfte, måste givetvis ta sin utgångspunkt i de djupare
            samhälleliga orsakerna till regional eftersatthet. Forskning och
            praktisk erfarenhet pekar klart på att regionala klyftor och obalanser
            har vissa grundläggande och allmängiltiga förklaringar. Fenome-
            net med regionala obalanser går igen i så många sammanhang och
            dimensio- ner, att en sådan djupare gemensam orsak redan härigenom
            är sannolik. Det finns sålunda gemensamma nämnare mellan Norrland,
            Syditalien, Wales och Aragonien. Eftersläpande eller depressiva
            regioner förekommer i mycket olika varianter. Det kan vara utpräglade
            glesbygdsområden eller råvarupro- ducerande områden med ensidig
            ekonomi. Men det kan också vara gamla industridistrikt eller sönderfallande
            storstäder. Fenomenet har klara paral- leller också i världsmåttstock.
            Allt detta visar, att man har att göra med förhållanden, som går
            tillbaka på gemensamma institutionella orsaker. Avvikelserna ingår
            i ett system. Systemets utveckling i sig producerar motsättningarna
            och obalanserna. Sedan länge är klarlagt, att de allmänna ekonomiska
            kriserna inte beror på tillfälligheter, politiska ingripanden
            eller extern påverkan. De är följder av det ekonomiska systemets
            egna mekanismer och rörelsemönster. Denna aspekt på det kapitalistiska
            systemets inre natur har studerats av en lång rad internationellt
            erkända samhällsforskare med ofta skilda politiska värdering-
            ar. Gemensamt för dem är, att de förkastar den klassiska tesen,
            att systemet har någon inneboende strävan efter jämvikt. Ansatsen
            att se utvecklingen som en process av motsättningar finns redan
            hos Marx, men återkommer även hos en utpräglat borgerlig teoretiker
            som Schumpeter. Gunnar Myrdal är den som i sen tid kanske mest
            konsekvent hävdat, att systemet aldrig strävar mot jämvikt utan
            tvärtom ger upphov till kontinuerliga rörelser bort
          </p>
          <pb facs="riksdagen-motions-pdf/data/198485/mot_198485__2943/mot_198485__2943-002.pdf"/>
          <fw xml:id="i-MhbdtWKgNWVFix7iyuUrGB">
            Mot. 1984/85:2943 13
          </fw>
          <p xml:id="i-MSG6QvpTLmHE4Hdh1HcuFK">
            från jämvikten. Myrdal hävdar dessutom, att dessa rörelser tenderar
            att bli självförstärkande. Regionala obalanser är det geografiska
            uttrycket för dessa motsättningar och tendenser inom det kapitalistiska
            systemet. Det leder därför fel, att ge regionala obalanser ytliga
            förklaringar som t. ex. dåligt företagsklimat, bristande företagaranda,
            högre produktionskost- nader eller långa avstånd. Enskilda företagares
            reaktionsmönster är snarare följder än orsaker till regional svaghet.
            Produktionskostnader är inte givna vare sig geografiskt eller
            i tiden. Avstånd mellan regioner har i moderna industriella ekonomier
            numera knappast någon självständig betydelse. Depressiva och eftersatta
            regioner har för övrigt ofta en belägenhet, som helt utesluter
            förklaringar av de båda senare typerna. De komparativa kostnader-
            nas teori får också betraktas som en vetenskapligt övergiven teori,
            då det gäller att förklara den allmänna ekonomiska utvecklingen
            för olika geografis- ka regioner.
          </p>
          <p xml:id="i-F9pZMrgpAa3KP49VHF1mK3">
            Mekanismer bakom regionala kriser
          </p>
          <p xml:id="i-PpC1V3YJxiRNeZju7bcdNH">
            De mekanismer som vållar eftersatthet hos vissa regioner består
            av flera delar, vilka stärker varandra då de uppträder gemensamt.
            Tendensen till koncentration av kapital och verksamhetsenheter
            medför redan i sig själv en ojämn regional fördelning. Det uppstår
            automatiskt tomrum utanför koncentrationscentra. Marknadsförhållanden,
            riskminime- ring, strävan efter skalfördelar och intensivt utnyttjande
            av resurser driver på den regionala koncentrationen i en självförstärkande
            process. Redan högt utvecklade och mångsidiga regioner får merparten
            av den allmänna tillväxten och av de nya företeelserna inom teknologi
            och produktion. Skillnaderna visar sig sedan också i infrastrukturen
            och i demografiska förhållanden. Utvecklingens drivkrafter kan
            lätt leda till en koncentration och ansamling som går utöver vad
            som samhällsekonomiskt är försvarligt. De sålunda eftersläpande
            regionerna hamnar i en utpräglad satellitställ- ning. De blir
            leverantörer av råvaror, halvfabrikat och arbetskraft. De blir
            beroende av andra regioner i fråga om industri- och produktionsvaror.
            Deras industrisektor är styrd eller avhängig av metropoler i andra
            regioner, och de får senare än andra del av nya impulser. Deras
            sämre läge visar sig därutöver i allmänt sämre villkor i många
            kvalitativa, sociala hänseenden. Processen är inte jämn och enhetlig.
            Det förekommer olika motverkande faktorer. En råvaruboom kan utlösa
            ekonomisk och befolkningsmässig expansion under en period även
            i en eftersläpande region. Lägre löner och arbetslöshet kan temporärt
            locka vissa investeringar. Nettoeffekten är emellertid oftast
            en fördjupning av den regionala ekonomins ensidiga och beroende
            karaktär. Den genomsnittliga tendensen rubbas på sikt inte. Som
            redan antytts, kan depressiva regionala tillstånd av mer kronisk
            natur uppträda i regioner av olika karaktär. Det kan röra sig
            om områden, som
          </p>
          <pb facs="riksdagen-motions-pdf/data/198485/mot_198485__2943/mot_198485__2943-003.pdf"/>
          <fw xml:id="i-ALDU8KRW9uq9HjBtU3RXX">
            Mot. 1984/85:2943 14
          </fw>
          <p xml:id="i-U7LvEdin5kbtSzzCc37iMm">
            lider av en gammal eftersläpning i den allmänna industrialiseringen.
            Det kan vara fråga om regioner med en ”halvkolonial” ekonomi,
            byggd på ett ensidigt och oproportionerligt beroende av vissa
            basvaror. En speciell nyare variant härav är den typ av krisfenomen,
            som utvecklas i t. ex. Bergslagens järn- och ståldistrikt. Men
            även i storstadsområden har eftersatthet börjat uppträda. Företeelsen
            har varit känd utanför Sverige, men har först efter 1970 uppträtt
            här. Svårigheterna i framför allt Malmöområdet kan sålunda inte
            förklaras med strukturella orsaker. Till varvs- och tekobranschens
            tillbakagång kom en allmän stagnation, som drabbar hela det ekonomiska
            fältet. Nästan varje industribransch har minskat antalet arbetande
            och expansion i s.k. framtidsbranscher uteblir. Detta inträffar
            trots en väl utbyggd infrastruktur och trots en mångsidig och
            förut mycket starkt expansiv ekonomi. Det är en ny påminnelse
            om att vare sig kostnadsstruktur eller branschstruktur räcker
            som orsaksförklaring till kroniskt depressiva regionala tillstånd.
          </p>
          <p xml:id="i-4EG8moyfCetoLhPk3mK8Pj">
            Regionalpolitikens verkan
          </p>
          <p xml:id="i-9Yo3DM8BWb3p8NsLZ315US">
            Frågan uppstår givetvis i vad mån svensk regionalpolitik, sådan
            den utvecklats efter 1964 års beslut, varit i stånd att upphäva
            eller åtminstone motverka de inneboende tendenser, som leder till
            regional eftersatthet och regionala obalanser. Av begripliga skäl
            har utvecklingen tolkats utifrån olika partiers regionalpolitiska
            syn. Regionalpolitiken inleddes ursprungligen i ett läge, då skogslänen
            hade stor befolkningsutflyttning, och utvecklingen tolkades därför
            utifrån befolkningspolitiska fakta. När ur- och omflyttningen
            i landet allmänt starkt dämpades under 1970-talet, tolkade t.
            ex. socialdemo- kraterna och centern detta olika. Socialdemokrater
            tog det till intäkt för att den förda regionalpolitiken haft framgång,
            medan centerpartister såg det som bevis för det riktiga i den
            decentralistiska förskjutning av politiken som de ansåg sig ha
            pressat fram under årens lopp. Enligt vår mening är ingen av dessa
            tolkningar riktig. Bakom den dämpade omflyttningen ligger ingen
            regionalpolitik, ty arbetslöshet och undersyssel- sättning har
            sedan slutet av 1960-talet och fram till nu kraftigt skärpts i
            landets alla regioner. Situationen är snarare uttryck för att
            den stigande arbetslösheten och svårigheterna i norr tvingat de
            drabbade att stanna kvar. Det fanns allt mindre utrymme för deras
            eventuella flyttning söderut. I detta ligger även en kritik mot
            att tolka regionalpolitiska sammanhang i befolk- ningspolitiska
            termer. Det bör snarare ske i termer av sysselsättningsgrad samt
            i den regionala ekonomins och samhällsbildningens kvalitativa
            styrka och egenskaper. Emellertid kvarstår frågan om regionalpolitikens
            verkan. Det lämpligaste sättet att få en uppfattning härom är
            rimligen att sätta dess proportioner — sådana de nu över huvud
            låter sig mätas — i relation till styrkan i de allmänna processer,
            som vållar regionala obalanser. Med utgångspunkt i kända och någorlunda
            mätbara fakta tycks man kunna fastslå följande:
          </p>
          <pb facs="riksdagen-motions-pdf/data/198485/mot_198485__2943/mot_198485__2943-004.pdf"/>
          <fw xml:id="i-J5C5on87ej2TKWdq8aQrrG">
            Mot. 1984/85:2943 15
          </fw>
          <p xml:id="i-ASZc2YUazSM2tjUDXik6T9">
            De regionalpolitiska stöden har endast till en mindre del kunnat
            neutralise- ra den allmänna utvecklingstendensens verkningar.
            De tycks ha haft den verkan, som de i 1964 års beslut förutsattes
            ha — att mildra utvecklingen och låta den ske något mer stegvis.
            De har ingalunda varit verkningslösa, men de har heller inte stått
            i proportion till de regionala problemens omfattning. Utflyttningen
            av centrala administrativa enheter har haft en begränsad direkt
            verkan sysselsättningsmässigt. Den har emellertid haft en obestridlig
            effekt i mer kvalitativt hänseende. Annorlunda förhåller det sig
            med en annan faktor, som formellt sett inte ingår i regionalpolitiken
            — den allmänna utbyggnaden de senaste 20 åren inom den offentliga
            sektorn i stort. Denna utbyggnad har med avseende på arbetsmarknadseffekter
            vida överträffat den egentliga regionalpolitiken. Den har kraftigt
            förbättrat infrastrukturen i skogslänen och uppenbarligen skapat
            ett större mått av nationell integration inom viktiga områden.
            Vissa sidor av den samhälleliga utbyggnaden har haft en direkt
            regionalpolitisk syftning — så t. ex. högskolesektorn. Totalt
            sett har dessa tre huvudfaktorer fått den effekten, att de regionala
            klyftorna åtminstone inte ökat, vad gäller den allmänna situationen
            på sysselsättningens område. De har dock inte kunnat förhindra,
            att även skogslänens allmänna situation på detta område starkt
            försämrats. Om å andra sidan den starka allmänna utbyggnaden av
            samhällssektorn inte skett, skulle med all säkerhet svårartade
            försämringar i skogslänens relativa situation ha inträtt och den
            regionala obalansen kraftigt ökat. Man kan slutligen tillägga:
            kostnaderna för den egentliga regionalpolitiken har varit mycket
            måttliga och näppeligen orimliga i förhållande till resulta- ten.
            Vad som här kan konstateras leder i sin tur till ett antal intressanta
            slutsatser: För att kunna upphäva regionala obalanser fordras
            i de eftersatta regionerna, att man sätter in stora block av investeringar
            och andra insatser, vilka är samordnade och består av såväl produktions-
            som infrastrukturella delar. Dessa blockinsatser måste vara av
            en storlek och en inriktning som kan förändra den eftersatta regionens
            situation i stort och föra bort från strukturer, vilka håller
            kvar eftersattheten. Regionalpolitiska stödåtgärder, som bygger
            på erbjudanden om fördelar, vilkas antagande ytterst beror på
            företagens eget initiativ, kan aldrig ge någon grundläggande förändring
            i en eftersatt regions läge. Sådana åtgärder har en tendens att
            försvagas under perioder, då behovet av insatser stiger. Detta
            innebär dock inte att man bör underskatta den partiella betydelse
            de kan ha. Generella stimulanser i form av lättnader i skatter
            eller socialavgifter saknar alla förutsättningar att förändra
            en regional problemsituation. Om de ges som allmän stimulans över
            hela landet riskerar de närmast att förstora de regionala klyftorna.
            Kostnaderna för det allmänna vid sådana generella
          </p>
          <pb facs="riksdagen-motions-pdf/data/198485/mot_198485__2943/mot_198485__2943-005.pdf"/>
          <fw xml:id="i-7AAbUhxQauRrt6feMDMyfR">
            Mot. 1984/85:2943 16
          </fw>
          <p xml:id="i-QPtt7u8pRCmBka7vqmFCg">
            lättnader har endast ett ytterst slumpartat och oförutsebart
            samband med resultaten. De torde därför vara olämpliga som regionalpolitiska
            medel.
          </p>
          <p xml:id="i-9hCztXPqha9MrGcrsZ8iy1">
            Regionalpolitikens nya läge
          </p>
          <p xml:id="i-SunQjd326x72b9GZjRPvjg">
            Vi kan nu beskriva läget för regionalpolitiken i framtiden på
            följande sätt: 1. För att bekämpa regionala obalanser kommer att
            krävas ökade och inte minskade resurser. 2. De regionala kriserna
            har sammanvävts med den allmännna krisen och därmed blivit ett
            större problem. 3. Regionala problem av för Sverige ny typ kan
            väntas uppträda utanför stödområdet. 4. Den nya, starkt arbetsbesparande
            tekniken kommer — så som den nu utvecklas — snarast att skärpa
            motsättningarna mellan ekonomiska metropol- resp. satellitområden
            och därmed totalt verka till de utsatta regionernas nackdel. 5.
            Den utbyggnad av den offentliga sektorn, som varit så betydelsefull
            för problemregionerna, har stagnerat. 6. Regionalpolitiken i egentlig
            mening är under stark press av budgetpolitis- ka skäl. 7. Läget
            hotar framkalla skärpta motsättningar mellan norr och söder —
            en konflikt som norra Sverige i längden riskerar förlora på grund
            av sin gradvisa försvagade politiska och parlamentariska position.
            Vi ser alltså, hur hela den framväxande samhälleliga situationen
            hotar försätta regionalpolitiken i ett allvarligt dilemma. Ett
            lösande av detta dilemma är knappast möjligt, med mindre än att
            man i betydande omfattning söker infoga sådana resurser i regionalpolitiken,
            vilka inte går över den statliga budgeten. Det kan ske på två
            olika, kombinerbara vägar. 1. Medel från den alltmer omfattande
            samhälleliga kapitalbildningen — senast i form av löntagarfonderna
            — måste användas för sådana utveck- lingsinsatser, vilka kan ges
            även regionalpolitisk effekt. Detta torde också var enda sättet
            att ge insatserna den karaktär av större ekonomiska block, som
            är stark nog att lyfta problemregionerna till en ny kvalitativ
            nivå. 2. Behoven inom den offentliga sektorn — enkannerligen den
            kommunala — måste prioriteras upp i förhållande till nu. Denna
            sektor har kvantitativt och kvalitativt så stor betydelse för
            de regionala problemens lösning, att dess medverkan i den regionala
            utvecklingens förändring måste säkras. Detta innebär en viss förskjutning
            mellan exportens och den inhemska konsumtionens roll, mellan yttre
            och inre marknadstillväxt.
          </p>
          <p xml:id="i-WMFSr79Py25iKZ2ZbeBnF3">
            Vpk:s synpunkter och förslag
          </p>
          <p xml:id="i-U5avY2qk58NHa8ytNjSYUS">
            Sett i stort innebär regeringspropositionen en fortsättning av
            regionalpoli- tiken efter tidigare linjer. Med givna budgetpolitiska
            förutsättningar har man
          </p>
          <pb facs="riksdagen-motions-pdf/data/198485/mot_198485__2943/mot_198485__2943-006.pdf"/>
          <fw xml:id="i-QEjEZPzzGvHKsWZoGrduKy">
            Mot. 1984/85:2943 1
          </fw>
          <p xml:id="i-2dsxWLJpSPRT5U4TEwfM8Q">
            hävdat anslagsramarna relativt väl. Vi noterar dessutom med tillfredsställel-
            se, att regeringen inte frestats att använda nedsatta socialavgifter
            som en allmän stimulansmetod. På just detta avsnitt föreslår vi
            en omfördelning av resurser i förhållande till propositionen.
            Enligt vår mening bör man avskaffa även den nu tillämpade nedsättningen
            av socialavgifter i vissa Norrbottenskommuner. Nedsättningen drar
            avsevärda kostnader utan att ge något verkligt utbyte åt Norrbotten.
            De 370 miljoner av statsmedel, som här kan frigöras, föreslår
            vi i stället fördelade med 200 miljoner för industriutveckling
            i malmfältsområdet och med 170 miljoner för höjning av det samlade
            länsanslaget. På så sätt ökar effekten såväl för Norrbotten som
            för skogslänen i allmänhet.
          </p>
          <p xml:id="i-4kvxtC3aKeB5xDDQ2PtxXW">
            Ett långsiktigt grepp
          </p>
          <p xml:id="i-AyHMbUeLmwFHkVZuGfyvY">
            Vpk:s avgörande kritiska synpunkter rör alltså inte de nu aktuella
            budgetramarna utan regionalpolitiken sedd i ett längre och bredare
            per- spektiv. Som vi förut framhållit, är en fördjupning och spridning
            av de regionala problemen att vänta. Samtidigt sker en åtstramning
            i statsbudgeten och samhällssektorn. De krafter som verkar utjämnande
            och utvecklande riskerar alltså att bli för svaga för att effektivt
            motverka regionala kriser och strukturella problem. En politik,
            vars tyngdpunkt ligger i att söka locka enskilda företagare och
            enstaka företag att lokalisera i områden, som de i grund betraktar
            med skepsis, löser inte de regionala problemen. Vad som fordras
            är ett samlat grepp- en mobilisering av en bred potential, som
            möjliggör både kvantitativt stora insatser och en allsidig regional
            samhällsutveckling. Till denna potenti- al hör såväl de nuvarande
            regionalpolitiska insatserna som löntagarfonderna, de samhällsägda
            företagen och verken samt länens och kommunernas verksamheter.
            Underlag och organisatoriska förutsättningar för en sådan medveten
            samordning existerar redan. I länsplanering och länsprogram, i
            kommunala utvecklingsunderlag och planer, finns redan den konkreta
            problematiken belyst och lämpliga åtgärder utredda. Vad som återstår
            är att samordna och verkställa insatser, vilka tillsammans är
            starka nog att ändra strukturen och utvecklingsriktningen region
            för region. Kring sådana program kan sedan lokala och privata
            insatser gruppera sig.
          </p>
          <p xml:id="i-Y4YYhXo9cdXLn7YShv37sH">
            Löntagarfondernas roll
          </p>
          <p xml:id="i-AvsJq72vYjZHcQyE8zdPZM">
            Är möjligheterna via statsbudgeten begränsade, erbjuder sig en
            därav oberoende resurs: löntagarfonderna. Det är en både logisk
            och demokratiskt tilltalande linje, att fonderna medvetet engageras
            i de regionala ekono-
          </p>
          <pb facs="riksdagen-motions-pdf/data/198485/mot_198485__2943/mot_198485__2943-007.pdf"/>
          <fw xml:id="i-KFAzrNiA7r2mFKRgDiLAr5">
            Mot. 1984/85:2943 18
          </fw>
          <p xml:id="i-JvooAapy1uwTcH8899WBiW">
            miernas uppbyggnad och omformning. Detta är också ett sätt att
            ge fonderna en förankring i opinionen, som de svårligen kan få,
            om de enbart utvecklas till ett slags helt i sig själva slutna
            och apolitiska placeringsinstitut. Fonderna kan göra avgörande
            insatser för uppbyggnaden av nya och mindre ensidiga näringsstrukturer
            i länen. Fondernas engagemang kan också bidra till att minska
            det beroende av de stora privatföretagen och av ekonomiska maktcentra
            utanför de egna regionerna, som utgör en traditionell belastning
            i skogslänens situation.
          </p>
          <p xml:id="i-3TXoXLCxfn2znXuNLdbwYP">
            Samhällssektorns roll
          </p>
          <p xml:id="i-WhKdJRZC6mXkYrmyJkqRM5">
            Samhällssektorn har en mycket tungt vägande roll i skogslänens
            utveck- ling, i lika mån för att skapa arbete som för att kvalitativt
            — infrastrukturellt — skapa en allsidig ekonomisk och social miljö.
            Denna betydelse kan väntas öka i och med att en försvagning av
            konjunkturen inträffar. Att angripa de regionala problemen förutsätter
            vidgat utrymme för samhällssektorn. Detta nödvändiggör en viss
            förskjutning i den ekonomiska politikens inriktning, eftersom
            denna är knuten kring en åtstramning på den offentliga sidan med
            motivet att bl.a. öka exporten. Om balansen i utrikesaffärerna
            i högre grad än nu kunde försvaras med produktivitetshö- jande
            tekniska och organisatoriska åtgärder, skulle gynnsamma kostnadsre-
            lationer kunna upprätthållas utan att den offentliga sektorn hölls
            tillbaka så hårt som nu. De delvis mycket omfattande fördelar
            exportindustrin kunnat inkassera skulle därmed till viss del också
            kunna överföras till samhällssek- torn. Detta skulle — till skillnad
            från vad en ökad privatkonsumtion medför — ha en positiv verkan
            på utrikesbalansen. Samhälleliga investeringar och samhällelig
            konsumtion spelar därtill en viktig roll som marknad för annan
            regionalt orienterad produktion och serviceverksamhet. Ett vidgat
            utrymme för samhällssektorn är således en viktig form av allmänt
            verkande regional- politik, som överför resurser till de eftersatta
            regionerna utan särskilda administrativa styråtgärder.
          </p>
          <p xml:id="i-Pca5eGCjb3jhrvhAk8tQCZ">
            Speciella avsnitt av den offentliga sektorn
          </p>
          <p xml:id="i-VSs4YKruXTmS7m5kR24c2R">
            Särskilt framträdande regionalpolitisk betydelse har tre avsnitt
            inom samhällssektorn: utbildningen, transporterna och hälsovård-socialtjänst.
            De regionala högskolorna spelar en framträdande roll i den nationella
            integrationen, dvs. i upphävandet av regionala klyftor. De såväl
            tillför regionerna vetenskaplig och annan teoretisk kompetens
            som bildar ett oundgängligt inslag i det sociala livsmönstrets
            variation och möjligheter. Det är av central betydelse att landsortens
            högskolor kan bevara sina positioner gentemot de stora riksmetropolerna
            och att eventuellt nödvändiga nedskär- ningar inom enskilda linjer
            kompenseras med nya utbildningsavsnitt. På transportområdet framstår
            järnvägsväsendet som det utan jämförelse
          </p>
          <pb facs="riksdagen-motions-pdf/data/198485/mot_198485__2943/mot_198485__2943-008.pdf"/>
          <fw xml:id="i-KdpoaN3mVh8EVx8TDPafHQ">
            Mot. 1984/85:2943 19
          </fw>
          <p xml:id="i-GBPM9uJuPhThu3JudoLHo8">
            viktigaste och mest framtidsbetonade transportmedlet. De kortsiktiga
            bespa- ringskrav, som nu gör sig starkt gällande inom SJ, är därför
            både direkt och indirekt skadliga ur trafik- och regionalpolitisk
            synvinkel. Det är nödvändigt — och för skogslänen i särskild grad
            — att komma ifrån den snäva och alltför sektoriellt orienterade
            typ av lönsamhetssyn, som i dag hämmar järnvägens utveckling.
            Transporter bör ses ur ett externekonomiskt perspektiv — ett högklassigt
            och lättillgängligt järnvägssystem utgör därför en tillgång för
            hela ekonomin. Hälsovård och socialtjänst är tungt vägande inslag
            i den totala samhällsmil- jön. Hälsovårdsresurserna är i vissa
            avseenden mycket ojämnt fördelade, till stark nackdel för skogslän
            och glesbygd. I samband med att den nya allmänläkarutbildningen
            får fullt genomslag måste detta resultera i en generösare politik
            gentemot landstingen och i försök att fördela läkartill- gången
            rättvisare. Primärvårdsreformen, psykiatrireformen och andra ge-
            nombrott för nyare vård- och vetenskapssyn ger emellertid samtidigt
            de eftersatta länen nya möjligheter. Statsmakterna bör här söka
            utnyttja möjliga styrmedel och stimulanser för att ta till vara
            förnyelse och metodut- veckling. Norra Sverige kan här utifrån
            sin sociala och ekonomiska situation tillföra övriga landet särskilda
            och delvis unika erfarenheter.
          </p>
          <p xml:id="i-57x5MqxfEzCgFbcXTA7KjD">
            Teknologins utveckling och spridning
          </p>
          <p xml:id="i-S2qLcbNx1sczUE8erXoHkk">
            Teknologispridning tas upp i propositionen — och med goda skäl.
            I en mer långsiktig syn är det dock även nödvändigt att se regionalpolitik
            och teknologi i ett något allsidigare ljus. Speciellt data- och
            elektronikområdet bär på tendenser, som kan bli negativa ur regionalpolitisk
            synvinkel. Centraliseringstendenserna är här starka både i fråga
            om tillverkning och programkompetens. Det finns risk för att detta
            leder till skärpta regionala skillnader. Dilemmat kan motverkas
            bl. a. på två vägar. Den tekniska utbildningen kan ges en rörlig
            och självständig karaktär, som möjliggör en anknytning till regionernas
            egna villkor och behov. Detta kan i sin tur understödja en teknikutveckling
            i delvis ny riktning. Vad som avgör en regions tillgodogö- rande
            av ny teknik är inte nödvändigtvis ett automatiskt jagande efter
            senaste nytt av det som kommer utifrån. Det är i stället väl anpassade
            system och tillämpningar av utrustning, som kan tillverkas på
            nära håll. De fackliga organisationernas inflytande på teknikutvecklingen
            inom industri, admi- nistration och vård framstår som särskilt
            betydelsefulla i dessa regioner.
          </p>
          <p xml:id="i-Kmx6DGgnxKmF8SyeWgzZ8p">
            Den allmänna levnadsmiljöns betydelse
          </p>
          <p xml:id="i-C29227jWgYAZGMS2zGmYLL">
            På senare år har den regionalpolitiska diskussionen kommit att
            i hög grad kretsa kring industri, teknik och företagsamhet. Det
            är därvid lätt att
          </p>
          <pb facs="riksdagen-motions-pdf/data/198485/mot_198485__2943/mot_198485__2943-009.pdf"/>
          <fw xml:id="i-QrRxWreBCge1pKMj3Ls4UV">
            Mot. 1984/85:2943 20
          </fw>
          <p xml:id="i-6H4QTFTNB7Ga8HmU1KRVKp">
            försumma betydelsen av den allmänna levnadsmiljön för regionernas
            befolkning. Den samhälleliga miljön är för stora delar av skogslänens
            befolkning sämre än genomsnittligt för landet. Arbetslöshet och
            undersysselsättning, svagare ställning för särskilt kvinnor och
            ungdomar, långa avstånd, snäva och lokalt avgränsade arbetsmarknader
            samt ofta dålig tillgänglighet till service och kultur är allmänt
            framträdande drag. Detta medför i sin tur ett klart underutnyttjande
            av mycken mänsklig potential. Det förstärker ojämlikhet människor
            emellan och framtvingar benägenhet att söka sig till miljöer,
            som erbjuder mångsidigare möjligheter. Regionalpolitik och samhällsplanering
            bör därför mer samlat och medve- tet än nu utgå från vad som är
            nödvändigt för att erbjuda människor en allsidig social miljö,
            inom vilken de inte tvingas till orimliga rörelsemönster eller
            ställs inför svåröverstigliga transportproblem i den dagliga tillvaron.
            Man måste här utgå främst från de transportsvaga gruppernas situation.
            Lokalisering av företag måste inriktas på att de skall bidra till
            breddningen av de lokala arbetsmarknaderna. Bebyggelseplanering
            och kollektivtrafik mås- te klarare syfta till att binda samman
            mindre orter med varandra och med större tätorter.
          </p>
          <p xml:id="i-Xj3VcZus9UWmaCZ2vTj5uQ">
            Glesbygdspolitiken
          </p>
          <p xml:id="i-AYvyU7JHp6tiwp3VnR6naK">
            Glesbygdsområdenas situation har förvärrats. Många bygder närmar
            sig nu en mycket kritisk punkt i sin utveckling, där underlagen
            för elementär service redan är allvarligt undergrävda. Det är
            därför nödvändigt att ta ett grundläggande politiskt ställningstagan-
            de om glesbygdspolitiken. Har man som utgångspunkt att glesbygden
            skall leva vidare i någon rimlig mening, måste man precisera hur
            detta skall ske, vilken form glesbygdens samhällsliv framdeles
            skall ta. Detta är en delvis kontroversiell fråga, som emellertid
            snarast måste besvaras. De glesbygdspolitiska åtgärderna har i
            många fall varit värdefulla. De har i konkreta fall kunnat försvara
            viktiga funktioner i glesbygdens småsamhällen. Men inför hotet
            om ett ras i glesbygdens hela samhälleliga struktur räcker de
            inte. Det kan inte heller förnekas, att det finns illusioner i
            frågan. Det är omöjligt — och socialt olämpligt — att tillskapa
            extremt spridda mönster i lokalisering av arbetsplatser och människor,
            och det är klart socialt förkastligt att hänge sig åt föreställningar
            som att t. ex. kvinnor i glesbygd skall ges arbete vid hemterminaler.
            Sådana uppfattningar omöjliggör att man också i glesbygden söker
            få rimliga sociala miljöer och samhällsstrukturer som kan stå
            emot den hotande avfolkningen och avvecklingen. Skall glesbygden
            räddas, måste den ha ett antal stödjepunkter med viss styrka.
            Alternativet är en osystematisk politik, som söker hjälpa alla
            småorter utan att därför ge någon av dem en förmåga att stå emot
            utvecklingen. Det är bättre att en glesbygd i längden kan bevara
            ett
          </p>
          <pb facs="riksdagen-motions-pdf/data/198485/mot_198485__2943/mot_198485__2943-010.pdf"/>
          <fw xml:id="i-t4yYq52CP2v8E6mGvuZNc">
            Mot. 1984/85:2943 21
          </fw>
          <p xml:id="i-DRPimYg88PtyFYKMZdLkPw">
            samhälleligt liv och en kulturell särart genom att ha en någorlunda
            stark och allsidig ort — helst med kommunikationsmässigt god anknytning
            till någon större tätort — än att hela bygder skall falla, därför
            att närings- och bebyggelsestruktur är för splittrad för att kunna
            fungera efter vår tids förutsättningar och människors behov. För
            att motverka koncentration till riks- och länscentra blir det
            med säkerhet nödvändigt med en styrke- och resurskoncentration
            inom varje glesbygd.
          </p>
          <p xml:id="i-XsWgz2h7dxpVjJCUT5pAi8">
            De nyare problemregionerna
          </p>
          <p xml:id="i-FeZFbjNeKWw2XWuiijA9HY">
            Spridningen av de regionala problemen har gett upphov till två
            större områden, där man för framtiden måste göra mer planmässiga
            insatser än hittills. Det ena området är Bergslagsregionen, där
            en rad relativt stora industrior- ter drabbats av kris och omstrukturering,
            och där t.o.m. länscentra som Västerås upplevt allvarliga problem.
            Här visas stödpolitikens otillräcklighet och nödvändigheten av
            att arbetet med Bergslagsproblemen ges en långt bredare karaktär.
            Ett program innefattande statliga lokaliseringar, förbätt- ringar
            inom järnvägsväsendet samt inkoppling av löntagarfonden på en
            industriell förnyelse av regionen är påkallat. Det andra området
            bildas av de tre sydligaste länen. Där sammanfaller Blekingeregionens
            industriella tillbakagång med allvarliga tendenser till stagnation
            och avindustrialisering i Malmö, Landskrona och Helsingborg. Det
            handlar här om orter och områden, som tidigare varit drivkrafter
            i den ekonomiska expansionen. Stagnationstendenserna gör sig gällande
            i sådan grad, att också här ett mer planmässigt grepp för att
            påverka utvecklingen är motiverat. Det får givetvis inte bli så,
            att Sydsverige konkurrerar med norra Sverige om statliga medel.
            Men en särskild delegation, representerande de tre länsstyrelserna,
            borde bildas. Sydfonden — som anmärkningsvärt nog har en hög andel
            av sin verksamhet i ren värdepappersplacering — borde på ett helt
            annat sätt knytas till en ekonomisk förnyelse av regionen.
          </p>
          <p xml:id="i-r15scZyQDv5rZgdCaYhKg">
            Hemställan
          </p>
          <p xml:id="i-KYKzsf3pQjQwYtcLSVhTTV">
            Vpk har förutom föreliggande motion också avgett en rad andra
            motioner rörande regionalpolitiska problem och åtgärder däremot.
            Några av dessa har lämnats under allmänna motionstiden, andra
            i anslutning till proposition 115. Den här presenterade övergripande
            motionen skall ses i samband med dessa övriga motioner. Mot bakgrund
            av det anförda föreslås 1. att riksdagen beslutar avskaffa de
            nedsättningar i socialavgifter som förekommer i vissa Norrbottenskommuner,
          </p>
          <pb facs="riksdagen-motions-pdf/data/198485/mot_198485__2943/mot_198485__2943-011.pdf"/>
          <fw xml:id="i-AW3qDDbUyFHF5qGy8kWUDj">
            Mot. 1984/85:2943 22
          </fw>
          <p xml:id="i-CCUXVmhvWkYXjXhukfmxjZ">
            2. att riksdagen beslutar anslå 200 milj. kr. till Norrbottens
            län för insatser i malmfältsområdena, 3. att riksdagen beslutar
            öka det allmänna länsanslaget med 170 milj. kr., motsvarande mellanskillnaden
            mellan 200 miljoner och den totala nuvarande kostnaden för nedsatta
            socialavgifter, 4.att riksdagen som sin mening ger regeringen
            till känna vad i motionen anförs rörande ett samlat långsiktigt
            grepp på regional- politiken, 5.att riksdagen som sin mening ger
            regeringen till känna vad i motionen anförs rörande löntagarfondernas
            roll i regionalpoli- tiken, 6. att riksdagen som sin mening ger
            regeringen till känna vad i motionen anförs rörande den samhälleliga
            sektorns roll för regional utveckling, 7.att riksdagen som sin
            mening ger regeringen till känna vad i motionen anförs om teknologins
            utveckling och spridning, 8. att riksdagen som sin mening ger
            regeringen till känna vad i motionen anförs rörande den allmänna
            levnadsmiljöns betydelse i regionerna, 9.att riksdagen som sin
            mening ger regeringen till känna vad i motionen anförs rörande
            glesbygdspolitiken, 10. att riksdagen som sin mening ger regeringen
            till känna vad i motionen anförs rörande Bergslagsregionen, Västskåne
            och Ble- kinge.
          </p>
          <p xml:id="i-AoA4WySSPoyUVpvsG4EyPJ" type="date">
            Stockholm den 20 mars 1985
          </p>
          <p xml:id="i-Ci9zDkdZauGEiQQMN4UJzU">
            LARS WERNER (vpk) BERTIL MÅBRINK (vpk) NILS BERNDTSON (vpk) C.-H.
            HERMANSSON (vpk) EVA HJELMSTRÖM (vpk) JÖRN SVENSSON (vpk)
          </p>
          <pb facs="riksdagen-motions-pdf/data/198485/mot_198485__2943/mot_198485__2943-012.pdf"/>
          <pb facs="riksdagen-motions-pdf/data/198485/mot_198485__2943/mot_198485__2943-013.pdf"/>
          <p xml:id="i-PUoU2JXaEL3eYSoFpZ9WFB">
            minab/gotab Stockholm 1985 82466
          </p>
        </div>
      </div>
    </body>
  </text>
</TEI>
