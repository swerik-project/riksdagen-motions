<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-02971">
  <teiHeader>
    <fileDesc>
      <titleStmt>
        <title>Tidiga insatser för unga lagöverträdare</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2971 av Beatrice Ask m.fl. (M, C, FP, KD)</title>
          <idno type="rdwebb">H2022971</idno>
          <rs type="number">2971</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H2022971/text</ref>
          <ref type="dokument_url_html">http://data.riksdagen.se/dokument/H2022971</ref>
          <ref type="dokumentstatus_url_xml">http://data.riksdagen.se/dokumentstatus/H2022971</ref>
          <ref type="docx">http://data.riksdagen.se/fil/83F57380-681B-4AE5-B7FF-702AF47BADC4</ref>
          <ref type="pdf">http://data.riksdagen.se/fil/7B0DA28E-A978-433B-A3AB-BE3645DF647F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-StshpUwR2YRNzFvaTayeux" type="signed"/>
        <correspContext corresp="i-StshpUwR2YRNzFvaTayeux">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-LD71MjbPmtm5KrKUyC96B3" type="submitted">
          <date when="2014-11-10"/>
          <time when="17:42:25"/>
        </correspAction>
        <correspAction xml:id="i-UfhhsePXUysc92crwMwnpN" type="reviewed">
          <date when="2014-11-11"/>
          <time when="10:19:51"/>
        </correspAction>
        <correspAction xml:id="i-KQf2X1eQVj5sBS4SrJMJ6Y" type="referred">
          <date when="2014-11-12"/>
        </correspAction>
        <correspAction xml:id="i-KtACNuLR388gN5KyY7tRWp" type="assigned">
          <date when="2017-05-31"/>
          <time when="15:17:14"/>
        </correspAction>
        <correspContext corresp="i-KtACNuLR388gN5KyY7tRWp">
          <ref type="assignedTo">Justitieutskottet</ref>
        </correspContext>
        <correspAction xml:id="i-A4wiJhctwcLLVvNTGXfb7X" type="behandlas_i"/>
        <correspContext corresp="i-A4wiJhctwcLLVvNTGXfb7X">
          <ref type="uppgift">2014/15:JuU9</ref>
          <ref type="ref_dok_id">H201JuU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU9</ref>
          <ref type="ref_dok_titel">Tydligare reaktioner på ungas brottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2971 av Beatrice Ask m.fl. (M,
          C, FP, KD) Tidiga insatser för unga lagöverträdare
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-RJ45KgWPcwp4CKTzRjYnFa">
            Förslag till riksdagsbeslut
          </head>
          <list style="ol">
            <item xml:id="i-GktcSbDuQEqFDHb4kUcS4V">
              Riksdagen tillkännager för regeringen som sin mening vad som
              anförs i motionen om att göra det möjligt att använda helgavskiljning
              med fotboja som en påföljd för unga mellan 15 och 18 år och vad
              som anförs i övrigt om påföljder för unga.
            </item>
            <item xml:id="i-NCs6GwmS1a2sZ5WbyKLrDn">
              Riksdagen tillkännager för regeringen som sin mening vad som
              anförs i motionen om att öka samverkan i det brottsförebyggande
              och trygghetsskapande arbetet där skola, socialtjänst, polis,
              civilsamhälle och föräldrar har ett gemensamt ansvar.
            </item>
            <item xml:id="i-WNTnTgRSwSoMzgQWSW1JhT">
              Riksdagen tillkännager för regeringen som sin mening vad som
              anförs i motionen om att polisen bör ha ett utvecklat samarbete
              med varje skola.
            </item>
            <item xml:id="i-Du1JEDgGWJ2y2y34j1c8M3">
              Riksdagen tillkännager för regeringen som sin mening vad som
              anförs i motionen om att fortsätta stödja sociala insatsgrupper
              för att säkra att samverkan mellan polis och berörda lokala aktörer
              blir en självklar del av den ordinarie verksamheten.
            </item>
            <item xml:id="i-VpLCP7J5xuGLgUYUXgUJYe">
              Riksdagen tillkännager för regeringen som sin mening vad som
              anförs i motionen om att polis och socialtjänst som upptäcker
              unga i riskzonen för kriminalitet ska kontakta föräldrarna för
              ett ”orossamtal”.
            </item>
            <item xml:id="i-2DKRoXEaPGx1gdbo2gV5e1">
              Riksdagen tillkännager för regeringen som sin mening vad som
              anförs i motionen om medling.
            </item>
            <item xml:id="i-icA7H1ukPyDfHqm8sbsm6">
              Riksdagen tillkännager för regeringen som sin mening vad som
              anförs i motionen om att verkställigheten av ungdomstjänst som
              huvudregel ska inledas inom två månader från det att domen vunnit
              laga kraft.
            </item>
            <item xml:id="i-AYY5FboNsKMS7YM3irbEQv">
              Riksdagen tillkännager för regeringen som sin mening vad som
              anförs i motionen om att åtalsunderlåtelse för unga ska benämnas
              straffvarning, alternativt påföljdsvarning, för att tydliggöra
              att det är fråga om en reaktion på ett brott och en varning om
              att en mer ingripande påföljd kan komma att dömas ut.
            </item>
          </list>
        </div>
        <div type="motContent">
          <head xml:id="i-3tsNidUcmik6exwiJWn9oJ" type="h1">
            Motivering
          </head>
          <p xml:id="i-KGoie4QUCLqi8UFsDeGny5">
            Allt färre ungdomar begår brott, och främst minskar snatteri,
            stöld och skadegörelse. Ungdomar har också en mindre tillåtande
            attityd till att begå brott i dag jämfört med tidigare. Men det
            är ändå i ungdomsåren som många testar gränser och begår brott.
            De flesta tungt kriminella har påbörjat sin kriminella bana genom
            att som ungdomar begå brott. Ju tidigare samhället reagerar när
            unga är på väg i en negativ riktning desto större är möjligheten
            att bryta utvecklingen.
          </p>
          <p xml:id="i-PuYKMyb3oXtQ5BiUEEnccK">
            Tidiga och tydliga insatser med fokus på individen måste även
            fortsättningsvis prioriteras och formerna utvecklas. För att uppnå
            det krävs samverkan mellan myndigheter och engagerade kommuner.
            Det krävs även åtgärder för att öka ungdomars förtroende för polisen
            och samhället i stort.
          </p>
          <p xml:id="i-71AywAzX8n3q1sNwGfiUkj">
            Skolundersökningar om brott bland ungdomar i årskurs nio visar
            att brottsbelastning har en rad orsaker, vilka samspelar med varandra.
            Brottsbelastade ungdomar har ofta en utåtriktad livsstil med ett
            omfattande umgänge, som ofta utgörs av andra brottsbelastade individer.
            Intresset för skola och skolprestationer är vanligen blygsamt;
            skolk, alkohol och droger ingår ofta i livsstilen. Förhållandet
            till föräldrarna upplevs ofta som mindre bra, och föräldrarnas
            kännedom om ungdomarnas förehavanden och umgänge är ofta liten.
            Brottsbenägenhet är alltså inte slumpartad; tvärtom finns tydliga
            indikationer vad gäller ungdomar, sociala faktorer och brottsbenägenhet.
            Detta bör uppmärksammas för att mer effektivt förebygga utvecklingen
            av ungas brottsliga verksamhet. Genom att skapa förutsättningar
            för goda uppväxtvillkor, god skolmiljö, utbildning och arbete
            kan brott förebyggas.
          </p>
          <head xml:id="i-pX2Yz1xpKf7SDe6YTyAyT" type="h2">
            Tidiga insatser
          </head>
          <p xml:id="i-Y4g7WXuueE9Sd3aakB2r8W">
            Det är viktigt att klarlägga vad som hänt även när den som är
            under 15 år begått brott. Både för den unga gärningsmannen men
            förstås också för ett eventuellt brottsoffer. Alliansregeringen
            har tidigare vidtagit åtgärder för att fler brott begångna av
            barn ska utredas. Det är nu läge att utvärdera tidigare vidtagna
            åtgärder och överväga om och, i förekommande fall, vilka ytterligare
            åtgärder som krävs för att fler brott begångna av personer under
            15 år ska utredas.
          </p>
          <p xml:id="i-RJnWqu988jnLvNL26XcaUZ">
            För att hindra den unges fortsatta kriminalitet är det viktigt
            med en snabb reaktion från samhället. Mer kan göras i detta avseende.
            Exempelvis skulle en tjugofyratimmarsgaranti , där socialtjänsten,
            eventuellt, och om lämpligt tillsammans med polisen, ska kontakta
            den unges föräldrar inom tjugofyra timmar efter att denne har
            gripits för brott, kunna övervägas.
          </p>
          <p xml:id="i-2nmYVUmKexoSWbecMGhZ3K">
            Tidsaspekten är viktig för att unga misstänkta, tilltalade eller
            dömda ska uppleva att samhället reagerar. För den unge är tiden
            för handläggning av misstänkt brott obegripligt lång. Beslut om
            påföljder och/eller behandling kommer därför ofta sent. Vi vill
            därför göra en översyn av om mer kan göras för att tiden från
            anmälan till dom kan kortas i mål där ungdomar är inblandade.
          </p>
          <p xml:id="i-L1cd6ZkmNdYPW5eJxTwtWg">
            Närvarande och engagerade vårdnadshavare är viktiga för den unge.
            Dagens huvudregel om att vårdnadshavaren bara ska underrättas
            om att en rättegång kommer att hållas är i många fall inte tillräcklig.
            Det bör därför övervägas om föräldrar ska vara skyldiga att närvara
            vid rättegång.
          </p>
          <p xml:id="i-5rh4Ja5yf88JQoSZXV4kMm">
            Genom olika rapporter under senare tid har bland annat framkommit
            att underåriga som sitter i arrest eller häkte behandlas olika
            beroende på var de sitter. En heltäckande översyn behövs. En sådan
            bör bland annat överväga om gemensamma riktlinjer när det gäller
            hur underåriga i arrest/häkte ska behandlas bör införas.
          </p>
          <head xml:id="i-KdprhwDobzGuP4SRv4nDBy" type="h2">
            Straff och påföljder
          </head>
          <p xml:id="i-Q7H8qfhrx5KBgQCuCAjGKp">
            En möjlighet som bör utredas för att hitta nya och lämpligare
            påföljder för unga är helgavskiljning med fotboja. Fler ska dömas
            till ungdomstjänst, och fullgöra påföljden, som bör ha en tydlig
            koppling till brottet. Dessutom bör det utredas om eftervården
            för de ungdomar som dömts till sluten ungdomsvård är tillräcklig
            idag. Det bör vidare övervägas om åklagare ska kunna föreskriva
            kortare ungdomstjänst för ringa brott – såsom snatteri – genom
            strafföreläggande.
          </p>
          <p xml:id="i-8QrC5KXWidXahgCXC322qe">
            Om en ungdom begått ett brott saknar samhället i dag möjlighet
            att förmå ungdomen att göra rätt för sig, till exempel be om ursäkt
            eller ta bort klotter. Vi vill överväga möjligheten att låta domstol
            i större utsträckning beakta om den unge försökt göra rätt för
            sig exempelvis vid straffmätningen.
          </p>
          <p xml:id="i-BJQJ8Gy9koRaK1uAHQDPFk">
            Såväl för den unges del som för att trovärdigheten i ungdomstjänsten
            som påföljd ska kunna upprätthållas är det viktigt att de som
            döms till den påföljden i så stor utsträckning som möjligt också
            fullföljer den. I det avseendet har ett krav på samtycke fördelar
            eftersom den som samtyckt också kan sägas ha tagit ställning till
            att han eller hon är beredd att fullfölja verkställigheten. Mot
            detta står emellertid de principiella invändningar som finns mot
            ett system som ger den tilltalade ett slags vetorätt i förhållande
            till påföljden. Detta gör sig särskilt gällande i relation till
            unga lagöverträdare där tydlighet och trovärdighet har särskilt
            stor betydelse. Ungdomstjänsten är en straffrättslig reaktion
            som ska följa på att den unge har begått ett brott och det är
            inte rimligt att den unge genom kravet på samtycke får ett formellt
            inflytande och kan förfoga över valet av påföljd. Att den unge
            ges inflytande över möjligheten att välja påföljden riskerar också
            att det intresse av enhetlighet och likabehandling som så långt
            som möjligt bör upprätthållas sätts åt sidan. Vi anser därför
            att kravet på samtycke från den unge ska tas bort.
          </p>
          <p xml:id="i-PnhEUDWU7iEhgadTzG1UVb">
            Snabba och tydliga reaktioner är av särskild betydelse när brott
            begås av unga. Att verkställigheten av ungdomstjänst inleds så
            snart som möjligt i anslutning till domen är därför viktigt. Ju
            kortare tid som går mellan brottet och att påföljden verkställs
            desto tydligare blir reaktionen. Vi menar att verkställigheten
            ska påbörjas inom två månader från det att domen vunnit laga kraft.
          </p>
          <p xml:id="i-PoLo4nHKeJwSaHqGiwBdPU">
            Ingen brottslighet hos unga bör förringas utan samhällets inställning
            till brott bör vara tydlig även för unga som begår mindre allvarliga
            brott. Den normbildande funktionen som kriminalisering har bör
            upprätthållas också för de minst allvarliga brotten och mot de
            yngsta lagöverträdarna. I relation till unga är det av särskild
            vikt att reaktionerna på brott är tydliga och konsekventa och
            på ett pedagogiskt sätt uttrycker samhällets klander.
          </p>
          <p xml:id="i-PrxZSRkAL3e7T2ysrz77J">
            En vanlig straffrättslig reaktion för de yngsta lagöverträdarna
            är i dag åtalsunderlåtelse. Av statistik från Brå för 2012 framgår
            att 37 procent av samtliga lagföringar i gruppen 15–17 år under
            det året utgjordes av åtalsunderlåtelser. Det är mot den bakgrunden
            viktigt att åtalsunderlåtelse på ett tydligt sätt signalerar för
            den unge att det är fråga om en straffrättslig reaktion och att
            innehållet tydligt klargörs för den unge. Det bör därför tydligare
            framgå att åtalsunderlåtelse är en reaktion på brott.
          </p>
          <p xml:id="i-Xz4Tzk9d5HA9PiTQhyVMSn">
            Det väsentliga budskapet till den unge är varningen om att ett
            straff kan komma att dömas ut. Detta bör på ett enkelt och tydligt
            sätt återspeglas i namnet. Därför är straffvarning en bättre benämning
            på åtalsunderlåtelser av det slag som i dag meddelas med stöd
            av LUL. Begreppet åtalsunderlåtelse kan för en ung lagöverträdare
            framstå som främmande och i värsta fall misstolkas som att konsekvenserna
            av brottet helt och hållet uteblir. För att i namnet markera att
            det är fråga om en varning om att ett straff eller någon annan
            straffrättslig påföljd kan komma att dömas ut bör därför begreppet
            ”åtalsunderlåtelse” bytas mot ”straffvarning”.
          </p>
          <head xml:id="i-LhN6hzAdZk7Zk7E8hUjyDc" type="h2">
            Skolan/kommunala insatser
          </head>
          <p xml:id="i-8VPSD9p6KuHbBBeTPmd98o">
            Rikspolisstyrelsen fick 2011 uppdraget att initiera en pilotverksamhet
            med sociala insatsgrupper, som riktar sig till ungdomar med allvarlig
            risk för rekrytering till kriminella gäng och fortsatt kriminalitet.
            Denna pilotverksamhet har bedrivits på tolv platser i landet.
            Inom ramen för dessa har polis, socialtjänst, skola, föräldrar
            och andra aktörer intensifierat samverkan för att gemensamt, samordnat
            och konsekvent hjälpa ungdomar som håller på att hamna snett.
            Att hela samhället samverkar och strävar mot samma mål är avgörande
            för att få ungdomar att bryta en kriminell bana. Därefter har
            insatsgrupperna permanentats och sprids till fler orter. Vi anser
            att antalet sociala insatsgrupper bör bli fler. Det är viktigt
            att samtliga relevanta aktörer får delta i arbetet kring ungdomar
            med kriminell problematik. Vi ser positivt på att ideella grupper
            involveras i de sociala insatsgrupperna i större utsträckning
            än vad som sker i dag.
          </p>
          <p xml:id="i-F5BuPAPTQVYAfbnvBeYL4Y">
            De sociala insatsgrupperna fungerar som ett stöd för ungdomar
            som påbörjat en kriminell bana. Fokus ligger på individen som
            får möta samtliga relevanta myndigheter vid ett och samma bord.
            Vi vill att sociala insatsgrupper även ska kunna användas för
            att komma tillrätta med kriminella ungdomar som ännu inte fyllt
            15 år.
          </p>
          <p xml:id="i-Anm3ZoC4zENpVRoM3W8uR">
            En riskbedömningsmanual bör tas fram som gör att skola, polis
            och socialtjänst lättare kan fånga upp unga i riskzonen. Dessutom
            bör det övervägas om nya verktyg bör skapas för att fånga upp
            unga som finns i riskzonen för att hamna i en kriminell livsstil.
            En möjlighet kan vara att polis eller socialtjänst som upptäcker
            unga som befinner sig i riskmiljöer, men utan att ha begått brott
            eller använt narkotika, ska kunna kontakta föräldrarna för ett
            så kallat orossamtal.
          </p>
          <p xml:id="i-9xMtX1zcCz74KLN7Mz2p7L">
            Medling är en metod som kan underlätta för brottsoffer – och
            brottslingar – att gå vidare efter ett begånget brott under förutsättning
            att båda vill delta och att gärningen är erkänd. Det offentliga
            kan bli bättre på att medverka till att den som begår ett brott
            också – om brottsoffret vill det – kan ges möjlighet att direkt
            gottgöra brottsoffret. Medlingsmöten avslutas ibland med att gärningsman
            och brottsoffer ingår ett muntligt eller skriftligt avtal som
            kan innehålla löften om framtida beteenden, ekonomisk ersättning
            till brottsoffret eller gottgörelse genom arbete.
          </p>
          <p xml:id="i-84gHbBrGbHRFrWzSiAz8nB">
            För att minska våld och mobbning i skolan är det viktigt att
            identifiera så kallade hot spots, det vill säga våldsutsatta platser.
            Det hjälper inte att bara ha rastvakter på skolgården; skolan
            bör kartlägga på vilka platser och tider våldet förekommer samt
            vilken typ av våld det är och därefter sätta in åtgärder när det
            krävs. Enligt Brå visar en undersökning att en skola i Tyresö
            under två år på så sätt minskade våldet med 33 procent. Platsbaserat
            arbete är ett viktigt förebyggande komplement som används alltför
            sällan i skolans strävan att minska brott och problembeteenden.
          </p>
          <p xml:id="i-Ba1pndertxDZXKADQso7Tw">
            Det är viktigt att stärka förtroendet hos alla ungdomar för polis
            och övriga rättsväsendet. Vi vill därför att lag och rätt ska
            ingå i grundskolans undervisning. Vi anser också att det bör vara
            obligatoriskt för kommunerna att erbjuda föräldrautbildning.
          </p>
          <p xml:id="i-87hCW17Dn8q1ErYjNU8wzf">
            De allra flesta kommuner har i dag ett samverkansavtal med polisen.
            Vi anser att samtliga kommuner ska ingå sådana avtal. Avtalen
            bör vara så konkreta som möjligt och spegla lokala förutsättningar.
          </p>
          <p xml:id="i-LAVSNX8f6Sn7XsxFZA2rna">
            Polisen bör ha ett utvecklat samarbete med varje skola, gärna
            med en särskild polisman knuten till skolan.
          </p>
          <head xml:id="i-818Vy5qSoCyYWAki5DgkiN" type="h2">
            Utökat stöd för brottsoffer/gärningsmän
          </head>
          <p xml:id="i-TKHdMs96A9D7um9kLxz5Uy">
            Det finns idag ett antal stödcentrum för unga brottsoffer och
            gärningsmän runt om i landet. Dessa fungerar i regel mycket väl.
            Vi ser gärna att fler stödcentrum för unga brottsoffer och gärningsmän
            inrättas.
          </p>
          <p xml:id="i-4sJq7LTEUa6ktWPCzaShKV">
            Organisationer och ideella grupper som hjälper unga gärningsmän
            att bryta med sin kriminella bana har en viktig uppgift i dagens
            samhälle. Vi vill stödja dessa gruppers och organisationers arbete.
          </p>
          <p xml:id="i-RepFnBzUCn5WDbJaEt7jFq">
            På fler ställen runt om i landet bör socialtjänsten ha några
            medarbetare som har sin arbetsplats direkt hos polisen.
          </p>
        </div>
        <div type="motSignatures">
          <list>
            <item xml:id="i-WmrjcCJkNeWF1fsh9txHBp" who="i-PRHkYxGCaT2cbJpjjfnRtn">
              Beatrice Ask (M)
            </item>
            <item xml:id="i-CcmfaCnREqkcZ6pW2iwkvA" who="i-5FLxNWhtPm9nrMhcBeFsUk">
              Johan Hedin (C)
            </item>
            <item xml:id="i-HBUHNSNKmpN3DsDdDc45mD" who="i-PyYxwdbw2KYpXyCWKWHmmT">
              Johan Pehrson (FP)
            </item>
            <item xml:id="i-LcFvpxpS35wxs6H6344HrD" who="i-V4PGuKUAKzYUXWKqj2bLeL">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
