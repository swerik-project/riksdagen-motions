<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-01977">
  <teiHeader>
    <fileDesc>
      <titleStmt>
        <title>Skeppsvrak, ägarlösa båtar och uttjänta fritidsbåtar</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1977 av Johan Hultberg (M)</title>
          <idno type="rdwebb">H8021977</idno>
          <rs type="number">1977</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8021977/text</ref>
          <ref type="dokument_url_html">http://data.riksdagen.se/dokument/H8021977</ref>
          <ref type="dokumentstatus_url_xml">http://data.riksdagen.se/dokumentstatus/H8021977</ref>
          <ref type="docx">http://data.riksdagen.se/fil/CE25BF11-53B0-470F-9D2F-587CD052EEBC</ref>
          <ref type="pdf">http://data.riksdagen.se/fil/D67B0A9A-47B3-4650-A3CA-51FD7B68BF88</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fm6c1HG1cgR9X7pKaEujFZ" type="signed"/>
        <correspContext corresp="i-Fm6c1HG1cgR9X7pKaEujFZ">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction xml:id="i-SVzDRNqJZewiBsgpZyYfBP" type="submitted">
          <date when="2020-10-02"/>
          <time when="17:49:28"/>
        </correspAction>
        <correspAction xml:id="i-PixpwbLcUbTJ1VkXemj38E" type="reviewed">
          <date when="2020-10-02"/>
          <time when="18:41:58"/>
        </correspAction>
        <correspAction xml:id="i-JYg33m9WK4mk27ESGWJqZY" type="referred">
          <date when="2020-10-14"/>
        </correspAction>
        <correspAction xml:id="i-2phrM8vXXsqdDqgHXJUKTj" type="assigned">
          <date when="2021-11-12"/>
          <time when="13:31:26"/>
        </correspAction>
        <correspContext corresp="i-2phrM8vXXsqdDqgHXJUKTj">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-mwS7WXxKrRXhfPNbNWjeH" type="behandlas_i"/>
        <correspContext corresp="i-mwS7WXxKrRXhfPNbNWjeH">
          <ref type="uppgift">2020/21:MJU17</ref>
          <ref type="ref_dok_id">H801MJU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU17</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5j6h8bRy7RQMYH2ZJypQ48" type="behandlas_i"/>
        <correspContext corresp="i-5j6h8bRy7RQMYH2ZJypQ48">
          <ref type="uppgift">2020/21:MJU19</ref>
          <ref type="ref_dok_id">H801MJU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU19</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WhZfjGMoU9JfLzvsyDU4Ux" type="motHeader">
        <div xml:id="i-C3z7XNV1eAAFXt6bodsMwP" type="motTitle">
          Motion till riksdagen 2020/21:1977 av Johan Hultberg (M) Skeppsvrak,
          ägarlösa båtar och uttjänta fritidsbåtar
        </div>
      </div>
      <div xml:id="i-CawZbHwxQqoWspK7fP2PVn" type="motBody">
        <div xml:id="i-W315VTkwxvJerwwAGouh4m" type="motProposal" subtype="förslag">
          <head xml:id="i-Rt44yakFH5ygGNTQ4GVBL9">
            Förslag till riksdagsbeslut
          </head>
          <list xml:id="i-BvENEjBTZ4xD9aHJ82YiMP" style="ol">
            <item xml:id="i-VQuv4LACaJwUCTzx2yE19f">
              Riksdagen ställer sig bakom det som anförs i motionen om att
              ge kommuner möjlighet att vid behov flytta, eller fatta beslut
              om att flytta, skeppsvrak och ägarlösa båtar och tillkännager
              detta för regeringen.
            </item>
            <item xml:id="i-MrnJ6g1t4cwWcqQGhTpc3Q">
              Riksdagen ställer sig bakom det som anförs i motionen om att
              utreda möjligheten att inrätta producentansvar för uttjänta fritidsbåtar
              och tillkännager detta för regeringen.
            </item>
          </list>
        </div>
        <div xml:id="i-KugUpyYESJz6m44rv7sEbP" type="motContent">
          <head xml:id="i-RiNvDJEAc3GiWju8CfP4kq" type="h1">
            Motivering
          </head>
          <p xml:id="i-4ggTD5giemRRyWpmsukbtf">
            Problemet med hur skeppsvrak och ägarlösa båtar ska hanteras
            har strandat på Regeringskansliet. Redan 2007 fick Statskontoret
            i uppdrag att utreda vem som bör ha rätt eller skyldighet att
            omhänderta, sanera och flytta skeppsvrak och ägarlösa båtar. Detta
            uppdrag redovisade Statskontoret genom en rapport 2008 vari man
            presenterade ett antal förslag för att åtgärda de olika slag av
            problem som vrak och ägarlösa båtar kan utgöra. Regeringen gav
            året efter, det vill säga 2009, Naturvårdsverket i uppdrag att
            föreslå ett system för omhändertagande av uttjänta fritidsbåtar
            och ett system för att hantera övergivna, nedskräpande fritidsbåtar.
            Naturvårdsverket föreslog i sin redovis­ning bland annat att kommunerna
            skulle ges möjlighet att omhänderta fartygsvrak. Miljödepartementet
            tog Naturvårdsverkets förslag vidare genom att remittera en promemoria
            om flyttning av båtar och skrotbåtar. I promemorian föreslog regeringen
            en ny lag om flyttning av båtar i vissa fall. Enligt förslaget
            ska regeringen meddela föreskrifter om rätt för en myndighet eller
            kommun att flytta en båt om det behövs. Efter att promemorian
            remitterats gick ytterligare några år, men 2016 meddelande dåvarande
            miljöminister Karolina Skog (MP) att Naturvårdverkets förslag
            var under beredning i Regeringskansliet. Men sedan strandade förslaget
            uppenbarligen på nytt. Någon proposition har nämligen fortfarande
            inte kommit, och enligt miljö- och jordbruksutskottets betänkande
            2019/20:MJU13 har regeringen inte heller någon tidsplan för att
            lägga fram förslag om ovanstående.
          </p>
          <p xml:id="i-3XLTdye2rLruxEGHwGNdF8">
            Mot bakgrund av ovanstående frågade undertecknad nuvarande miljö-
            och klimatministern Isabella Lövin (MP) om hon kommer att återkomma
            till riksdagen med lagförslag som ger kommunerna möjlighet att
            vid behov flytta eller fatta beslut om att flytta skeppsvrak och
            ägarlösa båtar, och om ja, när ett sådant förslag kommer. Miljö-
            och klimatministern svarade den 3 september i år, 2020, att det
            remitterade förslaget om en ny lag bereds inom Regeringskansliet.
            Ministern gav dock inget besked om när eller ens om regeringen
            kommer lägga fram något förslag. För denna extremt segdragna process
            förtjänar regeringen skarp kritik. Regeringens passivitet gör
            nämligen att Sveriges kommuner fortfarande saknar ordentliga verktyg
            för att hantera skeppsvrak och ägarlösa båtar och de problem,
            risker och skador som de kan orsaka. Nu måste regeringen skyndsamt
            lägga fram ett skarpt lagförslag på riksdagens bord som ger Sveriges
            kommuner möjlighet att vid behov flytta, eller fattat beslut om
            att flytta, skeppsvrak och ägarlösa båtar. Något obligatoriskt
            fritidsbåtsregister bör dock inte införas eftersom kostnaden för
            ett sådant register överskrider nyttan.
          </p>
          <p xml:id="i-DSrytwF76cASsdFGmhy2wE">
            Det är viktigt att lagstiftningen ger utrymme att hantera dagens
            problem med skeppsvrak och ägarlösa båtar men lika viktigt är
            att förebygga framtida problem. Givet Sveriges uppemot 1 miljon
            fritidsbåtar är det viktigt att säkerställa att uttjänta fritids­båtar
            tas om hand på ett bra sätt och definitivt inte överges i naturen.
            Naturvårdsverket föreslog, när ovan nämnt uppdrag redovisades,
            att ett producentansvar för uttjänta båtar skulle införas. Idén
            om ett producentansvar välkomnades av många samtidigt som förslagets
            utformning kritiserades hårt av många remissintsatser, särskilt
            på grund av förslagets retroaktivitet. Också undertecknad är av
            denna anledning kritisk till Naturvårdsverkets förslag till utformning
            av ett producentansvar för uttjänta fritidsbåtar. Naturvårdsverket
            föreslog att en avgift skulle tas ut per nyförsåld båt och att
            denna avgift sedan skulle användas för att bygga upp en fond för
            att löpande finansiera all återvinning av båtar. Ett system som
            är retroaktivt till sin natur genom att det bygger på att dagens
            producenter och konsumenter ska betala för ”gamla synder” är orimligt.
          </p>
          <p xml:id="i-SJ9npr9A94Wa2i5yneWQPY">
            Regeringen bör i stället låta utreda ett producentansvar för
            uttjänta båtar som inte bygger på retroaktivitet. En möjlighet
            att pröva vore en återvinningsfond som lång­siktigt finansieras
            genom avgifter som tas ut på nyförsålda båtar men som också inledningsvis
            under ett antal år byggs upp genom statliga anslag. Statliga anslag
            vore ett sätt att finansiera återvinning av båtar som sålts före
            producentansvarets införande. Idag finns också redan anslag inom
            statens budget som hade kunnat omfördelas till en sådan fond.
            Sedan 2018 har staten, via anslag till Havs- och vattenmyndigheten,
            betalat ut bidrag för skrotning av privatägda båtar som är minst
            tre meter långa och som väger minst 200 kilo och max tre ton.
            Istället för denna särskilda skrotningspremie skulle staten med
            fördel kunna anslå dessa medel till en återvinningsfond. Det är
            en fond som på sikt kommer att vara självfinansierad genom avgifter
            från nyförsäljning av båtar. Regeringen bör utreda hur ett sådant
            system mer i detalj skulle kunna utformas. Vägledande måste vara
            att systemets kostnader, de avgifter som tas ut liksom de anslag
            som staten eventuellt tillför, står i proportion till nyttan utifrån
            ett miljöperspektiv och utifrån övriga samhällsintressen såsom
            sjösäkerhet, friluftsliv och besöksnäring.
          </p>
        </div>
        <div xml:id="i-Tj3tjHLdubViryrhd96Dpp" type="signatureBlock">
          <list xml:id="i-6JDDhGyAdsdMj4AUXjXUni">
            <item xml:id="i-6YW4ci8Wy2xfkwkqLgzpuM" who="i-5tbgYo4dBB9rh3uBeCweBm" type="signature">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
