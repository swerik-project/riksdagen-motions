<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--fk--00327">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__327/mot_1946__fk__327-001.pdf"/>
      <fw xml:id="i-CEwfVrtYwuZqMrb6JyYNtP">
        2 Motioner i Första kammaren, nr 327.
      </fw>
      <div xml:id="i-HRQCQi6MGirJ28PNquP57N" type="motHeader">
        <div xml:id="i-KgbJhWStcntHmGaM8LLxz6" type="motTitle"/>
        <div xml:id="i-3RM3nfbV48vDpXn4ViRKVs" type="motSubmissionInfo"/>
      </div>
      <div xml:id="i-JHz9gkzCWzPupy9Xs4tCSo" type="motBody">
        <div xml:id="i-Pp6ecUDqTJqkbS9SPrhB9j">
          <p xml:id="i-56ReGScSG3o6sQVexFcyUM">
            Nr 327.
          </p>
          <p xml:id="i-TdqYvFwZCcxdLhkKajaTyQ">
            Av herrar Ekströmer och Arrhén, i anledning av Kungl. Maj:ts
            proposition med förslag till lag rörande ny indelning av riket
            i borgerliga kommuner m. m.
          </p>
          <p xml:id="i-H6zjr5miXTNpPkju97CDnq">
            I propositionen nr 236 har Kungl. Maj:t för riksdagen framlagt
            förslag till lag rörande ny indelning av riket i borgerliga kommuner
            samt till vissa allmänna riktlinjer för genomförandet av nyindelningen.
            Propositionen bygger på det betänkande i ämnet, som den 26 september
            1945 avlämnades av kommunindel- ningskommittén. Detta förslag
            om tvångsvis sammanslagning av mindre kommuner till större enheter,
            vilket ur förvaltningsteknisk synpunkt ansetts lämpligt, måste
            sägas vara revolutionerande i samma mån som meningen är att låta
            den gamla, hävd- vunna och traditionsrika kommunindelningen försvinna.
            För att såvitt möjligt söka undvika de svårigheter som kunna förväntas
            vid reformens genomförande, framhåller föredragande statsrådet
            i sin motivering, att en schablonmässig lös- ning av frågan om
            kommunernas storlek är utesluten. Det torde emellertid kunna ifrågasättas,
            om denna statsrådets princip om ett smidigt förfarande konsekvent
            upprätthållits vid angivandet av de allmänna riktlinjerna för
            ny- indelningen. Så synes oss icke ha varit fallet, allra helst
            som statsrådet beträf- fande den föreslagna minimigränsen för
            kommunstorleken bundit sig för en storlek av minst 2 000 innevånare.
            Denna gräns skall få underskridas endast beträffande ökommuner
            samt kommuner med jämförliga kommunikations- svårigheter. Även
            om det torde vara nödvändigt att angiva en viss minimigräns för
            kom- munstorleken, synes det oss likväl vara att göra mera våld
            än nöden kräver på den hittillsvarande kommunindelningen, som
            dock bygger på månghundra- åriga traditioner, att fastställa undre
            gränsen på sätt som föreslagits med de ytterst begränsade undantagsmöjligheterna.
            Vi anse det motiverat, att minimi- gränsen sänkes till förslagsvis
            1500 innevånare. Ej heller torde det vara lämp- ligt att begränsa
            undantagen till av statsrådet angivna fall, utan vi föreslå en
            allmän bestämmelse om att undantag därifrån må ske, när särskilda
            skäl tala därför. Samtidigt därmed bör givetvis även kravet på
            ett visst antal skatte- kronor inom nybildad kommun i motsvarande
            mån lättas. Den här föreslagna regelmässiga minimistorleken av
            den nybildade kommu- nen torde innebära erforderliga garantier
            för en fullgod kommunal skötsel med hänsyn till det kvantitativa
            underlaget, varför några betänkligheter av
          </p>
          <pb facs="riksdagen-motions-pdf/data/1946/mot_1946__fk__327/mot_1946__fk__327-002.pdf"/>
          <fw xml:id="i-29ijmQxkaz4hEbaRXZJS7B">
            Motioner 1 Första kammaren, nr 327. 3
          </fw>
          <p xml:id="i-FE7tmZieRuuGRhASPgRjGn">
            denna art icke behöva resas. I detta sammanhang vilja vi för
            övrigt inlägga en bestämd protest mot såväl kommitténs som statsrådets
            generella uttalande, att de små kommunerna ej på ett tillfredsställande
            sätt kunnat fullgöra sina uppgifter. Endast genom en dylik uppmjukning
            av förslaget kan det enligt vår mening bliva möjligt att på ett
            tillbörligt och nödvändigt sätt taga hänsyn till de 1o- kala förhållandena
            och kommunernas egna önskemål. Det är ju av synnerlig vikt, att
            just de kommuner, som komma att beröras av sammanslagningen, icke
            ställa sig avvisande till reformen och bliva motståndare därtill,
            varigenom dess syfte skulle kunna äventyras. Inom en mängd mindre
            kommuner förefinnes utan tvivel en stark opinion mot den utformning,
            som förslaget fått. Det torde icke vara nödvändigt att genom en
            restriktiv undantagspolitik vid genomföran- det av reformen ytterligare
            underblåsa denna med de allvarliga följder, som därigenom kunna
            uppstå för innevånarnas villighet att överhuvud taget del- taga
            i den blivande kommunala verksamheten. Därför är det nödvändigt
            att gå fram med mycket stor försiktighet och smidighet vid reformens
            genomfö- rande. En justerad kommunindelning kan givetvis vara
            på sin plats, där de naturliga förutsättningarna därför äro för
            handen, men som förfarandet byg- ger på en tvångssammanslagning,
            bör man samtidigt se till att en dylik mot kommunernas egna intressen
            och önskemål icke behöver tillämpas annat än i minsta möjliga
            antal och i absolut nödvändiga fall. Även om kommunerna äro små,
            böra dock deras frihetskänsla, traditionssinne och självhävdelse
            tagas i betraktande. En sann demokrati förutsätter hänsynstagande
            även till minorite- ter, och det torde icke vara anledning att
            i förevarande fall frångå denna princip. Även i ett annat avseende
            torde man emellertid böra skapa en möjlighet att taga hänsyn till
            berörda kommuners önskemål. Denna möjlighet bör enligt vår mening
            bestå i att den nuvarande pastoratsindelningen såsom huvudregel
            läg- ges till grund för sammanslagningen av kommuner, varigenom
            man förutom till de oftast föreliggande naturliga förutsättningarna
            därvidlag även skulle kunna anknyta till traditionens psykologiska
            betydelse. Den redan förefintliga gemenskapen och samhörigheten
            i kyrkligt avseende bör utan tvivel kunna un- derlätta sammanslagningsförfarandet
            av mindre kommuner och därigenom även motverka uppkomsten av störande
            motsättningar och divergenser mellan dessa. Endast där så är nödvändigt
            av särskilda skäl bör man frångå pastoratsindel- ningen. Därest
            befolkningen inom ett pastorat ej uppgår till den av oss före-
            slagna minimigränsen, böra tvenne pastorat eller ev. flera kunna
            sammanslås till en kommun. Överhuvud taget synes man böra eftersträva
            att kommunernas och pastoratens gränser ej skära varandra annat
            än i rena undantagsfall. För- utom det förhållandet, att en relativt
            stark opinion ute i landet torde förorda en anknytning till den
            nuvarande pastoratsindelningen vid kommunsamman- slagningen, torde
            även detta vara motiverat med hänsyn till de resultat, som vunnits
            vid socialvårdskommitténs provindelningar av Kristianstads, Skara-
          </p>
          <pb facs="riksdagen-motions-pdf/data/1946/mot_1946__fk__327/mot_1946__fk__327-003.pdf"/>
          <fw xml:id="i-UK7wogvHNVZXs5e7GBS45W">
            4 Motioner i Första kammaren, nr 327.
          </fw>
          <p xml:id="i-Vbzc45G97asu1DWu64sVSX">
            borgs och Västernorrlands län. Därvid konstaterades lämpligheten
            av att grunda kommunerna på pastoratsindelningen. Denna regel
            skulle även på ett enligt vårt förmenande synnerligen lyckligt
            sätt beakta de kyrkliga intressena, vilka ute i landet kanske
            på många håll äro av större betydelse än i tätorterna. Däri- genom
            skulle även kyrkan komma att placeras »mitt i byn». Med anledning
            av vad sålunda anförts få vi hemställa,
          </p>
          <p xml:id="i-JTtDRLedMAqpVV6zRfRaeg">
            att riksdagen vid behandlingen av Kungl. Maj:ts proposition nr
            236 måtte såsom sin mening uttala dels att minimigränsen för en
            nybildad kommun bör sättas till 1500 innevånare, dels att pastoratsindelningen
            bör läggas till grund för kommunsam- manslagningar, även på så
            sätt, att två eller flera mindre pa- storat må sammanslås till
            en kommun, dels ock att undantag från dessa regler må medgivas,
            när särskilda skäl därtill äro.
          </p>
          <p xml:id="i-44jYv4bH5JTg5FxRQ1Zuqs" type="date">
            Stockholm den 3 maj 1946.
          </p>
          <div xml:id="i-WtaR545eFiVi5RdnceuezY" type="signatureBlock">
            <p who="i-5uWTLnwo7wZTNEAmx18iy1" type="signature">
              Ivar Ekströmer
            </p>
            <p who="i-N9AjjY11HAeYEZv7pS9mmC" type="signature">
              Erik Arrhén
            </p>
          </div>
        </div>
      </div>
    </body>
  </text>
</TEI>
