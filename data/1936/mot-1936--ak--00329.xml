<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1936--ak--00329">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__329/mot_1936__ak__329-001.pdf"/>
      <fw xml:id="i-SUFtMNH2jaqShQcabgr49e">
        Motioner i Andra kammaren, Nr 329. 7
      </fw>
      <div xml:id="i-Fc4QYmrD2jUCxjt86kuZMV" type="motHeader">
        <div xml:id="i-22q86WPj64euJhwQxncfk2" type="motTitle"/>
        <div xml:id="i-W3A8xgdr1TknnzKtp2cq5x" type="motSubmissionInfo"/>
      </div>
      <div xml:id="i-EJEukAAFN4nKzWiyxhtrs2" type="motBody">
        <div xml:id="i-5WHpqPvBRV9sApRdvVzVng">
          <p xml:id="i-3gaAW5fmpRnp9JCSq44h13">
            Nr 329.
          </p>
          <p xml:id="i-KEqeyUYCMfSVhc81yfk9ud">
            Av herr Brännström, i Skellefteå, m. fl., angdende bensinfirmornas
            skyldighet att inköpa motorsprit m.m.
          </p>
          <p xml:id="i-74eRCQzaT75q5XYnmjKgQT">
            Under de gångna årens ekonomiska kris bar i de delar av landet,
            där såg- verks- och övriga träförädlande industrier utöva sin
            verksamhet, en besvärande arbetslöshet varit rådande, beroende
            på att många företag inom nämnda in- dustrier nödgats helt slå
            igen samt flertalet av de övriga gått med inskränkt drift. För
            såväl de enskilda som de drabbade kommunerna och staten har denna
            arbetslöshet haft betungande verkningar, som i några orter rent
            av blivit av katastrofartad natur. Ehuru under de båda sista åren
            depressionen lättat inom flertalet branscher och på vissa områden
            till och med förbytts i en högkonjunktur, hava inom de träförädlande
            industrierna arbetsmöjligheterna icke nämnvärt förbättrats. Nämnda
            industrier arbeta fortfarande med in- skränkt drift. Under sådana
            förhållanden måste det anses vara synnerligen beklagligt, att
            arbetslöshetssituationen nu ser ut att ytterligare försämras i
            berörda lands- delar genom att en till träförädlingsindustrierna
            knuten fabrikation, nämligen sulfitspritindustrien, på grund av
            avsättningssvårigheter tvingats till drifts- inställelser, vilka
            redan tagit sin början. Vi anse detta så mycket mer beklag- ligt,
            som enligt vårt förmenande en spontan marknad kan vinnas för denna
            industris hela tillverkning utan kostnader för det allmänna samt
            inom den all- männa ramen av det beslut rörande sprittillverkningens
            i riket reglering, som fattades av riksdagen år 1934. Vi finna
            det önskvärt, med hänsyn såväl till arbetslöshetssituationen som
            till lämpligheten av att en viss produktion av motordrivmedel
            upprätthålles inom landet, varom mera nedan, att sulfitspritindustrien
            må kunna bibehållas vid full drift samt tillåta oss därför bringa
            under riksdagens prövning, i vad mån en komplettering av 1934
            års nyss nämnda riksdagsbeslut i sådant syfte kan vara behövlig.
            Vi torde därvid få redogöra dels för innebörden av sagda beslut,
            dels för den tolkning man ansett detsamma böra erhålla samt dels
            slutligen för huru den praktiska utvecklingen gestaltat sig beträffande
            pro- duktionen och konsumtionen av sulfitsprit enligt de av riksdagen
            fastställda grunderna.
          </p>
          <p xml:id="i-Y3ZJRJBXC19ELAcYMGzvnE">
            1934 års riksdagsbeslut om reglering av sprittillverkningen.
          </p>
          <p xml:id="i-CiDoiiD7cR4mCzpAg5JWBj">
            Genom proposition nr 232 vid sagda riksdag angående tillverkning
            och be- skattning av brännvin m. m. framlades ett förslag om en
            fullständig reglering såväl av produktionen som av konsumtionen
            av sprit i landet. Propositionen blev av riksdagen utan ändring,
            om ock med vissa förtydligande uttalanden antagen. Det betydelsefullaste
            i den sålunda genomförda regleringen var, att kon-
          </p>
          <pb facs="riksdagen-motions-pdf/data/1936/mot_1936__ak__329/mot_1936__ak__329-002.pdf"/>
          <fw xml:id="i-QRKkifgvzTLwZttQSwZova">
            8 Motioner i Andra kammaren, Nr 329.
          </fw>
          <p xml:id="i-MtAR3P1qiC1VKDQnndYGdX">
            sumtionen av förtäringssprit, beträffande vilken de olika sprittillverkarna
            dit- tills konkurrerat och vilken tillgodosetts såväl genom potatissprit
            som genom sulfitsprit samt jäst- och melassprit, helt överlämnades
            åt tillverkarna av pota- tissprit; med den inskränkning dock att
            sulfitsprit fortfarande skulle få an- vändas för framställning
            av förtäringssprit under förbehåll, att motsvarande mängd potatissprit
            av partihandlaren, Vin- och Spritcentralen, avsattes så- som skattefri
            sprit för tekniska ändamål. För den minskning i avsättnings- möjligheterna
            såväl kvantitativt som ekonomiskt genom att förtäringsspriten
            betingade ett avsevärt högre pris än övriga spritsorter, vilken
            härigenom åsamkades tillverkarna av sulfit-, jäst- och melassprit,
            skulle dessa enligt be- slutet erhålla kompensation — i den mån
            deras produktion ej kunde vinna avsättning såsom s. k. skattelagd
            sprit och som skattefri teknisk sprit — genom att överskjutande
            tillverkning bereddes avsättning i form av motor- alkohol. I sådant
            syfte skulle enligt statsmakternas beslut importörerna och tillverkarna
            av bensin vara skyldiga att i förhållande till införd eller tillverkad
            bensinmängd inköpa viss kvantitet motoralkohol, vilken ansågs
            kunna be- redas avsättning genom inblandning i bensin i form av
            s. k. lättbentyl. Denna regleringsplan, i vilken avsättningen
            av motoralkohol i viss mån skulle vara den rörliga regulatorn,
            krävde för sitt överblickande kännedom om såväl ungefärliga konsumtionen
            av s. k. skattelagd sprit och av skattefri teknisk sprit som storleken
            av den produktion av jäst- och melassprit, sekunda potatissprit
            (vilken enligt regleringsplanen jämväl skulle avsättas som teknisk
            sprit) samt sulfitsprit, för vilken avsättning skulle beredas
            i form av teknisk sprit och motoralkohol. En dylik plan ingick
            jämväl i propositionen. Enligt denna utgjorde sulfit- spritfabrikernas
            ungefärliga kapacitet 40 miljoner liter av normalstyrka (50 procent),
            jäst- och melassbränneriernas kapacitet 6 miljoner normalliter
            samt den konsumtion av skattefri teknisk sprit samt s. k. skattelagd
            sprit, vilken finge täckas med sulfit- och jästsprit, cirka 13
            miljoner liter. I form av motor- alkokol skulle sålunda enligt
            propositionens regleringsplan avsättas 33 mil- joner normalliter.
            Riksdagen antog jämväl en »förordning om skyldighet för importörer
            och tillverkare av bensin att inköpa motorsprit», i vilken förord-
            ning uppdrogs åt Kungl. Maj:t att meddela närmare tillämpningsföreskrifter.
            I riksdagens beslut ingick jämväl, att Aktiebolaget Vin- och Spritcentralen
            skulle vara partihandelsföretag även för den skattefria spriten,
            att partihand- laren skulle vara skyldig att av tillverkarna av
            sulfitsprit till pris, varom över- enskommelse kunde träffas eller
            som av Kungl. Maj:t utsedd prissättnings- nämnd kunde fastställa,
            inköpa 40 miljoner normalliter årligen, men att Kungl. Maj:t skulle
            äga rätt att bemyndiga partihandlaren att, då behov förelåge,
            in- köpa större kvantitet.
          </p>
          <p xml:id="i-H9f3JKeeMRBLeZCoQvWJx3">
            Innebörden av riksdagens beslut om sprittillverkningens reglering.
            Då rörande innebörden av riksdagens ovan refererade beslut om
            sprittill- verkningens reglering olika uppfattningar gjort sig
            gällande under den tid, be- rörda beslut tillämpats, torde vara
            skäl att bringa i erinran vissa uttalanden
          </p>
          <pb facs="riksdagen-motions-pdf/data/1936/mot_1936__ak__329/mot_1936__ak__329-003.pdf"/>
          <fw xml:id="i-4WdkxKnrGrGJxDc6PMGeTC">
            Motioner i Andra kammaren, Nr 329. 9
          </fw>
          <p xml:id="i-4dKz1TbCQLCugHa9AaxDtj">
            i frågan, vilka gjordes vid dennas riksdagsbehandling 1934 och
            vilka synas ägnade att belysa, vad med beslutet avsågs. Såsom
            motiv för förslaget i pro- positionen nr 232 om inköpstvång av
            motorsprit för bensinfirmorna anfördes bland annat, att stödåtgärderna
            för potatisspriten ej borde få skada andra be- rättigade intressen.
            För sulfitspriten borde därför beredas avsättning i den omfattning,
            som motsvarade de förefintliga fabrikernas kapacitet, vilken med
            stöd av en uppgift i 1933 års sakkunnigebetänkande om »ordnandet
            av avsätt- ningsförhållandena för inom riket tillverkad sprit»
            uppgavs till 40 miljoner nor- malliter. Emellertid framhölls i
            motioner (I: 338, 339 och IT: 601), att berörda kvantitet 40 miljoner
            liter ej vore ett uttryck för fabrikernas verkliga kapa- citet
            utan för låg, enär densamma hänförde sig till ett lågkonjunkturår
            med nedsatta avsättningsmöjligheter både för sulfitmassa (varigenom
            den för spritframställning tillgängliga mängden lut vore lägre
            än normalt) och sulfit- sprit. Än vidare hade genom förbättrade
            fabrikationsmetoder spritutvinningen per ton lut stigit. Sulfitspritfabrikernas
            normala kapacitet vore ej 40 utan 50 miljoner normalliter. I motionerna
            påyrkades därför, att den kvantitet sulfit- sprit, för vilken
            tryggad avsättning borde beredas, skulle upptagas till 50 i stället
            för 40 miljoner normalliter. Bevillningsutskottet uttalade i sitt
            av riksdagen godkända betänkande nr 44 i nu förevarande hänseende:
            »Departementschefen har förutsatt, att den årliga avsättningen
            i regel icke skulle överstiga beträffande sulfitsprit 40 miljoner
            liter samt i fråga om melass- och jästsprit 6 miljoner liter av
            normalstyrka. I flera föreliggande motioner, nämligen (se ovan),
            har föreslagits höjning av den kvantitet sulfitsprit, som är avsedd
            att beredas tryggad avsättning. Den i propositionen angivna myckenheten
            utgör dock icke en under alla förhållan- den till 40 miljoner
            liter begränsad maximikvantitet, utan skulle Kungl. Maj:t äga
            medgiva partihandelsbolaget tillstånd att inköpa sprit, tillverkad
            av sulfit- lut, liksom även av melass eller jäst, i mängder, som
            överskjuta de ovannämnda kvantiteterna. I likhet med motionärerna
            har utskottet ansett det vara 1 hög grad angeläget att ökad avsättning
            vinnes för sulfitsprit. Utskottet förutsätter, att Kungl. Maj:t,
            därest avsättningen av sprit för tekniska ändamål samt för motordrift
            ökas, kommer att medgiva avsättning av större kvantitet sulfit-
            sprit än 40 miljoner liter för år.» Under debatterna vid detta
            ärendes behandling i båda kamrarna framhöllos dessa synpunkter
            ytterligare. I anslutning till det sagda få vi såsom vår mening
            uttala, att riksdagens ifrågavarande beslut bör anses innebära,
            att Kungl. Maj:t är berättigad medgiva partihandelsbolaget en
            utöver 40 miljoner normalliter ökad inköpsrätt, så snart en växande
            konsumtion gör detta be- hövligt; och detta helt oavsett om denna
            stegrade efterfrågan utgöres av tek- nisk sprit eller av motoralkohol
            eller av bådadera. Vi ha ansett oss böra fram- hålla detta, enär
            av vissa myndigheter, då fråga varit om ökning av Vin- och Spritcentralens
            inköpsrätt, gjorts gällande, att Kungl. Maj:t vore befogad med-
            giva sådan ökad inköpsrätt, blott om och i den mån den föranleddes
            av stegrad konsumtion av teknisk sprit, varemot en växande konsumtion
            av motorsprit ej finge föranleda en höjning av Vin- och Spritcentralens
            inköpskvantiteter
          </p>
          <pb facs="riksdagen-motions-pdf/data/1936/mot_1936__ak__329/mot_1936__ak__329-004.pdf"/>
          <fw xml:id="i-8SJS5JGKmsiZx4BkoqMoxB">
            10 Motioner i Andra kammaren, Nr 329.
          </fw>
          <p xml:id="i-NqpVMfjCUzWezjG8STzMTu">
            av sådan sprit. Vi kunna enligt det ovan sagda icke finna, att
            1934 års riks- dagsbeslut innebär, att konsumtionen av motoralkohol
            skall maximeras vid 33 miljoner liter 50 procentig sprit.
          </p>
          <p xml:id="i-EwuGVTu2JhZw2aZLr9UvpD">
            Den praktiska tillämpningen av 1934 års beslut.
          </p>
          <p xml:id="i-Cu1hGQz1bsyWEP5vjLg8VS">
            I anledning av riksdagens ovan omtalade beslut utfärdade Kungl.
            Maj:t den 7 juni 1934, jämte andra författningar i ämnet, förordning
            om skyldighet för importörer och tillverkare av bensin att inköpa
            motorsprit. Denna för- fattning bestämmer emellertid icke kvantiteten
            motorsprit, som skall inköpas i förhållande till importerade eller
            tillverkade bensinmängder, utan sagda kvantitet fastställes av
            Kungl. Maj:t förskottsvis per kvartal genom särskilda kungl. kungörelser.
            Detta skedde första gången i kungörelse den 28 september 1934,
            avseende kvartalet oktober—december 1934. Inköpsskyldigheten av
            motorsprit fastställdes då till 3.6 procent av importerade eller
            tillverkade bensinmängder. Detta procenttal torde hava erhållits
            på följande sätt. Ovan- nämnda kvantitet av 33 miljoner normalliter,
            som enligt statsmakternas beslut skulle avsättas såsom motorsprit,
            motsvarar en mängd av 16.5 miljoner liter sådan sprit. Då importen
            (och tillverkningen) av bensin samtidigt beräknades till cirka
            477 miljoner liter, skulle en inköpsprocent av 3.6 medföra placering
            av den avsedda kvantiteten motorsprit. Vi få härefter övergå till
            att redogöra för huru marknaden för de sprit- sorter, som nu äro
            ifråga, gestaltat sig under den nya ordningen. Vid frågans riksdagsbehandling
            1934 uttalades i samband med spörsmålet om Vin- och Spritcentralens
            övertagande av partihandeln med skattefri sprit, att det vore
            ett önskemål, att avsättningen av dylik sprit kunde kontinuerligt
            vidgas, att Vin- och Spritcentralen borde kunna göra propaganda
            därför men att även tillverkarna av sulfitsprit själva borde genom
            något sitt organ kunna medverka till denna propaganda. Såväl Vin-
            och Spritcentralen som ock sulfitsprittillverkarna, de senare
            genom sitt organ Aktiebolaget Svensk Sprit, hava ställt sig dessa
            statsmakter- nas uppmaningar till efterrättelse samt hava på olika
            vägar sökt utvidga av- sättningsmöjligheterna för den skattefria
            spriten. Sålunda har Vin- och Sprit- centralen genom reklamverksamhet
            i olika riktningar fäst den konsumerande allmänhetens uppmärksamhet
            på den tekniska spritens användbarhet för olika ändamål. Genom
            understödjande av experimentverksamhet har spritcentralen jämväl
            sökt utfinna och upparbeta helt nya avsättningsområden för den
            tek- niska spriten. Dessa lovvärda ansträngningar hava även krönts
            med en på- taglig framgång. Avsättningen av teknisk sprit har
            avsevärt ökats, varom mera nedan. Även sulfitspritfabrikanterna
            fortsatte samt utvidgade, enligt vad från dem uppgivits, genom
            Aktiebolaget Svensk Sprit sin tidigare propagandaverk- samhet,
            varvid bolaget dock numera i huvudsak inriktat sig på motorspriten.
            Den för bolaget vägledande tanken uppgavs därvid vara, att den
            av stats- makterna beslutade tvångsinblandningen av sprit i bensinen
            borde motsvaras av en fullt spontan efterfrågan från den bilägande
            allmänhetens sida av det
          </p>
          <pb facs="riksdagen-motions-pdf/data/1936/mot_1936__ak__329/mot_1936__ak__329-005.pdf"/>
          <fw xml:id="i-5FambPUuoACT8HGAdrgowc">
            Motioner i Andra kammaren, Nr 329. 11
          </fw>
          <p xml:id="i-Vb36iCibGFVh6v846YYi1C">
            spritblandade drivmedlet, den s. k. lättbentylen. De spritkvantiteter,
            som bensinfirmorna vore skyldiga att inköpa, borde av dem kunna
            placeras i form av lättbentyl. Enligt bolagets mening borde den
            fullt frivilliga efter- frågan på lättbentyl genom dennas bättre
            driftsegenskaper kunna medelst lämplig upplysningsverksamhet drivas
            upp till större kvantiteter, än som motsvarades av tvångsinblandningen,
            och borde härigenom för framtiden ytterligare vidgad avsättning
            för sulfitsprit kunna påräknas. I nämnda syften har Aktiebolaget
            Svensk Sprit bedrivit upplysnings- och propagandaverksamhet för
            lättbentylen, dels genom varjehanda reklam- åtgärder samt dels
            genom personliga informationsbesök av bolagets ombud hos de större
            konsumenterna av bildrivmedel, nämligen bussföretag, utövare av
            yrkesmässig biltrafik för person- eller godsbefordran samt firmor
            med stor varudistribution. Verkningarna av dessa Vin- och Spritcentralens
            samt Aktiebolaget Svensk Sprits ansträngningar hava, såsom här
            tidigare anförts, varit goda. Under det sista tillverkningsåret
            före den nya ordningens ikraftträdande utgjorde konsumtionen av
            teknisk sprit, motorsprit och annan sprit i medeltal per kvartal:
          </p>
          <p xml:id="i-3vcycECoomvG2mu4d9DZTW">
            Teknisk sprit och hushållssprit ....sssssssesssesessssssssönnn
            4,160,000 normalliter Motorsprit ....ssssssseessseeeeeseserrennnnn
            rer renen enn Rtn 5,100,000 » Annan sprit ssseossesecssesstssoseerererrenn
            orre nr renen nere ere eat 750,000 &gt;
          </p>
          <p xml:id="i-AaACVDjABVfgh6dKuv3McT">
            Summa 10,010,000 normalliter
          </p>
          <p xml:id="i-P46EQLQc5ExerEz37bot92">
            Sedermera har konsumtionen efter hand stigit. Under de båda första
            kvar- talen av de nya bestämmelsernas tillämpande utgjorde densamma
            i normal- liter räknat
          </p>
          <p xml:id="i-MoEengH8yKuHGqviuzjiEX">
            Okt.— dec. Jan.—mars 1934 1935 Teknisk och hushållssprit .....scssessssesessrsöne0e0snenea
            3,966,925 4,016,770 Motorsprib: smmsssssssssnsssuse ue ons usb
            9,833,952 7,551,780
          </p>
          <p xml:id="i-3Qw8APu7VXq4TQ3Ecn2q9f">
            Det kunde på grund härav förutses, att den spontana konsumtionen
            per år räknat skulle komma att överstiga den kvantitet av 40 miljoner
            liter sulfit- sprit och 6 miljoner liter jäst- och melassprit,
            som enligt regleringsplanen skulle få av partihandlaren inköpas
            utan Kungl. Maj:ts särskilda tillstånd. Då emellertid samtidigt
            tillverkningen av sulfitsprit, enligt vad nedan skall visas, uppgick
            till över 50 miljoner normalliter och sålunda med mer än 10 miljoner
            liter översteg den i regleringsplanen beräknade kvantiteten av
            40 miljoner normalliter, hemställde tillverkarna av sulfitsprit
            i mars 1935 hos Kungl. Maj:t, att Vin- och Spritcentralen skulle
            berättigas för täckande av konsum- tionen inköpa — per år räknat
            — ytterligare 12 miljoner liter sådan sprit eller tillhopa 52
            miljoner liter. I över denna framställning avgivna yttranden tillstyrkte
            kontrollstyrelsen samt Vin- och Spritcentralen, att inköpskvanti-
            teten skulle höjas med den mängd, varmed konsumtionen av teknisk
            sprit vuxit, eller 5 miljoner liter. Däremot synes kontrollstyrelsen
            ha företrätt den meningen, att en höjning av den kvantitet motorsprit,
            som bensinfirmorna
          </p>
          <pb facs="riksdagen-motions-pdf/data/1936/mot_1936__ak__329/mot_1936__ak__329-006.pdf"/>
          <fw xml:id="i-5KAWmyADkiSdsqZyqvhPnn">
            12 Motioner i Andra kammaren, Nr 329.
          </fw>
          <p xml:id="i-TdgNe4vJLqiFDbwKU33Tni">
            enligt den första regleringsplanen skulle vara skyldiga att övertaga,
            eller 33 miljoner liter, ej kunde utan riksdagens hörande verkställas.
            Emellertid avslog Kungl. Maj:t i nådigt brev den 30 mars 1935
            sulfitsprit- tillverkarnas framställning om ökad inköpsrätt för
            Vin- och Spritcentralen, även i vad denna framställning avsåg
            teknisk sprit. Kungl. Maj:ts motiv här- för torde hava varit,
            beträffande den tekniska spriten att man var osäker om huruvida
            den konstaterade konsumtionsökningen finge anses vara av stadig-
            varande natur eller blott övergående, och beträffande motorspriten
            att man ej ville överskrida den i regleringsplanen för avsättning
            till motorsprit fast- ställda kvantiteten av 33 miljoner normalliter.
            Emellertid hade efter den nya regleringens genomförande bensinimporten
            högst avsevärt stigit. Då ett bibe- hållande av bensinfirmornas
            förutvarande inköpsprocent 3.6 skulle, tillämpad på de ökade importkvantiteterna,
            föranleda, att sagda firmor finge övertaga en avsevärt stegrad
            spritmängd, sänkte Kungl. Maj:t genom kungörelse den 30 mars 1935
            inköpsprocenten för andra kvartalet 1935 till 2.7. Genom dessa
            Kungl. Maj:ts båda beslut kvarhölls, trots ökad konsum- tion,
            Vin- och Spritcentralens inköpsrätt tills vidare vid i den första
            regle- ringsplanen fastställd kvantitet av 46 miljoner liter sulfit-,
            jäst- och melass- sprit. Besluten verkade givetvis i hög grad
            tillbakahållande på tillverkarnas strävanden att genom upplysnings-
            och propagandaverksamhet söka vidga marknaden för teknisk sprit
            och motorsprit. Om en växande konsumtion ej kunde få föranleda
            ökad avsättning, vore propagandan för skapande av dylik stegrad
            avsättning meningslös. Särskilt vad beträffar motorspriten syntes
            statsmakternas inställning till- hopa med bensinfirmornas åtgöranden
            vara ägnad att omintetgöra sprittill- verkarnas strävanden att
            skapa en spontan marknad för det spritblandade bildrivmedlet,
            lättbentylen. För klargörande av detta torde vi få något ingå
            på motorspritens användning och värde såsom motordrivmedel. Det
            torde numera få anses vara vetenskapligt klarlagt samt erkännes
            även av praktikens män, att en inblandning av 25 procent motorsprit
            i bensinen, vilken bland- ning plägar benämnas lättbentyl, förhöjer
            drivmedlets effekt. Motorn blir starkare och s. k. knackning undvikes,
            även då motorn anstränges. Denna för- månliga effekt av spritblandningen
            erhålles emellertid endast, när densamma hålles vid 25 procent.
            (Under vissa förutsättningar kan emellertid även starkare spritinblandning,
            upp till 35 procent, med fördel användas.) Sänkes däremot spritinblandningen
            under 25 procent, försvinna fördelarna av bland- ningen. För att
            den spritblandade bensinen skall kunna hos konsumenterna bibehålla
            sitt goda renommé, är det därför nödvändigt, att spritinbland-
            ningen städse skall ligga vid det rätta procenttalet 25. Tillverkarna
            av sulfit- sprit hava av denna anledning velat få till stånd den
            bestämda praxis, att den spritblandade bensinen, lättbentylen,
            skall hålla 25 procent sprit. Sänkes blandningen under detta procenttal,
            blir den konsumerande allmänheten vilse- ledd, i det att densamma
            under namn av lättbentyl erhåller en vara, som saknar dennas fördelar
            framför bensinen såsom drivmedel. Saluföres under namn av lättbentyl
            i större omfattning bensin med lägre sprithalt än 25
          </p>
          <pb facs="riksdagen-motions-pdf/data/1936/mot_1936__ak__329/mot_1936__ak__329-007.pdf"/>
          <fw xml:id="i-NmdD3J3vwvwT9tUxqZsKjg">
            Motioner i Andra kammaren, Nr 329. 13
          </fw>
          <p xml:id="i-SGYTdZLj7Dn5iDNMcw6M5n">
            procent, kan man av denna anledning emotse, att allmänhetens
            numera på- tagligt stigande intresse för lättbentylen går förlorat
            samt att därmed den spontana marknad för lättbentyl, som håller
            på att växa fram och som torde kunna ytterligare upparbetas, tynar
            bort. Vi skulle vilja uttrycka saken så, att om man överhuvudtaget
            alls vill eller skall söka avyttra spritblandad bensin i landet,
            är man skyldig den konsumerande allmänheten att se till, att sprit
            för inblandning finnes tillgänglig i så pass stora kvantiteter,
            att den efterfrågan på spritblandad bensin, som framkommer, verkligen
            kan till- godoses med lättbentyl, d. v. s. med en blandning innehållande
            25 procent sprit. I detta sammanhang bör jämväl en annan sak framhållas.
            Spritens fördel- aktiga egenskaper i berörda hänseende bero på
            att den är ett bränsle med ett mycket högt oktantal. Tillsatt
            till bensin har därför spriten en liknande verkan som det i utlandet
            stundom använda tillsatsmedlet tetraetylbly. Tetraetylbly är emellertid
            ett farligt gift, som har spillt flera människoliv och som erfordrar
            särskilda försiktighetsåtgärder vid blandandet för förebyggande
            av olyckor. En allmän användning av tetraetylhaltig bensin kan
            även efter ett antal år komma att visa sig farlig för folkhälsan.
            Metallgifter verka nämligen i regel mycket långsamt. Tetraeltylblyet
            tillverkas i Amerika och betingar ett högt pris, som ej motsvaras
            av dess värmevärde. Då vårt inhemska bland- ningsmedel krotonaldehyddenaturerad
            sprit ej kan förtäras och vid förbrän- ningen övergår till koldioxid
            och vatten, är sålunda sulfitspriten ett medel, som är ofarligt,
            och vars pris motsvaras av dess bränslevärde. Den svenska etylalkoholen
            (spriten) är därför, tillsatt i bensin i riktig proportion, ett
            gott, inhemskt bensinkvalitetsförbättringsmedel. Vi hava ansett
            oss tvungna att framhålla detta, enär den restriktiva politik
            beträffande Vin- och Spritcentralens rätt att inköpa sulfitsprit,
            vilken hittills förts, i viss omfattning fått till följd, att
            allmänheten mot sin vetskap och vilja under namn av lättbentyl
            fått köpa en blandning, som ofta hållit avse- värt under 20 procent,
            stundom blott några få procent sprit, varigenom all- mänheten
            otvivelaktigt blivit lurad. Sammanhanget är följande. Genom den
            till 33 miljoner normalliter maximerade avsättningen av motorsprit
            fingo bensinfirmorna i förhållande till efterfrågan för små spritkvantiteter
            till sitt förfogande. Några av dem hava emellertid bland sina
            regelbundna konsu- menter större trafikföretag, som alltid köra
            med lättbentyl. Härigenom ha dessa bensinfirmor haft så stor regelbunden
            avsättning av lättbentyl, att den inköpta spriten ej räckt för
            dem att tillhandahålla bentyl med rätt inbland- ningsprocent även
            till sina mindre eller tillfälliga kunder. Firmorna ha då tillgripit
            den utvägen, att till dessa mindre kunder under namn av lättbentyl
            tillhandahålla en blandning, som ofta hållit blott 15 å 20, ja
            stundom ej mer än några få procent sprit. I andra fall ha bensinfirmorna,
            när den av dem övertagna spriten ej räckt till alla konsumenter
            av lättbentyl, slutat sälja denna vara samt därvid uttalat till
            kunderna, att sprit till inblandning ej funnes att erhålla; ett
            uttalande, som väl torde vara sant såtillvida, att Vin- och Spritcentralen
            ej kan överskrida sin inköpsrätt, men som likväl synes oss
          </p>
          <pb facs="riksdagen-motions-pdf/data/1936/mot_1936__ak__329/mot_1936__ak__329-008.pdf"/>
          <fw xml:id="i-TiWDaGKgdmTyUvjALWHKY9">
            14 Motioner i Andra kammaren, Nr 329.
          </fw>
          <p xml:id="i-AatYfKki8v77YEZ7LmSW9H">
            vara paradoxalt, när inemot 7 miljoner liter motorsprit ligga
            osäljbara i lager hos producenterna, vilka nu måste göra driftsnedläggelser
            i brist på avsätt- ning. Jämväl en annan omständighet antyder,
            att den motorspritkvantitet, som genom nämnda inblandningsprocenter
            tillförts bensinfirmorna, ej räckt till för att täcka den spontana
            efterfrågan på lättbentyl. Vid regleringens början, innan ännu
            bensinfirmorna själva kunde överblicka huru stor allmän- hetens
            efterfrågan på lättbentyl skulle bli, körde nämnda firmor tämligen
            allmänt sin egen stora vagnpark med lättbentyl för att därmed
            säkra en viss förbrukning av denna vara. Därmed hava de emellertid
            nu upphört, sedan de funnit, att den dem tilldelade spritmängden
            ej ens räcker att tillgodose all- mänhetens fria efterfrågan på
            lättbentyl. I detta sammanhang bör emellertid även framhållas,
            att någon eller några bensinfirmor haft svårighet att placera
            sin bentyl även med rätt blandning. Denna svårighet torde dock
            i viss omfattning hava varit självförvållad, i det att nämnda
            firmor ej anskaffat nödig distributionsapparat för tillhanda-
            hållande av lättbentyl åt allmänheten. Ävenså lärer producenterna
            numera hava väsentligt inskränkt sin informations- och propagandaverksamhet
            bland bilägarna, sedan de funnit, att denna propaganda endast
            leder till att sprit- tillsatsen i lättbentylen sänkes under den
            riktiga. Återupptages informations- verksamheten bland allmänheten,
            torde avsättningssvårigheter ej vara att befara. Det synes oss
            beklagligt, att marknaden för motorsprit utvecklats på detta sätt,
            varigenom en inom landet producerad vara, som på grund av sina
            goda egenskaper syntes vara på väg att tillkämpa sig en växande
            marknad, miss- krediteras genom att allmänheten i ej ringa omfattning
            tillhandahålles en blandning, som ej är den riktiga. Såsom vi
            ovan utvecklat, är detta indirekt en följd av den politik, som
            hittills följts. Vi hysa, såsom vi jämväl ovan ut- talat, den
            meningen, att skall man överhuvudtaget genom statsåtgärder söka
            driva fram avsättning av motorsprit, för vilket riksdagen ju uttalat
            sig 1934, så måste man även se till, att hela den efterfrågan,
            som framkommer från all- mänhetens sida, kan tillgodoses av spritblandad
            bensin av den tekniskt rätta sammansättningen. På förnyad framställning
            av sulfitspritproducenterna i juni 1935 höjde Kungl. Maj:t Vin-
            och Spritcentralens totala inköpsrätt till sulfitsprit till 45
            miljoner liter, vilket beslut torde hava motiverats av att konsumtions-
            ökningen av teknisk sprit, vilken redan tidigare konstaterats,
            synts bliva konstant. Vid denna höjning bibehölls emellertid (genom
            kungl. kungörelse den 28 juni 1935) bensinfirmornas inköpsprocent
            vid 2.7. Bensinimporten var nämligen fortfarande så hög, att sagda
            procent beräknades räcka till att kvar- hålla totala årskonsumtionen
            av motorsprit vid 33 miljoner normalliter. Kungl. Maj:t har sålunda
            även då vidhållit sin tidigare intagna ståndpunkt att konsumtionen
            av motorsprit ej bör överstiga nämnda nivå. Sedermera har Kungl.
            Maj:t genom kungörelser den 27 september och den 20 december 1935
            för de därpå följande kvartalen höjt bensinfirmornas inköpsprocent
            till 2.9; allt under beräkning dels att Vin- och Spritcentralens
          </p>
          <pb facs="riksdagen-motions-pdf/data/1936/mot_1936__ak__329/mot_1936__ak__329-009.pdf"/>
          <fw xml:id="i-6oCmR86zQkQefhCYvZReN9">
            Motioner i Andra kammaren, Nr 329. 15
          </fw>
          <p xml:id="i-CmiwWExzgcRXMUt63LArK1">
            inköpsrätt skall kvarligga vid 45 miljoner normalliter och dels
            att totala för- brukningen av motorsprit ej skall överstiga 33
            miljoner normalliter per år räknat. Konsumtionen under andra och
            tredje kvartalen 1935 utgjorde i normalliter:
          </p>
          <p xml:id="i-57Djpf9qtDgCFxocPPiU22">
            April —juni Juli—sept. 1935 1935 Teknisk sprit ........sssssesss0002
            4,488,807 5,097,493 Motorsprit s.ssssesesesesererensrre 7,837,017
            7,.390,991
          </p>
          <p xml:id="i-JPSDcmPEfpk5GarJTjM8WU">
            Under hela det första regleringsåret 1934—1 oktober 1935 har
            konsum- tionen utgjort 17,569,995 normalliter teknisk sprit och
            32,613,140 normalliter motorsprit eller tillhopa 50,183,735 normalliter.
            Detta innebär en väsentlig uppgång av konsumtionen av teknisk
            sprit, varemot förbrukningen av motor- sprit genom här ovan omtalade
            sänkningar av bensinfirmornas inköps- procenter hållits nere under
            först beräknade 33 miljoner normalliter, oaktat bensinimporten
            avsevärt ökats. Såsom vi ovan framhållit, har med denna för- brukning
            av motorsprit allmänhetens efterfrågan därpå ej kunnat tillgodoses,
            enär i ej ringa omfattning bensinfirmorna måst sänka spritinblandningen
            i bentylen under de tekniskt riktiga 25 procent för att få denna
            vara att räcka till för efterfrågan. Produktionen av sulfitsprit
            under regleringsåret 1934—1 oktober 1935 har utgjort 50,173,066
            normalliter. (Avsättning skall enligt regleringsplanen dess- utom
            beredas för 6 miljoner normalliter jäst- och melassprit.) Då försälj-
            ningen till Vin- och Spritcentralen samtidigt, enligt vad ovan
            sagts, genom Kungl. Maj:ts beslut varit maximerad vid 45 miljoner
            liter, har en betydande lagerökning ägt rum. Vid regleringens
            början den 1 oktober 1934 hade sulfit- spritproducenterna i lager
            14,660,000 normalliter. Efter det första reglerings- årets slut
            den 1 oktober 1935 hade de lagrade kvantiteterna ökats till 19,997,000
            normalliter. Då lagerutrymmen nu börja tryta samt en ackumulerad
            tillverk- ning på lager ej kan äga rum huru länge som helst, hava
            de driftsinskränk- ningar, varom vi ovan talat, framtvungits.
            Dessa stillestånd vid fabrikerna äro förvisso ej betydelselösa.
            Förhållandet är, att varje fabrik skall stå stilla i två månader,
            under vilken tid personalen blir utan arbete.
          </p>
          <p xml:id="i-XsjXTDdAo3XZN8cyZeShJ5">
            Den önskvärda utvecklingen i fortsättningen.
          </p>
          <p xml:id="i-LYoihvkNngzSu6S6RELsyK">
            Såsom vi i början av vår framställning uttalat, finna vi det
            vara beklagligt, att driftsinställelser med åtföljande arbetslöshet
            skall behöva uppstå inom sulfitspritindustrien. Såsom ovan utvecklats,
            finnes nämligen för denna industris produktion en spontan marknad
            inom landet, låt vara att be- träffande motorspriten varans tillhandahållande
            till konsumenterna genom bensinfirmorna måste ske under viss statlig
            kontroll. Vi tveka nämligen icke att beteckna den förefintliga
            efterfrågan även på motorsprit såsom tillräcklig, när densamma
            är så stor, att flera distributörer nödgas, såsom här tidigare
            påpekats, sänka inblandningsprocenten av motorsprit i lättbentylen
            betydligt under den tekniskt riktiga för att kunna tillfredsställa
            allmänhetens efter-
          </p>
          <pb facs="riksdagen-motions-pdf/data/1936/mot_1936__ak__329/mot_1936__ak__329-010.pdf"/>
          <fw xml:id="i-85Gghf5xi9jqs4JkHGAxjT">
            16 Motioner i Andra kammaren, Nr 329.
          </fw>
          <p xml:id="i-5wd6qxa6nzkAAY66MwvCPp">
            frågan på denna vara. Berörda förhållande synes utgöra ett bevis
            för, att betydligt större kvantiteter motorsprit böra kunna absorberas
            av konsum- tionen, än vad som blir fallet vid den låga inköpsprocent
            för bensinfirmorna som nu gäller. I varje fall lärer detta bliva
            förhållandet, om den propaganda- verksamhet, som tillföljd av
            avsättningsmöjligheternas nuvarande begräns- ning delvis nedlagts,
            ånyo upptages. Enligt vad här ovan sagts, utgjorde produktionen
            av sulfitsprit under det första året av den nya regleringen eller
            1934—1 oktober 1935 50,173,066 nor- malliter, varav cirka 45 miljoner
            liter enligt Kungl. Maj:ts beslut fått avsättas och resten lagts
            i lager. Emellertid är då att märka, dels att en fabrik, Slotts-
            bron, stått stilla under 10 månader av nämnda tillverkningsår
            samt kört igång först 1 augusti 1935, och dels att sulfitfabrikerna
            i landet på grund av inter- nationellt avtal gå med inskränkt
            drift, varigenom den för spritframställning tillgängliga luten
            från dessa fabriker uppgår till mindre kvantiter än normalt. Vid
            full drift av alla spritfabriker och vid normal drift vid själva
            sulfit- fabrikerna lärer därför sulfitspritproduktionen komma
            att ligga vid minst 55 miljoner normalliter. Avsättning skulle
            sålunda behöva beredas eller rättare medgivas för en kvantitet
            av, utöver vad nu är fallet, cirka 10 miljoner normalliter. Vi
            skola nedan visa, att det icke bör möta några svårigheter att
            ernå denna konsumtion. I den första, i 1934 års proposition inrymda
            regleringsplanen upptogs den kvantitet motorsprit, som skulle
            behöva avsättas genom inblandning i bensin, till 33 miljoner normalliter
            eller 16.5 miljoner liter motorsprit. Då bensin- importen samtidigt
            var 477 miljoner liter, fastställdes bensinfirmornas in- köpsprocent
            till 3.6, vilken procent sålunda skulle tillfört bensinfirmorna
            en mängd motorsprit av cirka 17 miljoner liter (34 miljoner normalliter).
            Sam- tidigt fastställdes sulfitspritindustriens totala avsättningskvantitet
            till 40 miljoner normalliter, och skulle skillnaden mellan berörda
            40 miljoner och 34 miljoner normalliter, d. v. s. 6 miljoner normalliter
            sulfitsprit jämte jäst- och melasspritfabrikernas produktion avsättas
            i form av teknisk sprit. Såsom vi ovan framhållit, steg emellertid
            sedan konsumtionen av teknisk sprit, så att sulfitspritindustriens
            tillåtna avsättning endast på denna grund och utan ökning av avsättningen
            till motorsprit kunde höjas till 45 miljoner normal- liter. Emellertid
            ökades samtidigt även bensinimporten väsentligt samt ut- gjorde
            under tiden 1934—1 december 1935 534.5 miljoner liter. Kungl.
            Maj:t föranleddes därav att sänka bensinfirmornas inköpsprocent
            från 3.6 till 2.7, respektive 2.9, varigenom den kvantitet motorsprit,
            som tillfördes dessa firmor, kvarhölls under 17 miljoner liter.
            Vi anse nu, att den inköpsprocent för bensinfirmorna, som blev
            en logisk följd av riksdagens beslut år 1934 i anslutning till
            dåvarande bensinimport av 477 miljoner liter, eller 3.6 procent,
            bör kunna bibehållas även vid den ökade bensinimporten. Sker detta,
            skulle en kvantitet av cirka 3.7 miljoner liter motorsprit (7.4
            miljoner normalliter) utöver nuvarande mängd vinna av- sättning
            i form av lättbentyl. Med den efterfrågan på denna vara, som i
            verkligheten finnes, om den ej tillbakahålles genom obenägenhet
            hos bensin-
          </p>
          <pb facs="riksdagen-motions-pdf/data/1936/mot_1936__ak__329/mot_1936__ak__329-011.pdf"/>
          <fw xml:id="i-278e7RVXHTGvZQBNyJyD4B">
            Motioner i Andra kammaren, Nr 329. 17
          </fw>
          <p xml:id="i-BmA2UqQgVYBukQ1kh7Dq8K">
            firmorna att alls sälja bentyl eller att sälja sådan med rätt
            blandning, lärer det ej möta några svårigheter att få berörda
            kvantitet konsumerad. Då även fortsättningsvis någon ökning av
            konsumtionen av teknisk sprit torde få för- väntas, skulle man
            på detta sätt efterhand kunna finna och bevara en avsätt- ning
            för sulfitspritindustriens totala tillverkning av 55 miljoner
            normalliter. Vi anse en dylik utveckling riktig och rättvis även
            ur flera andra syn- punkter. När genom 1934 års regleringsbeslut
            tillverkarna av sulfitsprit från- händes den marknad för förtäringssprit,
            de upparbetat åt sig genom avse- värda kostnader och arbete, ställde
            statsmakterna i utsikt, att sagda industris produktion skulle
            beredas avsättning på annat sätt. Vad vi nu föreslagit är i själva
            verket icke något annat än att detta statsmakternas åtagande genom-
            föres. Härutöver tillåta vi oss erinra om följande. Drivmedel
            för motorer är numera en nödvändighetsvara, som intet land kan
            undvara. Att ett land för 'sin försörjning med denna nödvändighetsvara
            är helt beroende av import är ett ogynnsamt förhållande, som är
            ägnat att skapa en viss otrygghet. Utri- kespolitiska komplikationer
            av många slag kunna försvåra eller helt eller del- vis förhindra
            den nödiga importen av bildrivmedel, utan att vårt land själv
            är vållande. Ur denna synpunkt finna vi det klokt och lämpligt,
            att tillräcklig marknad beredes för förefintliga svenska drivmedel
            av fullgod beskaffenhet. Vi tillåta oss även erinra om, att världens
            tillgångar av bergolja äro be- gränsade och med nuvarande konsumtion
            beräknas avtaga inom en tämligen nära liggande framtid. Förvisso
            komma då de länder, som ej behärska olje- tillgångarna, att få
            bära den tyngsta bördan. Detta bör innebära en maning till oss
            att i tid se om vårt hus. I anslutning till vad vi sålunda anfört
            få vi föreslå, att riksdagen ville i skrivelse till Kungl. Maj:t
            hemställa, att bensinfirmornas inköpsprocent för motorsprit vid
            härnäst inträffande kvartalsreglering fastställes till 3.6 pro-
            cent av den importerade eller inom landet tillverkade bensinmängden
            samt att Vin- och Spritcentralen berättigas att av sulfitsprittillverkarna
            inköpa den mängd sulfitsprit, som behöves för att täcka dels denna
            förbrukning av motorsprit samt dels därutöver förefintlig konsumtion
            av teknisk sprit. En tämligen god jämvikt, som fortsättningsvis
            kan upprätthållas genom jämk- ningar i nämnda inköpsprocent, skulle
            då ernås mellan sulfitspritindustriens kapacitet och konsumtionen
            av sådan sprit inom landet, varigenom driftin- ställelser inom
            berörda industri skulle kunna undgås.
          </p>
          <p xml:id="i-7fV9sx3od3hGt5hgvQ2iYr">
            Fastställande av bestämd motorspritinblandning i lättbentylen.
          </p>
          <p xml:id="i-Ns9fVtDCWbLRZputCG8rXt">
            Det har här ovan visats, att flera bensinfirmor under namn av
            lättbentyl försålt en blandning av bensin och motorsprit, vilken
            ej hållit den av exper- tisen såsom riktig fastställda motorspritinblandningen
            av 25 procent utan ofta avsevärt under 20 procent, ja stundom
            ned till några få procent. Då den vara, som benämnes lättbentyl,
            enligt vedertagen praxis samt för allmänheten bekantgjorda vetenskapliga
            undersökningar skall hålla en motorspritinbland- ning av 25 procent
            samt då lägre blandningar icke äga lättbentylens fördelar ur driftsteknisk
            synpunkt, kan det ej bestridas, att allmänheten genom be- Bihang
            till riksdagens protokoll 1936. 4 saml. Nr 327-330. 22936 2
          </p>
          <pb facs="riksdagen-motions-pdf/data/1936/mot_1936__ak__329/mot_1936__ak__329-012.pdf"/>
          <fw xml:id="i-3Q25zch1bB5CNkrjeZxm6h">
            18 Motioner i Andra kammaren, Nr 329.
          </fw>
          <p xml:id="i-FGrj7YTgsHrYbkVkE7jksx">
            rörda förfarande blir vilseledd samt under felaktig etikett tillhandahålles
            en produkt med sämre egenskaper än den, som köparen tror sig förvärva.
            Då det uppgives vara svårt, att på frivillighetens väg ernå en
            rättelse i berörda missförhållande, anse vi, att genom statsmakternas
            försorg författningsbe- stämmelse bör utfärdas därom, att under
            namn av lättbentyl tillhandahållet motordrivmedel skall hålla
            en inbladning av 25 procent motorsprit i bensin. Under åberopande
            av vad vi ovan anfört få vi hemställa, att riksdagen ville i skrivelse
            till Kungl. Maj:t begära,
          </p>
          <p xml:id="i-9R4RtipCpUqE5YPndf2xdg">
            att bensinfirmornas inköpsskyldighet till motorsprit tills vidare
            fastställes till 3.6 procent av respektive firmors import eller
            tillverkning av bensin; att Aktiebolaget Vin- och Spritcentralen
            berättigas inköpa de kvantiteter sulfitsprit per år, som dels
            betingas av nämnda kon- sumtion av motorsprit samt dels därutöver
            krävas för tillgodo- seende — tillhopa med den produktion av jäst-
            och melassprit för vilken avsättning enligt gällande reglering
            skall beredas — av den konsumtion av teknisk sprit, som kan uppstå;
            samt att Kungl. Maj:t ville utfärda förordning om att spritblandat
            motordrivmedel, som säljes under namn av lättbentyl, skall hålla
            25 procent motorsprit.
          </p>
          <p xml:id="i-QE9F43wDsez7Bmqdoump3P" type="date">
            Stockholm den 18 januari 1936.
          </p>
          <p xml:id="i-FY9Et9ugrF2nPmLGXJhFQ">
            Ludwig Brännström. 0. W. Lövgren. Helmer Molander. N. E. Nilsson.
            Ewald Lindmark. Nils Holmström. P. F. Westin. P. S. Hedlund. Ernst
            Aronson. E. Ericsson O. E. Sandberg. Elof Lindberg. i Sörsjön.
            Nils Persson Nils V. Sandström. Linus Andersson.
          </p>
          <p xml:id="i-VZDC7ajnyFP3jQ8qcoexHF">
            i Grytterud.
          </p>
          <p xml:id="i-EiTgh2WimUCc81Ngo9KxRy">
            Nils Nilsson Johan Johansson, i Karlstad. Tväråselet.
          </p>
        </div>
      </div>
    </body>
  </text>
</TEI>
