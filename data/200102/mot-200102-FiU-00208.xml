<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-FiU-00208">
  <teiHeader>
    <fileDesc>
      <titleStmt>
        <title>EMU</title>
        <author corresp="i-6kLJbGLpwB9hYxDrVrkcqF">av Karin Pilsäter m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EMU</title>
          <idno type="rdwebb">GP02Fi208</idno>
          <rs type="number">Fi208</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GP02Fi208/text</ref>
          <ref type="dokument_url_html">http://data.riksdagen.se/dokument/GP02Fi208</ref>
          <ref type="dokumentstatus_url_xml">http://data.riksdagen.se/dokumentstatus/GP02Fi208</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <name>Lars Leijonborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-JZKa6caqdSKy8yhUyfEJeU</idno>
            <name>Bo Könberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NqCA8oKdng4vkMN64Hq3v4" type="signed"/>
        <correspContext corresp="i-NqCA8oKdng4vkMN64Hq3v4">
          <note type="signatory" corresp="i-6kLJbGLpwB9hYxDrVrkcqF"/>
          <note type="signatory" corresp="i-NZES3NTTAs3ZaBTU3RVkYE"/>
          <note type="signatory" corresp="i-JZKa6caqdSKy8yhUyfEJeU"/>
        </correspContext>
        <correspAction xml:id="i-7e8YNfqb2MxsUcf1tZMxjN" type="referral">
          <date when="2001-10-11"/>
        </correspAction>
        <correspAction xml:id="i-CVCNBrHmwUw1AeievAazhP" type="dismissal">
          <date when="2001-10-11"/>
        </correspAction>
        <correspAction xml:id="i-DVETxWDJGKA3g4hD8VQ8zV" type="termination">
          <date when="2001-10-05"/>
        </correspAction>
        <correspAction xml:id="i-CJp49MTj9ZzKHLFC58GWYj" type="submission">
          <date when="2001-10-05"/>
        </correspAction>
        <correspAction xml:id="i-GgRbt8f7ExSk2cka3NhaUh" type="numbering">
          <date when="2001-10-05"/>
        </correspAction>
        <correspAction xml:id="i-LVSEdeHigAhhj2E4qX9v22" type="proposed_referral">
          <date when="2001-10-05"/>
        </correspAction>
        <correspAction xml:id="i-UoiNE33Phxz5v6AeJFELfe" type="committee_proposal">
          <date when="2001-10-05"/>
        </correspAction>
        <correspAction xml:id="i-KcmQnu82n6w8QFthQ6YhhB" type="reviewing">
          <date when="2001-10-05"/>
        </correspAction>
        <correspAction xml:id="i-ScK3QNzxtiNWwgv4sXK2ca" type="registration">
          <date when="2001-10-05"/>
        </correspAction>
        <correspAction xml:id="i-LPwBFr3NhJD5693zQ7J4ye" type="assigned"/>
        <correspContext corresp="i-LPwBFr3NhJD5693zQ7J4ye">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Fi_0208/mot_200102_Fi_0208-0001.pdf"/>
      <div xml:id="i-PdgV1qK6hpHkGtYqjfj2GS" type="motHeader">
        <div xml:id="i-JRq9LzqjpNXH9GaYhi9LvM" type="motTitle"/>
        <div xml:id="i-9NC3yJeAvsyJAeEGuSs69n" type="motSubmissionInfo"/>
      </div>
      <div xml:id="i-R7Lp49a6w5WiKke85iq4tb" type="motBody">
        <div xml:id="i-H2y86hFUA4ozgQNh3Khs77">
          <p xml:id="i-gr3oyE5pUappBbyrZAxJs">
            14
          </p>
          <p xml:id="i-Emi61zf2BbroArr9ziWhHU">
            2001/02 mnr: Fi208 pnr: fp104
          </p>
          <p xml:id="i-4yV8kBMjLhRGytoNc77tEu">
            Motion till riksdagen 2001/02:Fi208
          </p>
          <p xml:id="i-SEJWJKyr8oxDUZb4qBMdbU">
            av Karin Pilsäter m.fl. (fp)
          </p>
          <p xml:id="i-QAs5xyC8n8ydv3L5rDnwfb">
            EMU
          </p>
          <p xml:id="i-EfSb5Bj4dmHaMsmoeHHcAq">
            1 Sammanfattning
          </p>
          <p xml:id="i-3P9CPhuYBKSVGDoD9mAdZs">
            Folkpartiet liberalerna förordar en folkomröstning om svensk
            anslutning till Europeiska monetära unionens (EMU) tredje etapp
            senast 2003. Folkpartiet anser att medlemskap i EMU är en naturlig
            fortsättning på liberal politik för tillväxt och välfärd i svensk
            ekonomi. De främsta argumenten för ett svenskt medlemskap i EMU:s
            tredje etapp är: ökat inflytande i viktiga politiska fora, pressade
            konsumentpriser, slopade växlingskostnader, bättre investeringsklimat,
            stabilare växlingskurs, delaktighet i en allt starkare valuta
            och fullvärdigt medlemskap i en politisk gemenskap med stor potential.
            Vi liberaler anser inte att det finns något tungt vägande argument
            för att ”vänta och se”. Skälen till detta är: att vänta innebär
            kostnader, det finns inget sätt att fullständigt utvärdera EMU,
            att vänta signalerar osäkerhet till omvärlden, mycket har hänt
            sedan EMU-utredningen och, slutligen, östutvidgningen förändrar
            grundläggande förutsättningar. Folkpartiet ställer sig dock inte
            okritiskt till EMU. Vi menar att det finns behov av reformer av
            Europeiska centralbanken (ECB) och dess arbetssätt. Här presenteras
            några exempel. En grundläggande förutsättning är dock att det
            endast är genom medlemskap som Sverige aktivt kan bidra till att
            nuvarande brister åtgärdas. Slutligen presenterar Folkpartiet
            liberalerna en tidtabell och handlingsplan för vägen mot och inträdet
            i EMU:s tredje etapp.
          </p>
          <pb facs="riksdagen-motions-pdf/data/200102/mot_200102_Fi_0208/mot_200102_Fi_0208-0002.pdf"/>
          <p xml:id="i-DUcp8ppzMYjv9XsyDDf1Vj">
            2001/02:Fi208
          </p>
          <p xml:id="i-AjDoZXPNjH3mfNxu9s6ggy">
            15
          </p>
          <p xml:id="i-BqeC2X8s4Gh19hjJFg492R">
            2 Innehållsförteckning
          </p>
          <p xml:id="i-CZR3SJ84xyRjrXNuhCJdsa">
            1 Sammanfattning... 2 Innehållsförteckning. 3 Förslag till riksdagsbeslut.
            4 Liberalt ja till EMU....... 5 Varför ja till EMU?.... 5.1 Ökat
            inflytand 5.2 Lägre priser.... 5.3 Inga växlingskostnader... 5.4
            Bättre investeringsklimat 5.5 Stabilare växelkurs. 5.6 Europa
            en allt trovärdigare aktö! 6 Ja till EMU — senast 2003 7 Inte
            köpt med hull och hår — behov av reformer av EMU. 8 Fem steg till
            EMU
          </p>
          <pb facs="riksdagen-motions-pdf/data/200102/mot_200102_Fi_0208/mot_200102_Fi_0208-0003.pdf"/>
          <p xml:id="i-1248nF6ShwN8krmCX2FpvR">
            3 Förslag till riksdagsbeslut
          </p>
          <p xml:id="i-8gsqbZv7MdQzFa1dm6HjkE">
            1. Riksdagen tillkännager för regeringen som sin mening vad i
            motionen anförs om en snar anslutning av Sverige till EMU:s tredje
            etapp. 2. Riksdagen tillkännager för regeringen som sin mening
            vad i motionen anförs om en nationell övergångsplan. 3. Riksdagen
            tillkännager för regeringen som sin mening vad i motionen anförs
            om en folkomröstning om anslutning till EMU:s tredje etapp senast
            år 2003.
          </p>
          <p xml:id="i-P1MbhyJTP9MGyQ12cHE6v1">
            4 Liberalt ja till EMU
          </p>
          <p xml:id="i-TkLaZ7AcG1NBrVxJCeshUS">
            Folkpartiet liberalerna vill ge alla människor nya möjligheter.
            Därför säger vi ja till Europeiska monetära unionen — EMU. Liberalers
            vision för Sverige är ett land som ger möjligheter till alla.
            Den enskilda människans livschanser bygger på personliga valmöjligheter
            och på förankring i olika gemenskaper. Politikens uppgift är att
            skapa goda villkor och spelregler för samverkan människor och
            gemenskaper emellan, för att därmed ge individen frihet att växa.
            Ekonomiska realiteter styr i mångt och mycket våra liv. Ekonomiskt
            välstånd och stabilitet är nödvändiga förutsättningar för att
            nå den liberala visionen. Den ekonomiska politiken blir därför
            ett viktigt medel. Liberal ekonomisk politik leder naturligt till
            ett ja till EMU. Den tilltagande internationaliseringen har i
            grunden förändrat förutsättningarna för nationell ekonomisk politik.
            Nationsgränserna betyder allt mindre. Företag, produkter, pengar,
            människor etc rör sig idag oberoende av landgränser. Detta innebär
            bland annat att den nationella politikens utrymme är mindre än
            tidigare. Internationaliseringen medför att grundläggande ekonomiska
            spelregler måste läggas fast internationellt. Endast i internationell
            samverkan kan Sverige nå de ekonomiska förutsättningarna för att
            kunna garantera den individuella friheten — ekonomiskt välstånd
            och stabilitet. EMU har här en
          </p>
          <p xml:id="i-GX9abeA2X5U7GcA2xt5VDh">
            viktig roll att fylla. EMU har kommit att bli en av de starkaste
            länkarna i det europeiska samarbetet i stort. Utanför EMU ställs
            Sverige också utanför viktiga delar av det bredare politiska samarbetet
            i Europeiska unionen — EU. Fred och demokrati är de främsta målen
            och syftena med det europeiska samarbetet. Framgångarna hitintills
            är historiska. Aldrig tidigare har västra Europa upplevt en så
            lång period av fred. Aldrig tidigare har välståndet vuxit så snabbt
            och nått sådan höjd. Aldrig tidigare har vanliga européer haft
            en så hög levnadsstandard som idag. Dessa historiska framgångar
            vill vi liberaler slå vakt om och vidareutveckla. Därför säger
            vi ja till EMU.
          </p>
          <p xml:id="i-74WmceTamGZND1kdRvDMiH">
            2000/01:c999
          </p>
          <p xml:id="i-FoteHqzs6U7bmvzjdE99fF">
            16
          </p>
          <pb facs="riksdagen-motions-pdf/data/200102/mot_200102_Fi_0208/mot_200102_Fi_0208-0004.pdf"/>
          <p xml:id="i-5ZyvhbAQFjMvMbeDLMvMjq">
            2001/02:Fi208
          </p>
          <p xml:id="i-5LJP3PNWrJJ8Z75S7UX4JH">
            17
          </p>
          <p xml:id="i-6LU7fVjTCsfcnoGnQ1hDoS">
            5 Varför ja till EMU?
          </p>
          <p xml:id="i-Cue4R1RcGNB5XMxoAT3mrx">
            Medlemskap i EMU främjar en stabil tillväxt av svensk ekonomi.
            Detta sker på olika sätt. De främsta orsakerna och därmed argumenten
            för ett svenskt medlemskap i EMU:s tredje etapp är att det skulle
            innebära ökat inflytande i viktiga = politiska = beslutsfora,
            pressade &lt;konsumentpriser, slopade växlingskostnader, = bättre
            = investeringsklimat, stabilare växlingskurs, delaktighet i en
            allt starkare valuta och, sist men inte minst, fullvärdigt medlemskap
            i en politisk gemenskap med stor potential.
          </p>
          <p xml:id="i-Jj7k159c99rt8rnBKX1Ku">
            5.1 Ökat inflytande
          </p>
          <p xml:id="i-8okNmRei63yXs96KQPR4DP">
            Svenskt medlemskap i EMU:s tredje etapp skulle innebära att svenska
            politiker får ökat inflytande över den ekonomiska politiken och
            dess utveckling. Deltagande i EMU:s tredje etapp ger tillträde
            till de europeiska fora där för Sverige viktiga ekonomiska avgöranden
            görs. En alltmer tilltagande = internationalisering minskar den
            = nationella = politikens handlingsutrymme — om man inte samtidigt
            flyttar mer fokus och engagemang till de fora för internationellt
            samarbete som växer i betydelse. Politikens roll i den ekonomiska
            utvecklingen har alltså inte, såsom det ofta hävdas, blivit mindre.
            Men, nationellt politiskt inflytande förutsätter idag ett internationellt
            engagemang. Grundläggande ekonomiska spelregler måste idag läggas
            fast internationellt, och politiska mål och ambitioner kan bli
            verklighet endast i samverkan med andra länder. Inom EMU diskuterar
            och beslutar européer tillsammans i viktiga ekonomiska frågor.
            Det sker bland annat genom att en representant för varje land
            finns i ledningen för den europeiska centralbanken (ECB) och att
            finansministrarna träffas i det så kallade Eurorådet. Vid dessa
            möten behandlas viktiga ärenden om Europas ekonomi och ekonomiska
            politik. Många gånger fattas också de facto beslut. Sverige är
            inte med vid dessa tillfällen. Svenskt medlemskap i EMU:s tredje
            etapp skulle innebära att svenska politiker sitter med vid dessa
            möten och diskussioner och då får insyn och möjlighet att påverka.
            Som det är idag får Sverige snällt rätta sig efter det som andra
            beslutar.
          </p>
          <p xml:id="i-UX98XtXBjfNt7iWqA6ydeB">
            EU:s = östutvidgning och ökad öppenhet och möjlighet = till ansvarsutkrävande
            i EU:s institutioner är två frågor som Sverige lägger stor politisk
            vikt vid. Utanför EMU:s tredje etapp förlorar Sverige och svenska
            politiker inflytande över viktiga delar av dessa områden. Med
            EU:s utvidgning till de östra delarna av Europa måste ECB:s arbetsformer
            förändras. Med 25-28 nationella centralbankschefer plus medlemmarna
            av ECB:s direktion blir antalet beslutsfattare runt bordet i Frankfurt
            för stort. Beslutsfattandet blir ohanterligt och ineffektivt.
            Vid Europeiska rådets möte i Nice beslutades därför om ändringar
            i stadgan om det europeiska centralbankssystemet och Europeiska
            centralbanken, så att stadgan framöver
          </p>
          <pb facs="riksdagen-motions-pdf/data/200102/mot_200102_Fi_0208/mot_200102_Fi_0208-0005.pdf"/>
          <p xml:id="i-3qrsPS6YQrZFatH7GX61DU">
            enklare ska kunna ändras. Utanför EMU:s tredje etapp har Sverige
            inte insyn och inflytande i utvecklingen av ECB och dess funktion.
            Genom att stå utanför EMU:s tredje etapp förlorar alltså Sverige
            politisk tyngd i europeiska sammanhang — både i teorin och i praktiken.
            Att Sverige inte ens har en officiellt deklarerad tydlig regeringsstrategi
            för inträde i EMU:s tredje etapp gör inte saken bättre.
          </p>
          <p xml:id="i-25xD73FLKsfnXAJWZRYnkJ">
            5.2 Lägre priser
          </p>
          <p xml:id="i-AAAathy6hQXqU1Hc9bun2B">
            Medlemskap i EMU:s tredje etapp innebär lägre priser för svenska
            konsumenter. Utgångspunkten för marknadsekonomin är konsumenternas
            önskemål och behov. De tillgodoses bäst om många producenter och
            distributörer fritt konkurrerar om köparnas gunst. Genom att marknader
            inom EMU-området integreras över gränserna ökar möjligheterna
            till jämförelse av olika producenter och företag. Detta, i sin
            tur, betyder ökad konkurrens. Det tjänar svenska konsumenter på
            — mer resurser blir tillgängliga för såväl privat konsumtion som
            för vård, skola och omsorg.
          </p>
          <p xml:id="i-EPBZthsP17GcgPXzLPC2cQ">
            5.3 Inga växlingskostnader
          </p>
          <p xml:id="i-2174RcEkoBycVd6mUiJDw4">
            Medlemskap i EMU:s tredje etapp betyder att växlingskostnaderna
            försvinner. Företag behöver inte försäkra sig mot förändringar
            i valutornas värde vid handel eller samarbete över gränserna inom
            EMU-området. För såväl enskilda som företag blir det enklare att
            färdas i Europa när vi inte längre behöver tänka och lägga tid
            på att växla pengar vid gränsen. Ikraftträdande av EMU:s tredje
            etapp innebär därmed en större förutsägbarhet och stabilitet för
            medborgare och företag.
          </p>
          <p xml:id="i-VgFb1DKVVhCidNCJfuNARw">
            5.4 Bättre investeringsklimat
          </p>
          <p xml:id="i-Pe5dhc4FSRDpAqyxvnmKxM">
            Medlemskap i EMU:s tredje etapp skulle medföra ett bättre investeringsklimat
            i Sverige. En politisk huvuduppgift är att skapa ett ekonomiskt
            klimat som gör att Sverige kan bli ledande i den ekonomiska och
            tekniska utvecklingen. Utanför EMU:s tredje etapp är Sverige inte
            ett attraktivt lokaliseringsalternativ för företag med internationell
            handel och samverkan. Företag i Sverige idag tvingas ta ut högre
            priser på grund av högre kostnader i form av växlingskostnader,
            osäkerhet beträffande valutakurser etc. Detta leder i sin tur
            till minskad konkurrenskraft. Den tilltagande utflyttningen av
            nyckelpersoner och hela eller strategiska delar av företag från
            svensk mark är talande. Medlemskap i EMU:s tredje etapp skulle
            göra det mer attraktivt för internationella företag att etablera
            sig i Sverige, men det skulle också innebära större incitament
            för företag som är lokaliserade på svensk mark att expandera i
            övriga EMU-området och att stärka sin konkurrenskraft i övriga
            EU. Vi ser allt tydligare tendenser till att
          </p>
          <p xml:id="i-3yQKZoQY1RTgAfcrLwBSuy">
            2000/01:c999
          </p>
          <p xml:id="i-LyCfwD335XVdi6NK578AbA">
            18
          </p>
          <pb facs="riksdagen-motions-pdf/data/200102/mot_200102_Fi_0208/mot_200102_Fi_0208-0006.pdf"/>
          <p xml:id="i-NzmqbsHoFp83u4wAY4hn59">
            2001/02:Fi208
          </p>
          <p xml:id="i-XxmXzspaG4kVTn2ZvMjM5q">
            19
          </p>
          <p xml:id="i-Kq3PvHJonP6xsaATHZG16z">
            både svenska och andra företag förbereder sig för att agera på
            europeisk nivå. Ett antal fusioner och andra omstruktureringar
            är tydliga tecken på att företagen förbereder sig för att kunna
            uppträda i mindre utsträckning som nationella och i högre grad
            som internationella företag. De tänker alltmera europeiskt, allt
            mindre nationellt. I den processen missgynnas Sverige så länge
            vi står utanför EMU:s tredje etapp. Detta är av stor betydelse
            för den långsiktiga utvecklingen av svensk ekonomi.
          </p>
          <p xml:id="i-MgvDZ2ESakqTAo1Jw3RtT5">
            5.5 Stabilare växelkurs
          </p>
          <p xml:id="i-Mbi4P2GYP4ru12HEhRpcSU">
            Medlemskap i EMU:s tredje etapp skulle medföra en stabilare växelkurs.
            En stabilare växelkurs betyder, i sin tur, ökad finansiell stabilitet
            och trygghet överhuvudtaget. En viktig politisk uppgift är att
            värna penningvärdet. Inflation hämmar tillväxten och skapar godtyckliga
            omfördelningar som ofta drabbar de svaga hårdast. Forskning har
            visat att länder anslutna till EMU:s tredje etapp har stabilare
            växelkurs än andra stater och än vad dessa länder hade innan de
            gick med. Med tanke på att globala finansiella kriser av olika
            storleksmått nu blivit ett återkommande fenomen är en stabil växelkurs
            av stort och växande värde för såväl hushåll som företag. Att
            gå med i EMU:s tredje etapp reducerar denna svårbedömda risk väsentligt
            på ett långsiktigt och trovärdigt sätt.
          </p>
          <p xml:id="i-Bruxs6LkBPJWKxomLyyidA">
            5.6 Europa en allt trovärdigare aktör
          </p>
          <p xml:id="i-UrHawT3dRbHKBQpzA4kHmH">
            Ett medlemskap i EMU:s tredje etapp skulle betyda delaktighet
            i en allt starkare valuta. EU agerar allt oftare och allt naturligare
            som en enad aktör. Detta har blivit tydligt inte minst i den snabbt
            tilltagande samverkan inom försvars- och säkerhetspolitiken. EU:s
            röst väger därmed allt tyngre i internationella sammanhang. Den
            här utvecklingen betyder i sin tur att euron ökar i värde. Den
            amerikanska dollarn väger alltjämt tungt i relation till euron.
            Detta beror dock främst på en bättre ekonomisk utveckling i USA
            än i Europa. Det är alltså huvudsakligen dollarn som är stark
            och inte euron som är svag. För att nå samma framgång som USA
            måste EMU-länderna i första hand avreglera sina ekonomier och
            skapa förutsättningar för större flexibilitet. Det innebär bland
            annat behov av lägre och färre skadliga skatter, mindre regleringar
            och borttagande av hinder som blockerar nyföretagsamhet. Sådana
            reformer är också på gång inom EU. Sett i ett längre perspektiv
            är därmed prognosen att euron så småningom åter stärks visavi
            dollarn. Sveriges plats bör vara att i EU-arbetet driva på liberaliseringar
            av EMU-områdets ekonomier, och därmed bidra till ökad tillväxt
            och välfärd i hela Europa.
          </p>
          <pb facs="riksdagen-motions-pdf/data/200102/mot_200102_Fi_0208/mot_200102_Fi_0208-0007.pdf"/>
          <p xml:id="i-HYmpf5TCo6v12MpjtHJDj8">
            6 Ja till EMU — senast 2003
          </p>
          <p xml:id="i-AFgNWz9WZtXhh1x7vX7Ce2">
            Folkpartiet liberalerna anser att Sverige bör ansöka om medlemskap
            i EMU:s tredje etapp senast 2003. Det finns inte något tungt vägande
            argument för att ”vänta och se”. Tvärtom — kostnaderna för att
            stå utanför EMU:s tredje etapp blir allt högre. 1996-års EMU-utredning
            som landade i slutsatsen att Sverige bör vänta och se är idag
            överspelad på flera viktiga punkter. För det första innebär det
            påtagliga och faktiska kostnader att vänta. Alla de fördelar som
            tidigare nämnts, och som talar för ett svenskt medlemskap i EMU:s
            tredje etapp, kommer inte svenska företag och hushåll till del.
            För det andra är det naivt att tro att det på ett fullständigt
            sätt skulle gå att utvärdera ett projekt och en företeelse som
            EMU. Ingen utredning i världen kan med någon större grad av precision
            mäta eventuella kostnader eller intäkter som den monetära unionen
            genererat, eftersom det hela tiden pågår andra förändringar i
            världsekonomin. För det tredje cementerar en vänta-och-se-linje
            en osäkerhet inte bara om Sveriges långsiktiga penningpolitiska
            regim utan också om Sveriges långsiktiga ambitioner beträffande
            den ekonomiska och politiska integrationen i Europa. Sverige riskerar
            att förlora i legitimitet och trovärdighet i det europeiska samarbetet.
            För det fjärde har mycket hänt — såväl ekonomiskt som politiskt
            — inom ramen för EU-samarbetet. Det EU Sverige är medlem av och
            vår roll i detta samarbete ser idag mycket annorlunda ut jämfört
            med vid tiden för EMU- utredningen. Till exempel har EMU kommit
            att få en central roll med återverkningar på det övriga EU på
            ett sätt som då inte förutsågs. För det femte har östutvidgningen
            och fler kandidatländers strävan att snarast komma med i EMU förändrat
            sammanhanget för ett svenskt ställningstagande till den monetära
            unionen. Idag är tolv av femton EU-länder med i EMU — utredningen
            1996 bedömde att antalet länder som skulle gå med i EMU från start
            skulle bli fem å sex stycken. Folkpartiet liberalerna anser att
            det i dag inte krävs någon grundlagsändring för inträde i EMU:s
            tredje etapp. Så snart en folkomröstning visat att ett fullständigt
            medlemskap i EMU är vad svenska medborgare önskar, kan steget
            in i EMU:s tredje etapp tas genast. Socialdemokraterna angav till
            att börja med sex villkor för inträde i EMU:s tredje etapp. Dagens
            regering har valt att koncentrera obeslutsamheten till två villkor
            för svensk anslutning. De krav som satts upp är dels att det ska
            finnas belägg för att det råder en fungerande lönebildning, dels
            att Sveriges konjunktur är i samklang med EMU-ländernas. Båda
            villkoren är dock mycket vagt formulerade. Resultatet är att det
            i slutändan är den politiska viljan som avgör om villkoren är
            uppfyllda eller ej. Den 1 januari 2002 införs gemensamma sedlar
            och mynt i EMU-länderna. EMU:s och eurons existens och betydelse
            kommer då att bli konkret och påtaglig för svenska medborgare.
            Om det skall vara någon poäng med att vänta förutsätter det att
            Sverige tar till sig de lärdomar som finns att dra. Den gemensamma
            valutan och ECB har funnits i cirka ett och ett halvt år. Det
          </p>
          <p xml:id="i-DDT48B6GSUe5LdzRYDQiFx">
            2000/01:c999
          </p>
          <p xml:id="i-LLkYSJV9EGVHRQAE1gw1nJ">
            20
          </p>
          <pb facs="riksdagen-motions-pdf/data/200102/mot_200102_Fi_0208/mot_200102_Fi_0208-0008.pdf"/>
          <p xml:id="i-D4ig461Lp18uqEDQ9sxT1R">
            2001/02:Fi208
          </p>
          <p xml:id="i-R9Bcb8JQCRVnHxYSJLcGfc">
            21
          </p>
          <p xml:id="i-PVzMcwzMjCfnYDYEK1ypEe">
            fungerar som tänkt var, och stegen framåt går stadigt. Den erfarenheten
            kan Sverige redan idag räkna hem. Att EMU dessutom kommit att
            bli en av de viktigaste drivande krafterna i det politiska samarbetet
            i stort i Europa borde vara en påtaglig erfarenhet, vilken tydligt
            pekar mot att Sverige bör ansluta sig så snart som möjligt. Det
            huvudsakliga målet med EMU, likväl som med EU, är fred och demokrati.
            Det är en vision vi liberaler delar. Som medlem i EMU kan Sverige
            ytterligare bidra till att detta mål nås.
          </p>
          <p xml:id="i-9p2Q6G7Abbic5GqissWckb">
            7 Inte köpt med hull och hår — behov av reformer av EMU
          </p>
          <p xml:id="i-5mgSaLEGoq3fraA3EtXGnx">
            Att Sverige bör ansluta sig till EMU:s tredje etapp är för oss
            liberaler en logisk slutledning som följer på den ekonomiska politik
            som vi i övrigt förordar. Vi är dock inte okritiskt positiva till
            EMU. Det finns ett antal aspekter av EMU vilka är i behov av reformer.
            Bland annat genom sina europaparlamentariker har Folkpartiet liberalerna
            framfört önskemål om ett antal reformer av ECB:s arbetssätt: För
            det första måste det bli tydligt och klart att öppenhet utgör
            en grundprincip även i EMU. Öppenhet är en förutsättning för effektiv
            granskning och kontroll av makthavare. Ifall förtroendet för politiken
            ska upprätthållas måste viktiga diskussioner föras öppet och inte
            förbehållas slutna sällskap. Offentlighetsprincipen bör vara en
            grundbult även i EMU. Detta innebär till exempel att ECB-rådet
            med viss kortare eftersläpning bör offentliggöra sina protokoll.
            ECB bör också publicera inflationsrapporter av den öppna typ som
            bland andra Sveriges riksbank använder sig av. Dessutom bör det
            införas en klarare, och med avseende på inflationen, symmetrisk
            definition av inflationsmålet. För oss liberaler är det också
            viktigt att framhålla att samarbetet inom EMU inte får innebära
            att Europa utvecklas mot ett slutet handelsblock. EMU utgör ett
            stort steg framåt för ökad frihandel. EMU innebär betydande minskade
            handelshinder mellan Europeiska unionens medlemsstater. Detta
            medför, i sin tur, ömsesidigt beroende, ökad förståelse länderna
            emellan och ökad konkurrens med lägre priser som följd. Men kampen
            för frihandel och dess fördelar får inte begränsas till EU och
            EMU. EU får aldrig bli ett slutet handelsblock. Detta är viktiga
            frågor för det europeiska samarbetet i stort. Det är endast genom
            aktivt deltagande, som medlem, som Sverige kan bidra till att
            nuvarande brister i EMU-samarbetet åtgärdas.
          </p>
          <p xml:id="i-NwUPX7vqvCscjPs1DYQ6rY">
            =
          </p>
          <p xml:id="i-9cUimwcWUFLgCcNHDYs6mL">
            8 Fem steg till EMU
          </p>
          <p xml:id="i-MwyiciJGZHweAVggxhuV7u">
            Folkpartiet liberalerna menar att Sverige snarast möjligt bör
            ansluta sig till EMUSs tredje etapp. Det är därför viktigt att
            Sveriges riksdag fastställer en
          </p>
          <pb facs="riksdagen-motions-pdf/data/200102/mot_200102_Fi_0208/mot_200102_Fi_0208-0009.pdf"/>
          <p xml:id="i-EpUwN3VmYz98ZitgShiHwP">
            handlingsplan och tidtabell för vägen dit och till inträdet.
            En sådan tidtabell och handlingsplan kan delas in i fem steg:
          </p>
          <p xml:id="i-9DWQ4CsrGya97KMcysGuS">
            + Regeringen avger en skriftlig avsiktsförklaring till riksdagen
            där dess EMU-politik, tidtabell och handlingsplan redovisas. +
            En nationell övergångsplan, som skall omfatta såväl den offentliga
            förvaltningen som företag och banker, görs upp och genomförs så
            snart som möjligt. + En folkomröstning om EMU bör genomföras senast
            2003. . Efter ett ja i folkomröstningen tas en förhandling upp
            med EMU- länderna om svenskt inträde i den europeiska växelkursmekanismen
            (ERM). e Sverige bör sikta på att gå med i EMU:s tredje etapp
            — avskaffandet av rörliga växelkurser och införandet av euron
            som betalningsmedel — så snart det sedan är praktiskt och juridiskt
            möjligt.
          </p>
          <p xml:id="i-HRLbYKLLiUUFecHhtxQEuD">
            Efter ett EMU-beslut — senast år 2003 — kan Sverige med större
            kraft verka för ett Europa präglat av fred, trygghet, frihet,
            demokrati, ekonomisk välfärd och god miljö. Som fullvärdig medlem
            i EU kan Sverige aktivt engagera sig i att få till stånd de reformer
            av ECB som idag krävs. Reformer, till exempel, för att bereda
            plats för de nya medlemmar som östutvidgningen innebär, och för
            att göra ECB mer öppet och med tydliga former för ansvarsutkrävande.
            Vår generation har en historisk möjlighet att skapa ett Europa
            präglat av frihet, fred och demokrati. Samarbetet inom den Europeiska
            unionen utgör det viktigaste verktyget för att nå dessa mål. Den
            Europeiska monetära unionen är, och kommer än mer att bli, den
            starkaste länken i detta samarbete. Därför säger Folkpartiet liberalerna
            ja till EMU.
          </p>
          <p xml:id="i-LGoow7Zao4VTgzqDNi5iHR" type="date">
            Stockholm den 27 september 2001
          </p>
          <div xml:id="i-5zq3CFqHDQpTE1QBQq336E" type="signatureBlock">
            <p xml:id="i-RQ9ipDqMpNmy4z4v2SzDBZ" who="i-6kLJbGLpwB9hYxDrVrkcqF" type="signature">
              Karin Pilsäter (fp)
            </p>
            <p xml:id="i-54SrczLZgjL2RQAMmXTej8" who="i-NZES3NTTAs3ZaBTU3RVkYE" type="signature">
              Lars Leijonborg (fp)
            </p>
            <p xml:id="i-MH7b2iKeM58gD5gQTsdCdC" who="i-JZKa6caqdSKy8yhUyfEJeU" type="signature">
              Bo Könberg (fp)
            </p>
          </div>
          <p xml:id="i-CzQqAo8kHFmCmCFbytXHRh">
            2000/01:c999
          </p>
          <p xml:id="i-SQHo7CivvnRn3sWU2XmvrA">
            22
          </p>
        </div>
      </div>
    </body>
  </text>
</TEI>
