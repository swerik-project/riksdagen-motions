<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__137/mot_1945__fk__137-001.pdf"/>
      <div type="motHeader" xml:id="i-VYmHs9NqgMrH68dwuWDRSm">
        <div type="motTitle" xml:id="i-YANXcDSPJirGZTdZWjacyT"/>
        <div type="motSubmissionInfo" xml:id="i-LXkyr9oLwBBz9Ta6GHie1R"/>
      </div>
      <div type="motBody" xml:id="i-3cm2GerrGJaQXShJGYAcf5">
        <div xml:id="i-UiZUmmEheEGTCYVzgpw5zw">
          <p xml:id="i-9Cvp3Y3qqmAQbd8czAd9AS">
            16 Motioner i Första kammaren, nr 137.
          </p>
          <p xml:id="i-FW158DxFfPPnwXVzfMNen2">
            Nr 137.
          </p>
          <p xml:id="i-8ZE9pQXKYyUGb9yjoFtsSt">
            Av herr Bergh, Ragnar, m. fl., om anslag till byggande av en
            bro över Lule älv vid Bergnäset. |
          </p>
          <p xml:id="i-AkWGn6PMcoB572s8f4tLoX">
            Kungl. väg- och vattenbyggnadsstyrelsen har i underdånig framställning
            den 11 september 1944 hemställt, att för budgetåret 1945 /46 skulle
            som sär- skilt anslag upptagas 2,5 miljoner kronor till påbörjande
            av bro över Lule älv vid Luleå (Bergnäset) att avräknas mot bilskattemedlen.
            Bron är numera kostnadsberäknad till 9,6 miljoner kronor, vartill
            komma 165 000 kronor för beläggning av tillfartsvägar samt marklösen
            och i den mån så kan visa sig erforderligt 410 000 kronor för
            gaturegleringar och dylikt. Om denna brofrågas tidigare historia
            lämnas i väg- och vattenbyggnads- styrelsens ovannämnda framställning
            följande uppgifter. Frågan om byggande av bro över Lule älv vid
            Bergnäset blev föremål för riksdagens prövning vid 1940 års urtima
            riksdag i anslutning till Kungl. Maj:ts förslag, att riksdagen
            skulle anvisa medel till bro över 'Lule älv vid Gäddvik. Föredragande
            departementschefen anförde härvid bland annat, att bron vid Bergnäset
            på grund av sin mera betydande storleksordning och sin lämplighet
            i övrigt att bereda arbetstillfällen ansågs om möjligt böra utföras
            vid en tidpunkt, då en mera allmän arbetslöshet vore rådande.
            I fråga om valet mellan de båda alternativen med bro vid Bergnäset
            eller vid Gäddvik anförde departementschefen vidare, att ur den
            lokala trafikens synpunkt övervägande skäl syntes tala för brons
            förläggning till Bergnäset, eftersom därigenom en förkortning
            med cirka 6 km av vägförbindelsen mel- lan Luleå och det söder
            om älven belägna kustlandet nåddes. För bro vid Bergnäset talade
            vidare den omständigheten, att kostnaden för den på den brolösa
            orten nödvändiga färjförbindelsen bleve avsevärt högre vid Berg-
            näset än vid Gäddvik. Ä andra sidan bleve alternativet med bro
            vid Gädd- vik knappt hälften så dyrt att genomföra, varjämte den
            dåvarande situa- tionen på arbetsmarknaden icke motiverade speciellt
            hänsynstagande till behovet av arbetsprojekt. Andra särskilda
            utskottet anförde i sitt utlåtande bland annat, att vä- gande
            motiv kunde anföras för en förläggning av bron till Bergnäset.
            Emel- lertid vore det militära intresset att snabbt åstadkomma
            en förbindelse över Lule älv och kostnadsskillnaden mellan alternativen
            i dåvarande situation så avgörande faktorer, att utskottet icke
            ansåge sig böra frångå Kungl. Maj:ts förslag beträffande förläggningen
            av bron. Sju reservanter i utskot-
          </p>
          <pb facs="riksdagen-motions-pdf/data/1945/mot_1945__fk__137/mot_1945__fk__137-002.pdf"/>
          <p xml:id="i-R4ZKwCfVhmfqEYwegzijWM">
            Motioner i Första kammaren, nr 137. 17
          </p>
          <p xml:id="i-78wg27VQK5a2WAnXtA8GXn">
            tet funno de starkare skälen tala för brons förläggning till
            Bergnäset och förordade därför en sådan lösning, att de militära
            intressena skulle kunna tillgodoses utan att viktiga civila trafikintressen
            åsidosattes. Riksdagen biföll utskottets hemställan om att bron
            skulle förläggas till Gäddvik. Den 25 januari 1943 hemställde
            länsstyrelsen i Norrbottens län i under- dånig framställning,
            att Kungl. Maj:t måtte hos riksdagen utverka beslut om anläggande
            av bro över Lule älv vid Bergnäset under framhållande av att trafiken
            över färjförbindelsen vid Bergnäset icke minskat i beräknad omfattning
            efter det att bron vid Gäddvik upplåtits för trafik. I underdånigt
            utlåtande den 24 februari 1943 vitsordade väg- och vattenbyggnadsstyrel-
            sen behovet av ifrågavarande broförbindelse, varvid bifogades
            yttrande från försvarsstaben, varav framgick att det ur militär
            synpunkt vore förmånligt med ytterligare en broförbindelse över
            Lule älv. Styrelsen utgick emellertid ifrån, att särskilda medel
            skulle anvisas för ändamålet, därest företaget befunnes böra komma
            till utförande. Framställningen föranledde ingen annan Kungl.
            Maj:ts åtgärd än att Kungl. Maj:t förordnade, att avskrifter av
            statens industrikommissions och statens arbetsmarknadskommissions
            utlåtanden i ärendet skulle överlämnas till länsstyrelsen i Norrbottens
            län. I förnyad underdånig framställning den 23 december 1943 hemställde
            länsstyrelsen i Norrbottens län, att Kungl. Maj:t måtte hos 1944
            års riks- dag utverka beslut om anläggande av bro över Lule älv
            vid Bergnäset. I skrivelsen lämnade länsstyrelsen vissa uppgifter
            angående omfattningen av färjtrafiken vid Bergnäset under seglationsperioderna
            1941—43. I avrun- dade tal framgår trafikens omfattning av nedanstående.
          </p>
          <p xml:id="i-SCCBN8W1veitNuHxPn1v7s">
            1941 1942 1943 FOtgängare sossoossresessssrse ses e sn 10 200
            13 600 14 500 Hästskjutsar sossossssssssssssss oss sa 2400 2500
            3 000 Cyklister oosossssssssssssssss oss ss sa 218 000 320 000
            408 000 Personbilar sosssosssssssssessssss nns 11 000 9 600 10
            700 Lastbilar ssosssssssssesssrssso ss ss sa 22 700 21 000 19
            600 BUSSAP sosseseerererersess esse sis osa 4 500 1 071 984.
          </p>
          <p xml:id="i-W8MH3FHjWzQep9B88tg9Cb">
            Under samma år hade färjan gjort följande antal turer: 16 967
            20 252 21 884.
          </p>
          <p xml:id="i-8tM1p8oP283bUsfVJJyhf5">
            I anslutning härtill framhöll länsstyrelsen, att siffrorna för
            biltrafiken voro märkliga sedda i belysning av de allt strängare
            restriktionerna i fråga om motorfordonstrafiken. Trots att färjan
            gjorde i genomsnitt 95 enkelturer om dygnet, kunde långvariga
            trafikstockningar icke undvikas. Brofrågans snara lösning vore
            enligt länsstyrelsens mening av sådan angelägenhetsgrad, att den
            icke längre kunde behandlas som ett lämpligt beredskapsarbete
            Bihang till riksdagens protokoll 1945. 3 saml. Nr 1382—137. 2
          </p>
          <pb facs="riksdagen-motions-pdf/data/1945/mot_1945__fk__137/mot_1945__fk__137-003.pdf"/>
          <p xml:id="i-XTHFyCK6mtvC52ZwBeKvMp">
            18 Motioner i Första kammaren, nr 137.
          </p>
          <p xml:id="i-7DQ2fESuitZ4knhmm84iBn">
            under en arbetslöshetsperiod och under andra omständigheter följaktligen
            kunde få stå tillbaka för andra arbetsobjekt, utan inga andra
            hinder än till- gången på material och arbetskraft borde få utgöra
            hinder för arbetets omedelbara igångsättande. I underdånigt utlåtande
            den 11 januari 1944 vitsordade väg- och vatten- byggnadsstyrelsen
            ånyo behovet av nämnda broförbindelse, men utgick alltjämt ifrån,
            att särskilda medel skulle anvisas för ändamålet, därest före-
            taget befunnes böra komma till stånd. I underdånigt utlåtande
            den 3 februari 1944 framhöll chefen för flygvapnet på i skrivelsen
            närmare an- givna grunder betydelsen av att länsstyrelsens hemställan
            om anläggande av bro över Lule älv vid Bergnäset vunne bifall.
            Framställningen föranledde ingen annan Kungl. Maj:ts åtgärd, än
            att handlingarna i ärendet överlämnades till investeringsutredningen
            för att tagas i övervägande vid fullgörandet av utredningens uppdrag.
            I väg- och vattenbyggnadsstyrelsens preliminära förslag till investerings-
            reserv för broföretag upptogs bro över Lule älv vid Bergnäset
            efter några mindre företag och efter bro över Kalix älv vid Kalix
            kyrka, vilken senare bro det ansågs mycket angeläget att få ombyggd
            av militära skäl enligt av styrelsens militäravdelning lämnad
            uppgift. I den promemoria, som till- hörde förslaget, framhölls
            emellertid, att företagen voro upptagna i huvud- sak i den ordning,
            som de ansågos böra komma till utförande, men att det förutsattes
            att omdisposition skulle kunna ske, om så befunnes erforderligt.
            Investeringsutredningen uteslöt emellertid detta företag i sitt
            förslag till investeringsplan. Som skäl härför anförde utredningen
            allmänt, att bro- arbetena hade jämförelsevis begränsade användningsmöjligheter
            som ar- betsobjekt i en arbetsmarknadskris och att de i regel
            voro materialkrävan- de. Särskilt gällde detta stora broföretag,
            som kräva mycket material och vilkas byggnadstid beräknas bliva
            lång. I fråga om bron över Lule älv vid Bergnäset anförde utredningen
            vidare, att utredningen på den korta tid, som stått till buds,
            icke kunnat verkställa den grundliga prövning av bygg- nadsbehovet,
            som erfordrades för att taga ställning till byggnadsfrågan särskilt
            som ganska nyligen uppförts en bro över Lule älv vid Gäddvik ej
            långt uppströms om den ifrågasatta bron. Dessutom anförde utredningen,
            att väg- och vattenbyggnadsstyrelsen i sin efter angelägenhetsgrad
            ordnade förteckning placerat denna bro jämte den likaledes av
            utredningen uteslutna bron över Lule älv vid Harads sist på den
            jämförelsevis stora listan över broar i Norrbottens län. Vid framläggande
            av proposition angående allmän beredskapsstat för budgetåret 1944/45
            biträdde föredragande departementschefen investe- ringsutredningens
            förslag och föreslog således icke att medel skulle beräk- nas
            för ifrågavarande broföretag. På grund härav väcktes två likalydande
            motioner, den ena inom första kammaren av herr R. Bergh m. fl.
            (I: 349) och den andra inom andra kam-
          </p>
          <pb facs="riksdagen-motions-pdf/data/1945/mot_1945__fk__137/mot_1945__fk__137-004.pdf"/>
          <p xml:id="i-XMKqBkuhMP1ExP9YPcbAfV">
            Motioner + Första kammaren, nr 187. 19
          </p>
          <p xml:id="i-Q6vMyACgycy6d3LMDLKTyj">
            maren av herr O. W. Lövgren m. fl. (II: 547) med hemställan att
            för bud- getåret 1944/45 skulle å allmän beredskapsstat under
            sjätte huvudtiteln punkt 4 (byggande av broar) upptagas ett med
            1,5 miljoner kronor förhöjt belopp avsett för bron över Lule älv
            vid Bergnäset. Statsutskottet anförde med anledning härav bland
            annat följande. Vad beträffar bro över Lule älv vid Bergnäset
            framgår av motionerna och för övrigt av de iakttagelser utskottet
            gjort vid ett nyligen avlagt besök på platsen, att de nuvarande
            trafikförhållandena vid denna viktiga infart till själva Luleå
            äro mycket otillfredsställande. Den nuvarande färjan är uppen-
            barligen för liten för att ombesörja den även med nuvarande trafikrestrik-
            tioner mycket stora trafiken. Trots att färjan gjort i genomsnitt
            93 enkel- turer om dygnet hava långvariga trafikstockningar icke
            kunnat undvikas. Utan att nu kunna tillstyrka anslags anvisande
            för ändamålet och utan att överhuvud nu kunna taga närmare ståndpunkt
            till denna vittutseende bro- fråga, måste utskottet dock finna
            omständigheterna i detta fall vara sådana, att det kan vara befogat
            med ett nytt övervägande av brons angelägenhets- grad i förhållande
            till andra broföretag inom länet. Utskottet hemställde till sist
            att motionerna icke måtte av riksdagen bifallas. Riksdagen beslöt
            i enlighet med utskottets hemställan. Efter att på ett övertygande
            sätt ha på trafiktekniska och trafikekono- miska grunder avvisat
            tanken på att genom utökande av färjförbindelsen söka lösa det
            föreliggande trafikproblemet framhåller väg- och vattenbygg- nadsstyrelsen
            vidare: Den enda lösningen synes därför vara att en broförbindelse
            anordnas över älven. Med hänsyn till storleken av en sådan bro
            torde man icke kunna räkna med kortare byggnadstid än tre å fyra
            år. Därest anslag för ända- målet anvisas för budgetåret 1945/46,
            torde bron därför knappast kunna antagas bliva färdig förrän under
            år 1949. Även om det icke för närva- rande kan avgöras, huru snart
            trafikrestriktionerna kunna upphöra och fredstrafiken komma i
            gång, synes det dock med hänsyn till den långa byggnadstiden ofrånkomligt
            att brobyggnaden påbörjas snarast möjligt. I årets statsverksproposition,
            sjätte huvudtiteln, s. 81, vitsordar veder- börande departementschef,
            att ett stort behov föreligger av en broförbin- delse vid Bergnäset
            och att en sådan måste komma till stånd inom en icke alltför avlägsen
            framtid. Departementschefen vitsordar även, att från läns- styrelsen
            i Norrbottens län under hand överlämnade ytterligare uppgifter
            synas ge stöd för en sådan uppfattning. Under hänvisning till
            statsfinan- siella skäl finner sig statsrådet och chefen för kommunikationsdepartemen-
            tet emellertid icke kunna biträda väg- och vattenbyggnadsstyrelsens
            hem- ställan om ett begynnelseanslag å 2,5 miljoner kronor till
            påbörjande av denna bro. För att åstadkomma en av trafikförhållandena
            påkallad ome- delbar förbättring föreslås i stället i propositionen
            anskaffande av en mindre färja. Denna har kostnadsuppskattats
            till 250 000 kronor, vartill komma
          </p>
          <pb facs="riksdagen-motions-pdf/data/1945/mot_1945__fk__137/mot_1945__fk__137-005.pdf"/>
          <p xml:id="i-SZNFYLVSHrwH9ryodRyKvh">
            20 Motioner i Första kammaren, nr 137.
          </p>
          <p xml:id="i-4ZVyvsFbBErAWeByUfWtzr">
            kostnader för färjlägen m. m. Färjan förutsättes kunna komma
            till använd- ning på annan plats i landet, när broförbindelse
            tillkommit. Samtidigt som vi taga fasta på statsrådets positiva
            intresse för här före- liggande trafikproblem, önska vi ifrågasätta,
            huruvida förslaget kan anses tillfredsställande ur trafiktekniska
            och trafikekonomiska synpunkter. Vid sitt bedömande av situationen
            har vederbörande departementschef å ena sidan liksom väg- och
            vattenbyggnadsstyrelsen funnit en broförbin- delse nödvändig men
            å andra sidan icke funnit det statsfinansiella läget möjliggöra
            en belastning på 1945/46 års riksstat med 2,5 miljoner för ända-
            målet. Det är givetvis vanskligt att polemisera inför varje sådan
            frågeställning, eftersom redan nyanser i bedömningen av det föreliggande
            behovet och bedömningen av det statsfinansiella läget påverka
            slutsatserna. I detta sam- manhang kan möjligen erinras om att
            anslaget är ifrågasatt att avräknas mot automobilskattemedlen.
            I fråga om uppfattningen av behovet av. ifrågavarande broförbindelse
            kan dess bättre nu konstateras, att inom såväl väg- och vattenbyggnadsstyrelsen
            och kommunikationsdepartementet som statsutskottet och riksdagen
            har den sedan flera år upprepade diskussionen kring denna brofråga
            gett till resultat, att någon tvekan om att bron snart måste komma
            till stånd icke längre före- ligger hos dem som studerat frågan.
            Man kan också konstatera, att material- svårigheter icke i år
            anförts som motiv mot positivt beslut i frågan. Efter- som brobygget
            vid ett beslut därom vid årets riksdag på grund av omfat- tande
            förberedande arbeten icke lärer kunna sättas i gång förrän under
            sen- vintern 1946, brobyggnadsarbetet beräknas draga en tid av
            3—4 år och begynnelsearbetena av naturliga skäl måste komma att
            omfatta utförande av pelare, brofästen och viadukter samt i materialhänseende
            sålunda cement och pålvirke samt av järn huvudsakligen armeringsjärn
            ifrågakomma, synes ju även materialfrågan kunna bemästras. Beträffande
            frågan om arbetskraft har riksdagen vid tvenne tillfällen anslutit
            sig till den uppfattningen, att arbetet borde komma till utförande
            under en arbetslöshetsperiod. Det torde icke kunna bestridas,
            att även denna förutsättning föreligger. Arbetet beräk- nas draga
            200 000 dagsverken exklusive dem som erfordras för materialfram-
            ställningen. Man har sålunda att undersöka, huruvida de av departementschefen
            åbe- ropade ekonomiska skälen äro hållbara mot bakgrunden av företagets
            på ovan angivet sätt vitsordade nödvändighet samt övriga förutsättningar
            för dess förverkligande. Det synes angeläget att därvid hålla
            för ögonen, att en färjförbindelse, så- som av väg- och vattenbyggnadsstyrelsen
            uppvisats, icke löser trafikpro- blemet. Det bör i detta sammanhang
            vidare framhållas, att enligt vad som från sakkunnigt håll inhämtats
            den i propositionen föreslagna färjan knap- past kan bli färdig
            före sommaren 1947. Det kan vidare befaras, att igång-
          </p>
          <pb facs="riksdagen-motions-pdf/data/1945/mot_1945__fk__137/mot_1945__fk__137-006.pdf"/>
          <p xml:id="i-4imNy9kuxzdCXcEkbYcnvs">
            Motioner i Första kammaren, nr 137. 21
          </p>
          <p xml:id="i-XdpobSt898df7581n5F2DM">
            al
          </p>
          <p xml:id="i-BFN3vgNv3afL6eL3RopfGs">
            sättandet av det såsom nödvändigt betraktade brobygget därefter
            skjutes på framtiden under avsevärd tid, eftersom, i händelse
            den föreslagna färjan överhuvud kommer till, man efter 1947 gärna
            vill avvakta, i vad mån den- samma gör trafiksituationen mindre
            ohållbar. Man kan gentemot förslaget vidare invända, att det råder
            brist i landet på fartygsplåt. Alternativet betongfärja torde
            enligt vad som inhämtats från sakkunnigt håll knappast vara rekommendabelt,
            eftersom här är fråga om gång i is under avsevärd tid av året.
            Vad så den ekonomiska sidan av saken angår tillåta vi oss erinra
            om att i propositionen angivits, att till den uppskattade kostnaden
            för själva färjan, 250 000 kronor, komma kostnader för färjlägen
            m. m. Att nya dylika bleve nödvändiga, torde ligga i öppen dag.
            Enligt sakkunnigas uppgifter torde dessa senare kostnader icke
            komma att understiga 200 000 kronor. Man har alltså att räkna
            med en totalanskaffningskostnad av cirka 450 000 kronor. Mot bakgrunden
            av att en bro förr eller senare måste byggas har man så att överväga,
            om den som ett provisorium tänkta anordningen kan anses ekonomiskt
            väl motiverad med hänsyn till driftskostnaderna. Vid bedömandet
            av denna fråga erhåller man viss ledning av väg- och vattenbyggnadsstyrelsens
            diskussion om det i dess ovanberörda skrivelse av- visade färjalternativet.
            De av styrelsen diskuterade färjorna voro större än den i propositionen
            ifrågasatta, vilket framgår av en kostnadsjämförelse. Därav följer
            att de direkta kostnaderna för underhåll och drift bleve lägre
            men trafikkostnaderna för den del av trafiken, som på grund av
            förbindel- sens fortsatta otillräcklighet måste ta omvägen över
            Gäddvik, bleve högre. För det av väg- och vattenbyggnadsstyrelsen
            diskuterade men som ovan framhållits avvisade färjalternativet
            räknar styrelsen med följande belopp: drift, underhåll och 4 procent
            avskrivning 272 400 kronor samt ökade trafik- kostnader på grund
            av den fortfarande nödvändiga omvägen för en del av trafiken 58
            800 kronor, summa 331 200 kronor. För den efter en tillkomst av
            den i propositionen föreslagna färjan existerande färjanordningen
            uppskat- tas motsvarande tal på sakkunnigt håll till följande
            belopp: drift, underhåll och 4 procent avskrivning 198 000 kronor,
            trafikkostnad på grund av anord- ningens otillräckliga kapacitet
            80 000 kronor, summa 278 000 kronor. Mot dessa kostnader får man
            ställa drifts-, underhålls- och avskrivnings- kostnader för en
            broförbindelse, därvid givetvis bör beaktas, att den ena anordningen
            löser trafikproblemet men den andra icke. Man kan vid en sådan
            jämförelse diskutera det berättigade i att såsom skett i propositionen
            räkna med samma räntefot för investerat kapital för broprojektet
            som för färjprojektet men icke räkna med olika avskrivningsbehov.
            Ett dylikt be- räkningssätt ter sig överraskande med hänsyn till
            att en bro givetvis har en väsentligt längre varaktighet än en
            färja. När det såsom här gäller att skaffa sig en bild av de årliga
            kostnaderna för åstadkommande av en jämförelse, torde det vara
            mera rättvisande att i stället för ränta å investerat kapital
          </p>
          <pb facs="riksdagen-motions-pdf/data/1945/mot_1945__fk__137/mot_1945__fk__137-007.pdf"/>
          <p xml:id="i-85bwwnKpvDwDQkuuF2rkh1">
            22 Motioner i Första kammaren, nr 137.
          </p>
          <p xml:id="i-Mhtr324kYNzXQUHDV3t1wW">
            räkna med erforderliga årliga avskrivningar, och vid ett sådant
            betraktelse- sätt torde det vara uteslutet att räkna med samma
            procenttal. Men även om denna fråga lämnas å sido, torde man från
            ekonomiska utgångspunkter vara berättigad att draga följande slutsatser
            av de ovan anförda siffrorna. Även om den föreslagna färjan skulle
            kunna komma till användning på annat håll, måste man anse det
            vara ett rätt dyrbart provisorium att lägga ned 200 000 kronor
            för att iordningställa färjlägen, som efter några år icke längre
            tjäna något till, eftersom det även i propositionen förutsättes,
            att bro- bygget snart skall komma i gång. Därjämte är uppenbart,
            att drifts- och underhållskostnaderna för färjförbindelse äro
            avsevärt större än för en bro. Det är dessutom tydligt, att ju
            längre det dröjer, innan en broförbindelse kommer till, desto
            större blir kostnadssumman för den trafik, som på grund av den
            nuvarande och i propositionen tilltänkta anordningen måste gå
            om- vägen över Gäddvik. De nu anförda slutsatserna torde få anses
            peka i den riktningen, att man från ekonomiska utgångspunkter
            starkt kan ifrågasätta lämpligheten att dröja med det som nödvändigt
            betraktade brobygget. Mot denna uppfattning kan invändas, att
            vid ett dröjsmål anskaffnings- kostnaden för bron bleve så mycket
            lägre, att kompensation därigenom erhålles. Men därom vet ingen
            något. Däremot visa de av väg- och vatten- byggnadsstyrelsen anförda
            trafiksiffrorna, att situationen blir fullständigt ohållbar, ifall
            broföretaget ej snart kommer till stånd. Det anförda torde få
            anses ha visat, att de av riksdagen tidigare angivna förutsättningarna
            för brons byggande föreligga, att det trängande behovet av bron
            är vitsordat och att man från rent ekonomiska utgångspunkter kan
            ifrågasätta lämpligheten att dröja längre. Under hänvisning därtill
            få vi sålunda föreslå riksdagen
          </p>
          <p xml:id="i-PcCQLgXWZ9x4vAGquwFzSH">
            att, med avslag på Kungl. Maj:ts framställning om an- visande
            av anslag till ny färja, i enlighet med väg- och vat- tenbyggnadsstyrelsens
            hemställan till byggande av bro över Lule älv vid Bergnäset för
            budgetåret 1945/46 anvisa ett reservationsanslag av 25300 000
            kronor att avräknas mot automobilskattemedlen.
          </p>
          <p xml:id="i-XzmgQtYx8J46HBG3sasNMp">
            Stockholm den 20 januari 1945.
          </p>
          <p xml:id="i-PZWK49cZDoCm5xjBRRnepH">
            Ragn. Bergh. Ernst Hage. C. Fr. Carlström. J.F. Grym. Lage Svedberg.
            J.M. Bäckström. Karl Aug. Johanson. Gustaf Velander.
          </p>
          <p xml:id="i-4m8pQBB2XwP6L1mFPSFLCu">
            Stockholm 1945 Ivar Heggströms Boktryckeri A. B. 450380
          </p>
        </div>
      </div>
    </body>
  </text>
</TEI>
