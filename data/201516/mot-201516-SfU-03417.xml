<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-03417">
  <teiHeader>
    <fileDesc>
      <titleStmt>
        <title>med anledning av prop. 2015/16:174 Tillfälliga begränsningar av möjligheten att få uppehållstillstånd i Sverige</title>
        <author corresp="i-YSKeLiTp6e1eVBrTwK4cRX">av Aron Modig m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3417 av Aron Modig m.fl. (KD)</title>
          <idno type="rdwebb">H3023417</idno>
          <rs type="number">3417</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H3023417/text</ref>
          <ref type="dokument_url_html">http://data.riksdagen.se/dokument/H3023417</ref>
          <ref type="dokumentstatus_url_xml">http://data.riksdagen.se/dokumentstatus/H3023417</ref>
          <ref type="docx">http://data.riksdagen.se/fil/CBC29567-7F42-47E0-BB45-27B29BCAACA8</ref>
          <ref type="pdf">http://data.riksdagen.se/fil/0A072C9A-C06E-455A-B4CA-5931DCC78EDE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BeKwbpTNqsoDdykvwburkt" type="basedOn"/>
        <correspContext corresp="i-BeKwbpTNqsoDdykvwburkt">
          <ref>Proposition 2015/16:174</ref>
        </correspContext>
        <correspAction xml:id="i-WyoDNUXcUnyKRTsWSUHGrP" type="signed"/>
        <correspContext corresp="i-WyoDNUXcUnyKRTsWSUHGrP">
          <note type="signatory" corresp="i-YSKeLiTp6e1eVBrTwK4cRX"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-DJgH7q21vrKJDYHFpgpTiX"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-RVBRPDgYSffQso5SLJ9Cxr"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-677nzYPCydnvaTBuWis7aL" type="submitted">
          <date when="2016-05-13"/>
          <time when="14:19:41"/>
        </correspAction>
        <correspAction xml:id="i-L9FEHE5VeUSak7R9SccCT8" type="dismissed">
          <date when="2016-05-18"/>
        </correspAction>
        <correspAction xml:id="i-6J9c8f1LL5r9aNwP2EzDh7" type="referred">
          <date when="2016-05-19"/>
        </correspAction>
        <correspAction xml:id="i-PTT8NRmBQb8LjtFDB34WDo" type="assigned">
          <date when="2016-06-21"/>
          <time when="17:36:15"/>
        </correspAction>
        <correspContext corresp="i-PTT8NRmBQb8LjtFDB34WDo">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-MK72RWTi7vKYhKCfcWjGj1" type="behandlas_i"/>
        <correspContext corresp="i-MK72RWTi7vKYhKCfcWjGj1">
          <ref type="uppgift">2015/16:SfU16</ref>
          <ref type="ref_dok_id">H301SfU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU16</ref>
          <ref type="ref_dok_titel">Tillfälliga begränsningar av möjligheten att få uppehållstillstånd i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NKUfrWTx1p25Rin8cEnt7U" type="motHeader">
        <div xml:id="i-LcmQceqa31fgSVmzCCS5EE" type="motTitle">
          Motion till riksdagen 2015/16:3417 av Aron Modig m.fl. (KD) med
          anledning av prop. 2015/16:174 Tillfälliga begränsningar av möjligheten
          att få uppehållstillstånd i Sverige
        </div>
      </div>
      <div xml:id="i-8UjQYxtWLDVGvZNHBkzUvu" type="motBody">
        <div xml:id="i-GFtpqAdS9P6nv2SszHVzYw" type="motProposal" subtype="förslag">
          <head xml:id="i-6AJ2RGxh2cYHPsHPJEweCE">
            Förslag till riksdagsbeslut
          </head>
          <list xml:id="i-P1HbBvHydWJAyCdQzAMT4x" style="ol">
            <item xml:id="i-PgPqTtjaVu4Tk67ZLwayVx">
              Riksdagen ställer sig bakom det som anförs i motionen om att
              tidsbegränsade uppehållstillstånd även för alternativt skyddsbehövande
              ska gälla under tre år och tillkännager detta för regeringen.
            </item>
            <item xml:id="i-WHUsPxVJhRahC8Y3MJZzxM">
              Riksdagen ställer sig bakom det som anförs i motionen om att
              en permanent lag om tidsbegränsade uppehållstillstånd som huvudregel
              för alla skyddskategorier förutom kvotflyktingar ska införas i
              utlänningslagen och tillkännager detta för regeringen.
            </item>
            <item xml:id="i-Jx5qeF7fdrV6s6xPYoTPDQ">
              Riksdagen ställer sig bakom det som anförs i motionen om att
              kraven för att få permanent uppehållstillstånd för den som etablerat
              sig på arbetsmarknaden bör vara att han eller hon kan uppvisa
              en taxerad inkomst på en nivå som det går att försörja sig på,
              och riksdagen tillkännager detta för regeringen.
            </item>
            <item xml:id="i-9g5Jhtrc83BxqAc1gTr6L4">
              Riksdagen ställer sig bakom det som anförs i motionen om att
              åldersgränsen för att få ett permanent uppehållstillstånd för
              den som etablerat sig på arbetsmarknaden men saknar gymnasieutbildning
              eller motsvarande bör sättas till 21 år och tillkännager detta
              för regeringen.
            </item>
            <item xml:id="i-Jo5dLsGFHpJCi41myRy7YK">
              Riksdagen ställer sig bakom det som anförs i motionen om att
              det bör klargöras att det är en svensk gymnasieutbildning eller
              motsvarande som åsyftas, och riksdagen tillkännager detta för
              regeringen.
            </item>
            <item xml:id="i-YKMQgnKvbesFjTMuK5jugb">
              Riksdagen ställer sig bakom det som anförs i motionen om att
              regeringen bör säkerställa att bestämmelsen om permanent uppehållstillstånd
              vid etablering på arbetsmarknaden inte kan missbrukas och tillkännager
              detta för regeringen.
            </item>
            <item xml:id="i-T95DJrzRX4kccK8mAmm5u8">
              Riksdagen avslår förslaget om att inskränka rätten till uppehållstillstånd
              på grund av anknytning till en flykting eller alternativt skyddsbehövande
              med tidsbegränsat uppehållstillstånd.
            </item>
            <item xml:id="i-EgFMHCXbDkWWbpwpGtvmTA">
              Riksdagen ställer sig bakom det som anförs i motionen om att
              rätten till anhöriginvandring bara ska gälla för de anhöriga som
              den asylsökande informerat om vid ankomsttillfället och tillkännager
              detta för regeringen.
            </item>
            <item xml:id="i-YGQFsYr2u6aERfLD8MwnBT">
              Riksdagen ställer sig bakom det som anförs i motionen om att
              endast utvidga försörjningskravet med kategorierna svenska medborgare,
              medborgare i annan EES-stat eller Schweiz samt de som bott i Sverige
              i mer än fyra år, i enlighet med migrationsöverenskommelsen från
              oktober 2015, och om att ändringen ska gälla nyetablerade relationer,
              och riksdagen tillkännager detta för regeringen.
            </item>
            <item xml:id="i-FX377tXyKJSCYcgpBSXBan">
              Riksdagen avslår förslaget om att inskränka rätten till uppehållstillstånd
              på grund av synnerligen eller särskilt ömmande omständigheter
              samt förslaget om permanent uppehållstillstånd för barn i vissa
              fall.
            </item>
            <item xml:id="i-NecaFDFyf6Ha5PH2ssWcD6">
              Riksdagen ställer sig bakom det som anförs i motionen om att
              flyktingkvoten inte ska användas för anhöriginvandring och tillkännager
              detta för regeringen.
            </item>
          </list>
        </div>
        <div xml:id="i-nwKWR56k2QYiHBVmxTNaR" type="motContent">
          <head xml:id="i-XcJ8bpdhvVs15MczPSQ4s5" type="h1">
            Motivering
          </head>
          <head xml:id="i-W7dtcSWWYCXDdFwqWTPbXE" type="h1">
            Bakgrund och aktuellt läge
          </head>
          <p xml:id="i-MmsZEwbavxdYh6nRteeb3v">
            Det pågår en humanitär kris i världen. Krig, förtryck, islamistiska
            terrorgrupper och förföljelse av etniska och religiösa grupper
            gör att miljontals människor är på flykt. Samtidigt söker sig
            många andra, av fullt förståeliga skäl, bort från fattigdom och
            misär mot vad man hoppas ska bli en nystart.
          </p>
          <p xml:id="i-22godyoaDmUkpj5b3oEsHv">
            Runt en miljon människor sökte sig till EU under 2015. Under
            inledningen av 2016 var antalet flyktingar och migranter till
            unionen flera gånger större än under motsvarande period förra
            året. Sedan det omdiskuterade avtalet mellan EU och Turkiet trädde
            i kraft den 4 april har antalet migranter som tagit sig från Turkiet
            till de grekiska öarna minskat väsentligt medan antalet migranter
            som tagit sig till Italien ökat något i antal. Det är dock fortsatt
            svårt att göra bedömningar om hur detta kommer att utvecklas framöver.
          </p>
          <p xml:id="i-Uc9cjvznh2Z6CpWgtMiWce">
            Sverige har länge varit ett av de länder i Europa och västvärlden
            som flest sökt sig till och som har tagit ett mycket stort ansvar
            vad gäller att välkomna asylsökande. De senaste två åren har nästan
            en kvarts miljon människor sökt asyl här, vilket i förhållande
            till befolkningens storlek är mer än något annat land i västvärlden.
            Antalet var särskilt högt under det gångna året, då drygt 162
            000 personer sökte skydd i Sverige. Om övriga EU-länder tagit
            emot lika många asylsökande per capita som vårt land då gjorde
            hade unionen gemensamt kunna välkomna hela åtta miljoner asylsökande
            under ett år då nöden var mycket stor. Det är genant att inte
            fler länder kunde tänka sig att vara med och bidra.
          </p>
          <p xml:id="i-8y8mfM6QiHr1QZpuKRafm6">
            I Sveriges stora ansvarstagande finns mycket att känna stolthet
            över. Att vi är ett öppet och välkomnande land, men också att
            här uppenbarligen finns väldigt mycket humanitet. När situationen
            var som allra mest ansträngd under hösten svepte en våg av medmänsklighet
            över Sverige. Socialsekreterare, migrationshandläggare, poliser,
            pastorer, präster, imamer och många frivilliga visade ett starkt
            engagemang för att hjälpa de medmänniskor som befann sig i en
            mycket svår situation. Utan de frivilligas och det civila samhällets
            insatser hade Sverige inte klarat av höstens migrationssituation
            så bra som vi ändå gjorde. Det ger skäl att känna tillförsikt
            och stärker Kristdemokraternas tro på människans inneboende förmåga
            att både göra gott och att i allmänhet bidra till ett gott samhälle.
          </p>
          <p xml:id="i-7kPfPTnkdiw1mE1wENAghq">
            Men den senaste tidens stora antal asylsökande ställer också
            Sverige inför utmaningar vars omfattning ännu inte kan bedömas
            fullt ut. Det är inte bara det svenska asylsystemet som utsatts
            och utsätts för stora påfrestningar. Även andra centrala samhällsfunktioner
            utsätts för en mycket stor belastning. Det som särskilt kan lyftas
            fram är att handläggningstiderna för asylutredningar blivit mycket
            långa. Den 1 maj var drygt 169 000 personer inskrivna som asylsökande
            i Migrationsverkets mottagningssystem. Dessa förväntas i regel
            få vänta i åtminstone ett år innan de får sitt första beslut,
            och under denna tid är sysslolösheten och trångboddheten påtaglig.
          </p>
          <p xml:id="i-BwCdJktmxKc2onpWiBfpz5">
            Även boendesituationen för asylsökande bör lyftas fram i detta
            sammanhang. Migrationsverket angav nyligen att de för tillfället
            klarar av att ge alla nya asylsökande boende, men att de ändå
            behöver drygt 20 000 nya boendeplatser under våren under förutsättning
            att antalet asylsökande inte ökar drastiskt. Detta ska sättas
            i förhållande till att runt 100 000 asylsökande idag bor i anläggningsboenden.
          </p>
          <p xml:id="i-BqugA516av8AC5MFXwmjWH">
            Men omedelbara påfrestningar finns också på hälso- och sjukvården,
            skolan och den sociala välfärden, som helt enkelt inte är dimensionerad
            för att så många nya människor kommer till Sverige på så kort
            tid. Framåt finns därutöver stora utmaningar kopplade till bland
            annat arbets- och bostadsmarknaderna. Det går exempelvis inte
            att bortse ifrån att Sverige hittills har mycket svaga resultat
            vad gäller att integrera personer med lägre kvalifikationer och
            utbildning på arbetsmarknaden.
          </p>
          <p xml:id="i-GQBPtFR6cRLiExrREDckhQ">
            Även om få kunde förutse den kraftiga ökningen av antalet asylsökande
            till Europa under det andra halvåret 2015 så var det definitivt
            möjligt att redan i början av detta år inse att behoven kunde
            förväntas bli stora, liksom att Sverige inte ensamt skulle kunna
            ge skydd till alla som behöver det. Efter att Sverige tagit emot
            över 81 000 asylsökande under 2014 stod det för oss kristdemokrater
            därför klart att åtgärder behövde vidtas. Av denna anledning lade
            vi vid årsskiftet 2014-2015 fram förslag om tillfälliga uppehållstillstånd
            som huvudregel för alla skyddsbehövande, en snabbare avslagsprocess
            för asylsökande från så kallade säkra länder och lägre etableringsersättning
            kombinerat med lägre skatt för nyanlända som jobbar. Syftet med
            dessa förslag var att minska kostnaderna för mottagandet, förbättra
            integrationen och sätta press på övriga EU-länder att ta ett större
            ansvar.
          </p>
          <p xml:id="i-FCezjvAULhsTezd98x4hnE">
            Regeringens brist på handlingskraft medförde dock att inga sådana
            åtgärder vidtogs i tid och det blev därför nödvändigt att under
            den gångna hösten på ett annat sätt än tidigare hantera migrationen.
            I oktober slöt därför sex av riksdagens partier – däribland Kristdemokraterna
            – en överenskommelse om 21 insatser med anledning av flyktingkrisen.
            Syftet var att skapa ordning och reda i mottagandet, få till en
            bättre etablering och dämpa kostnadsökningarna. Då detta inte
            var tillräckligt för att komma tillrätta med situationen presenterade
            Kristdemokraterna i början av november ett antal ytterligare åtgärder.
            Bland annat begärde vi att tillfälliga inre gränskontroller skulle
            införas, något regeringen strax därpå följde. Vi lade också fram
            förslag för att åstadkomma mer effektiva avvisningar, få fram
            mer korrekta beslutsunderlag till asylutredningarna och om att
            tillsätta en kriskommission med syftet att få till en bättre integration.
          </p>
          <p xml:id="i-6RKJ65qnriZvFhhha5LZ3W">
            Den 24 november presenterade regeringen så de åtgärder som inkluderas
            i propositionen ”Tillfälliga begränsningar av möjligheten att
            få uppehållstillstånd i Sverige” samt förslaget om att införa
            ID-kontroller vid resor med buss och tåg från Danmark till Sverige
            och vid vissa båtresor till Sverige. Det uttalade syftet var nu
            att kraftigt minska antalet asylsökande genom att under en begränsad
            tid anpassa det svenska regelverket till miniminivån enligt EU-rätten
            och internationella konventioner. Samtidigt skulle såväl kapaciteten
            i mottagandet som etableringen förbättras.
          </p>
          <p xml:id="i-LTCVB99PaoVcgrkoWRd1CB">
            Jämfört med oktober-november har antalet asylsökande till Sverige
            minskat markant, från runt 10 000 per vecka under denna period
            till ungefär 500 per vecka i april-maj. Antalet har också minskat
            – med cirka 34 procent – under årets fyra första månader jämfört
            med samma period 2015. Mycket talar därför för att regeringens
            genomförda och annonserade åtgärder har haft avsedd effekt. Inte
            minst gäller det de ID-kontroller som infördes den 4 januari.
          </p>
          <p xml:id="i-9PEChhjZBqSNbbzjxxDW9C">
            Samtidigt påverkar flera parallella faktorer hur många människor
            som söker asyl i Sverige. Vid sidan om våra asylregler har också
            exempelvis årstiden och vädret betydelse, liksom hur EU agerar
            och det nyligen ingångna avtalet mellan unionen och Turkiet fungerar.
            Också andra länders handlande spelar roll, som när tillfälliga
            inre gränskontroller införs vid gränsövergångar ”på vägen” till
            Sverige eller när exempelvis Tyskland skärper sina regler kring
            anhöriginvandring. Självklart måste det också räknas in hur konflikterna
            i bland annat Syrien utvecklas.
          </p>
          <p xml:id="i-aZGDZZywMjiARqSB15TMk">
            Migrationsverket är tydliga med att det finns fortsatt starka
            drivkrafter för människor i Mellanöstern och Afrika att komma
            till EU och att osäkerheten kring den framtida migrationsutvecklingen
            är mycket stor. Det illustreras också av myndighetens senaste
            verksamhets- och utgiftsprognos från den 27 april, som dock innebär
            en nedskrivning av det så kallade planeringsscenariot över det
            förväntade antalet asylsökande i år och nästa år med 40 000 respektive
            15 000 asylsökande till 60 000 asylsökande per år.
          </p>
          <head xml:id="i-LXEwuKRp7iVaJPagwohBpc" type="h1">
            Kristdemokraternas utgångspunkter
          </head>
          <p xml:id="i-3ibLN3Lu4Fq1sTKoAyDnBy">
            Kristdemokraternas utgångspunkt är att värna asylrätten och att
            Sverige har ett moraliskt ansvar att hjälpa medmänniskor i nöd.
            Partiet ska vara en garant för en ordnad, human och långsiktigt
            ansvarsfull integrations- och migrationspolitik som erbjuder en
            fristad för människor på flykt. Utgångspunkten är att försvara
            öppenheten och den fria rörligheten inom EU. Vi vill också se
            fler lagliga vägar in i unionen.
          </p>
          <p xml:id="i-QVQV3CTYd6SdZaxR7GwfDB">
            Samtidigt är det ett faktum att de gemensamma principerna för
            den reglerade migrationen inom EU sedan förra sommaren i princip
            har satts ur spel, och att de förutsättningar som det svenska
            asylmottagningssystemet bygger på alltså inte gäller idag. Det
            gör att det inte är möjligt för Sverige att ha asylregler som
            kraftigt avviker från andra EU-länders.
          </p>
          <p xml:id="i-XiCQVXH6VmekVWXBeQTBdJ">
            Under kriget på Balkan på 1990-talet kom som mest över 84 000
            asylsökande till Sverige under ett år, för att sedan minska till
            i genomsnitt runt 10 000 asylsökande per år i slutet av 1990-talet.
            I början av 2000-talet ökade antalet asylsökande upp mot runt
            30 000 per år i genomsnitt. Bland annat krigen i Afghanistan,
            Irak och sedermera Syrien har gjort att antalet flyktingar från
            Mellanöstern har ökat kraftigt under de senaste åren, med högre
            kostnader för mottagandet av skyddsbehövande som följd.
          </p>
          <p xml:id="i-FtMCkg2E4LvhAU1QhgeLjw">
            Den senfärdighet som regeringen visat i den uppkomna situationen
            är inget annat än anmärkningsvärd. Alltför länge gjordes ingenting.
            Under hösten 2015 hölls presskonferenser där olika statsråd berättade
            att taket för antalet asylsökande som Sverige kan ta emot var
            uppnått, varefter de tackade för ordet utan att presentera några
            ytterligare förslag som svarade mot den problembilden. Det var
            ett märkligt agerande, eftersom det både spädde på oron bland
            allmänheten och känslan som många bar, och bär, på att politiken
            inte är handlingskraftig i en tid som om något kräver just initiativtagande
            och beslutsamhet.
          </p>
          <p xml:id="i-WbNepxqbx4rBcWB3Qc9BgF">
            När regeringen till sist agerade den 24 november så svängde pendeln
            helt. Att regeringen till sist såg sanningen i vitögat var emotsett,
            men samtidigt var agerandet förvirrat och rent av desperat. Att
            både retoriken och handlandet kan skilja sig så från en dag till
            en annan är inte seriöst. Hade åtgärder vidtagits tidigare i enlighet
            med de förslag vi kristdemokrater presenterat hade vi varit bättre
            förberedda. Nu har vi att hantera regeringens långsamma handlande
            och de förslag de utifrån detta har presenterat. I denna motion
            anförs Kristdemokraternas inställning till regeringens förslag
            i detalj.
          </p>
          <head xml:id="i-HTtJmAYWg75EL7w1GKvbPs" type="h1">
            Tidsbegränsade uppehållstillstånd som huvudregel
          </head>
          <p xml:id="i-VwudFznRmNqECNebgBCP57">
            Regeringen föreslår att uppehållstillstånd som beviljas en flykting
            eller en alternativt skyddsbehövande ska vara tidsbegränsade och
            i normalfallet gälla i tre år för flyktingar och i 13 månader
            för alternativt skyddsbehövande, men med en möjlighet till förlängning
            om två år för den senare kategorin om skyddsbehovet kvarstår.
            Kvotflyktingar ska även i fortsättningen beviljas permanenta uppehållstillstånd.
          </p>
          <p xml:id="i-B9URzFRDtycUYwavt2SghQ">
            Kristdemokraterna menar att det är rimligt att tidsbegränsade
            uppehållstillstånd ska användas som huvudregel, i likhet med i
            övriga EU-länder, för alla skyddskategorier förutom kvotflyktingar.
            Det är dock vår åsikt att samtliga tidsbegränsade uppehållstillstånd
            ska gälla i tre år. Om skyddsbehovet kvarstår för en person som
            haft ett tidsbegränsat uppehållstillstånd under tre år bör uppehållstillståndet
            permanentas. Kristdemokraterna menar att dessa bestämmelser ska
            permanentas inom ramen för Utlänningslagen och inte vara en del
            av den tidsbegränsade lagen.
          </p>
          <head xml:id="i-GMBEWycbTNTxqAKDLW8ft9" type="h1">
            Permanent uppehållstillstånd för den som etablerat sig på arbetsmarknaden
          </head>
          <p xml:id="i-RSB3UNft49CKVjFRJPHCyC">
            Regeringen föreslår att en utlänning som har ett tidsbegränsat
            uppehållstillstånd, enligt den tidsbegränsade lagen, ska beviljas
            ett permanent uppehållstillstånd om han eller hon då det tidsbegränsade
            uppehållstillståndet löper ut har en anställning som har anmälts
            till Skatteverket och som gör det möjligt för honom eller henne
            att försörja sig. Regeringen anger också som förutsättningar för
            att detta ska gälla att lönen, försäkringsskyddet och övriga anställningsvillkor
            inte är sämre än de villkor som följer av svenska kollektivavtal
            eller praxis inom yrket eller branschen.
          </p>
          <p xml:id="i-8JhrCBigaY4vgMvJ7RNqnC">
            Kristdemokraterna delar andemeningen i detta. Den som under de
            första tre åren har etablerat sig på arbetsmarknaden bör ges ett
            permanent uppehållstillstånd även om personens skyddsbehov inte
            skulle kvarstå då det tidsbegränsade uppehållstillståndet löper
            ut. Detta skulle stärka incitamenten till etablering, eftersom
            eget arbete säkrar rätten att stanna i Sverige. Kristdemokraterna
            har ändock tre invändningar mot regeringens förslag.
          </p>
          <p xml:id="i-8RotCTQKnxPeNumFW6SX3s">
            För det första handlar det om regeringens krav på att lönen,
            försäkringsskyddet och övriga anställningsvillkor inte får vara
            sämre än de villkor som följer av svenska kollektivavtal eller
            praxis inom yrket eller branschen. Kristdemokraterna anser att
            fokus istället bör vara på om utlänningen etablerat sig på arbetsmarknaden
            och om han eller hon kan uppvisa en taxerad inkomst på en nivå
            som det går att försörja sig på, i enlighet med migrationsöverenskommelsen
            från oktober 2015.
          </p>
          <p xml:id="i-FGqAB5RpdgKkr7Jo14hyyX">
            För det andra handlar det om regeringens undantag om att ett
            permanent uppehållstillstånd enligt ovanstående premisser får
            beviljas en utlänning som inte har fyllt 25 år endast om han eller
            hon har fullföljt gymnasieutbildning eller motsvarande. Detta
            är dels ett brott mot migrationsöverenskommelsen från oktober,
            då det fastställdes att det inte skulle finnas något sådant undantag.
            Dels är det oklart varför regeringen i detta fall valt en så hög
            åldersgräns som 25 år. Kristdemokraterna delar dock uppfattningen
            att det är väsentligt att ungdomar som inte slutfört sin gymnasieutbildning
            går i skolan snarare än arbetar, eftersom slutförd gymnasieutbildning
            i de allra flesta fall är en förutsättning för att man ska kunna
            konkurrera långsiktigt på svensk arbetsmarknad. Samtidigt anser
            partiet att den aktuella åldersgränsen bör sättas till 21 år och
            att det ska klargöras att det är en svensk gymnasieutbildning
            eller motsvarande som åsyftas.
          </p>
          <p xml:id="i-VrMmqdpcP5qdprnouEPmHi">
            För det tredje måste det säkras upp att en bestämmelse av det
            här slaget inte leder till missbruk, där det exempelvis ges möjlighet
            för en utlänning med tidsbegränsat uppehållstillstånd att köpa
            sig en tillsvidareanställning eller förfalska en näringsverksamhet.
            En tänkbar åtgärd mot detta är att det sätts krav på att en tillsvidareanställning
            ska ha varat en viss tid före beslutet om permanent uppehållstillstånd,
            eller att den ska fortsätta en viss period efter beslutet.
          </p>
          <head xml:id="i-AGYsRZhVUg4fBFm7Hxjjkm" type="h1">
            Möjligheterna till familjeåterförening
          </head>
          <p xml:id="i-LVPDoCo9XfMhVvRpYXt2JV">
            Regeringen föreslår inskränkningar av möjligheten till familjeåterförening.
            Bland annat ska en utlänning beviljas uppehållstillstånd på grund
            av anknytning till en flykting endast om den person som utlänningen
            åberopar anknytning till är en flykting som enligt den tidsbegränsade
            lagen har beviljats ett tidsbegränsat uppehållstillstånd och bedöms
            ha välgrundade utsikter att beviljas ett permanent uppehållstillstånd.
          </p>
          <p xml:id="i-6ssZi2U5uZmAjqR1mTq36c">
            En utlänning ska samtidigt beviljas uppehållstillstånd på grund
            av anknytning till en alternativt skyddsbehövande endast om den
            person som utlänningen åberopar anknytning till är en alternativt
            skyddsbehövande som enligt den tidsbegränsade lagen har beviljats
            ett tidsbegränsats uppehållstillstånd och fick sin ansökan om
            uppehållstillstånd registrerad hos Migrationsverket senast den
            24 november 2015.
          </p>
          <p xml:id="i-AGTDjy37EXA9EBtAt7MzwD">
            I det senare fallet ska uppehållstillstånd beviljas i samma utsträckning
            som uppehållstillstånd ska beviljas för den som åberopar anknytning
            till flykting som har beviljats ett uppehållstillstånd som har
            tidsbegränsats enligt den tidsbegränsade lagen. Ett uppehållstillstånd
            som beviljas på grund av anknytning till en flykting eller en
            alternativt skyddsbehövande ska gälla för samma tid som uppehållstillståndet
            för anknytningspersonen.
          </p>
          <p xml:id="i-VVDAZJ8HKBvkKCDD5BfXpG">
            Regeringen föreslår vidare att ett försörjningskrav som huvudregel
            ska ställas som villkor för uppehållstillstånd på grund av anknytning,
            innebärande ett krav på anknytningspersonen att kunna försörja
            både sig själv och den anhörige och ha en bostad av tillräcklig
            storlek och standard för sig och den anhörige. För flyktingar
            och alternativt skyddsbehövande ska det finnas undantag från denna
            huvudregel, men sammantaget går regeringens förslag längre än
            vad som uttrycktes i migrationsöverenskommelsen från oktober.
          </p>
          <p xml:id="i-Epagzc2zSKAZG8SctatRn7">
            Kristdemokraterna värnar familjesammanhållning och motsätter
            sig dessa förslag. Partiets inställning är att det är mycket märkligt
            att regeringen väljer att gå fram med förslag som inskränker familjers
            möjligheter att hålla samman framför andra förslag som syftar
            till att hantera migrationssituationen.
          </p>
          <p xml:id="i-Kisj5269ke6D7d8LZGsqXB">
            Kristdemokraterna har lagt fram förslag om att upprätta asylansökningsområden
            nära våra stora gränsövergångar i syfte att snabba på registrering
            och beslutsprocesser och förhindra att asylsökande avviker. Vi
            har föreslagit att Migrationsverket ska kunna låna in erfarna
            handläggare från andra myndigheter för att korta handläggningstiderna
            och därigenom minska risken för passivisering liksom de andra
            kostnader som följer av långa handläggningstider. Vi har också
            lagt fram förslag för att snabba på och effektivisera avvisningarna
            av personer som fått avslag på sina asylansökningar, bland annat
            i avseende på fler förvarsplatser och ökade anslag till polisen.
            Vi har föreslagit sänkt etableringsersättning och lägre skatt
            för nyanlända som jobbar, och i vår budgetmotion i höst kommer
            vi också att lägga fram besparingsförslag på migrationsområdet
            som ska finansiera kostnadsökningar som följer av de avvikelser
            vi gör jämfört med regeringens förslag i den aktuella propositionen.
          </p>
          <p xml:id="i-AXtcdx5CQGciYkyeJ896WJ">
            Det är dock vår utgångspunkt att familjer ska kunna återförenas.
            Det är viktigt för att alla människor mår bäst av att ha sina
            nära och kära omkring sig. Men det är också en integrationsfråga.
            Det är bättre att de människor som kommit till Sverige fokuserar
            på att så fort som möjligt etablera sig på arbetsmarknaden och
            i samhället, istället för att oroa sig för sina anhöriga. Kristdemokraterna
            motsätter sig därför regeringens förslag om inskränkt möjlighet
            till familjeåterförening.
          </p>
          <p xml:id="i-5RgPSteDzj4cHywgTUsXsf">
            Kristdemokraterna menar samtidigt att rätten till anhöriginvandring
            bara ska gälla för de anhöriga som den asylsökande informerat
            om vid ankomsttillfället. Det är för att både underlätta identifieringen
            av de asylsökande och få bättre kontroll över mottagandet. Det
            finns asylsökande som undanhåller information om anhöriga för
            att stärka sina skyddsskäl. Detta kan dels göra att den asylsökandes
            rättssäkerhet äventyras men också att mottagningssystemet förlorar
            i legitimitet hos allmänheten. Det måste löna sig att tala sanning
            och medverka till att beslutsunderlaget blir så komplett som möjligt.
          </p>
          <p xml:id="i-JJKmY367DQ7KbZcHpE4Xo4">
            Ensamkommande barn ska så snart som möjligt återförenas med sina
            föräldrar. Om det är så att barnet kan återförenas med sin familj
            i hemlandet ska det ske skyndsamt. Därför ska vi skapa drivkrafter
            att berätta om anhöriga redan vid ankomsten.
          </p>
          <head xml:id="i-4c1DtXUXhv2BjymWXWTEVL" type="h1">
            Synnerligen eller särskilt ömmande omständigheter
          </head>
          <p xml:id="i-J1Lc4xKSghW5MsF5yaL4hq">
            Regeringen föreslår att uppehållstillstånd enligt bestämmelsen
            om synnerligen eller särskilt ömmande omständigheter endast ska
            få beviljas om det skulle strida mot ett svenskt konventionsåtagande
            att avvisa eller utvisa utlänningen. Kristdemokraterna motsätter
            sig detta förslag. Dessa bestämmelser berör endast ett fåtal fall
            per år och har tillkommit för situationer som rör till exempel
            svårt sjuka personer. Vår uppfattning är att regeringens alternativa
            definition skapar osäkerhet kring vad som gäller i sådana fall,
            samtidigt som det är långtifrån säkert att den kommer att innebära
            någon större skillnad jämfört med nuvarande bestämmelser.
          </p>
          <head xml:id="i-Jtb8ga9GbgKBPscWPRQcep" type="h1">
            Användande av kvotflyktingar för anhöriginvandring
          </head>
          <p xml:id="i-Knuj1iNkzzBPeGfqGCPKiZ">
            Vid en presskonferens den 7 april, i samband med att lagrådsremissen
            gick ut, gav regeringen uttryck för att den kan tänka sig att
            använda upp till hälften av de kvotflyktingar som Sverige åtar
            sig att ta emot för anhöriginvandring. Kristdemokraterna ser två
            stora problem med detta. Dels är det i sak helt fel att ta kvotflyktingarna
            i anspråk för annan typ av invandring. Kvotflyktingarna är mycket
            utsatta situationer, som ofta tas direkt från flyktingläger. Kristdemokraterna
            har länge efterfrågat fler lagliga vägar in i Sverige och EU.
            FN:s vidarebosättningsprogram är en väldigt viktig sådan laglig
            väg, som regeringen nu alltså vill minska.
          </p>
          <p xml:id="i-W2Xq1EthYpkzq11RDyZrB">
            Dels innebär regeringens besked ytterligare ett brott mot migrationsöverenskommelsen
            från oktober, enligt vilken antalet kvotflyktingar ska öka från
            1 900 per år till 5 000 per år senast år 2018. Nu är alltså regeringens
            besked att det kanske bara kommer att röra sig om 2 500 kvotflyktingar
            per år.
          </p>
          <head xml:id="i-7EEXzVWCQMvwktWFdK4qmS" type="h1">
            Regeringens övriga tidsbegränsade förslag
          </head>
          <p xml:id="i-4nnnyDhwrvgBjKmiwpskvy">
            Regeringen föreslår att uppehållstillstånd inte ska beviljas
            en utlänning som är övrig skyddsbehövande och att en sådan utlänning
            inte heller ska förklaras vara övrig skyddsbehövande. Under rådande
            situation stödjer Kristdemokraterna detta förslag.
          </p>
          <p xml:id="i-952XXimZPwrJig7aQgebLR">
            Regeringen föreslår att uppehållstillstånd som beviljas en utlänning
            på grund av verkställighetshinder ska vara tidsbegränsat och gälla
            i tretton månader samt att eventuella förlängningar av ett sådant
            uppehållstillstånd också ska gälla i tretton månader. Efter en
            eventuell förlängning av tidsbegränsat uppehållstillstånd på grund
            av verkställighetshinder i minst tre år ska dock även för dessa
            permanent uppehållstillstånd kunna beviljas. Samtidigt ska Migrationsverket
            inte bevilja ny prövning om de omständigheter som utlänningen
            åberopar endast är sådana omständigheter som kan ligga till grund
            för skyddsbehov som övrig skyddsbehövande. Under rådande situation
            stödjer Kristdemokraterna dessa förslag.
          </p>
          <head xml:id="i-NVNPPjDxCyK2e7VeMEh6ib" type="h1">
            Avslutning
          </head>
          <p xml:id="i-LsNuphAaWnr3xscZEDojAL">
            Kristdemokraterna ser det som viktigt att betona att den tidsbegränsade
            lagen inte ska tillämpas vid prövning av en ansökan om uppehållstillstånd
            från ett barn eller en vuxen som ingår i samma familj som ett
            barn om barnets ansökan har registrerats hos Migrationsverket
            senast den 24 november 2015.
          </p>
          <p xml:id="i-ArR2JfjZyAAirhTo1jAeqK">
            Det är även viktigt att understryka att den tidsbegränsade lagen
            inte ska tillämpas vid överklaganden av tidigare fattade beslut
            om uppehållstillstånd.
          </p>
        </div>
        <div xml:id="i-HGRfDhCLP9udb9SKgMe5ru" type="motSignatures">
          <list xml:id="i-RWKhrchnuXWKro1i4Ma221">
            <item xml:id="i-2pkaH34Hg5rxf7hG7PMNQo" who="i-YSKeLiTp6e1eVBrTwK4cRX">
              Aron Modig (KD)
            </item>
            <item xml:id="i-LZxsi9p3JWkR2rTCT2P82y" who="i-PBSxPmi2qJkmc16jpZDA6Y">
              Robert Halef (KD)
            </item>
            <item xml:id="i-6pvfQbrXQGfQr4JuKspa9N" who="i-PgfrE9pakWspkNp9dr9ejT">
              Caroline Szyber (KD)
            </item>
            <item xml:id="i-XxAMNBWFdJ5vij3ANkt6Wa" who="i-DJgH7q21vrKJDYHFpgpTiX">
              Penilla Gunther (KD)
            </item>
            <item xml:id="i-TZJ7pL1trHRpRxHxnshRZ9" who="i-TodycJLEopZCV6uNkQANDV">
              Jakob Forssmed (KD)
            </item>
            <item xml:id="i-5Sc56UTN9Vv4ZgdrBJRkWx" who="i-RVBRPDgYSffQso5SLJ9Cxr">
              Larry Söder (KD)
            </item>
            <item xml:id="i-NCzg6Sd2Hqm5F81Stp76cR" who="i-BaBRFz7sgjhbuqYiz8u7vt">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
