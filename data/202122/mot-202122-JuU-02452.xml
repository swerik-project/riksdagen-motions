<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-02452">
  <teiHeader>
    <fileDesc>
      <titleStmt>
        <title>Hårdare reglering av handel med metallskrot</title>
        <author corresp="i-Y6pV2kmHmseFnW9xv9t8yX">av Eric Palmqvist m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2452 av Eric Palmqvist m.fl. (SD)</title>
          <idno type="rdwebb">H9022452</idno>
          <rs type="number">2452</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9022452/text</ref>
          <ref type="dokument_url_html">http://data.riksdagen.se/dokument/H9022452</ref>
          <ref type="dokumentstatus_url_xml">http://data.riksdagen.se/dokumentstatus/H9022452</ref>
          <ref type="docx">http://data.riksdagen.se/fil/E6B7E36F-54AC-4A7D-8FFF-EF6C8ECDA9A4</ref>
          <ref type="pdf">http://data.riksdagen.se/fil/B33AC448-2E4F-4060-9C12-255915B6AF1A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-X6PZBjjVoYC1GqZaLvcbwr" type="signed"/>
        <correspContext corresp="i-X6PZBjjVoYC1GqZaLvcbwr">
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-PcNitXh7cqHKwikVqNRc1k" type="submitted">
          <date when="2021-10-01"/>
          <time when="18:35:42"/>
        </correspAction>
        <correspAction xml:id="i-5W9ivGGuZu8mG17Zt5rz7g" type="reviewed">
          <date when="2021-10-01"/>
          <time when="19:39:54"/>
        </correspAction>
        <correspAction xml:id="i-U3oeiZLEksxuoTN97rD4Ty" type="referred">
          <date when="2021-10-14"/>
        </correspAction>
        <correspAction xml:id="i-FFx63mMYyeNJ6dLtPfPyda" type="assigned">
          <date when="2022-10-05"/>
          <time when="11:44:21"/>
        </correspAction>
        <correspContext corresp="i-FFx63mMYyeNJ6dLtPfPyda">
          <ref type="assignedTo">Justitieutskottet</ref>
        </correspContext>
        <correspAction xml:id="i-MUkhK5RUFLpHBrk1tsUQdQ" type="behandlas_i"/>
        <correspContext corresp="i-MUkhK5RUFLpHBrk1tsUQdQ">
          <ref type="uppgift">2021/22:SkU1</ref>
          <ref type="ref_dok_id">H901SkU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6tdpSmq3GVKxKYU33bp4Sh" type="behandlas_i"/>
        <correspContext corresp="i-6tdpSmq3GVKxKYU33bp4Sh">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UquM9b76hn7eLYHcUJxPYy" type="behandlas_i"/>
        <correspContext corresp="i-UquM9b76hn7eLYHcUJxPYy">
          <ref type="uppgift">2021/22:NU12</ref>
          <ref type="ref_dok_id">H901NU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B3Zkpx3BRb2DCXtz1UNXqg" type="motHeader">
        <div xml:id="i-Av8cAaMLJgFaJTN13SA5pc" type="motTitle">
          Motion till riksdagen 2021/22:2452 av Eric Palmqvist m.fl. (SD)
          Hårdare reglering av handel med metallskrot
        </div>
      </div>
      <div xml:id="i-U7UHLBPSaZYqF28NKoG8Ar" type="motBody">
        <div xml:id="i-27qspYoTrzHXzz4UaovHij" type="motProposal" subtype="förslag">
          <head xml:id="i-AyfUhLvtcKNSzg2PVkqs8z">
            Förslag till riksdagsbeslut
          </head>
          <list xml:id="i-HGjDFz78exCamBshpgXGzo" style="ol">
            <item xml:id="i-HRoiXg14YtbCY8HZM1Rmfk">
              Riksdagen ställer sig bakom det som anförs i motionen om att
              införa ett kontantförbud vid hantering av handel med metallskrot
              och tillkännager detta för regeringen.
            </item>
            <item xml:id="i-4qcKQ4wUq41hq1RpSBfc5e">
              Riksdagen ställer sig bakom det som anförs i motionen om krav
              på spårbarhet och tillkännager detta för regeringen.
            </item>
            <item xml:id="i-VW3mpDi81DwKzqQcwbjXtu">
              Riksdagen ställer sig bakom det som anförs i motionen om att
              införa tillståndskrav för handel med metallskrot och tillkännager
              detta för regeringen.
            </item>
            <item xml:id="i-LoCi7oAfSmiqsB5WW1hcAy">
              Riksdagen ställer sig bakom det som anförs i motionen om straffskärpningar
              för handel och befattning med stulet metallskrot och tillkännager
              detta för regeringen.
            </item>
            <item xml:id="i-N5YeCHA77tTKs8tr7Qn43f">
              Riksdagen ställer sig bakom det som anförs i motionen om Tullverkets
              roll i att begränsa utförseln av stulet metallskrot och tillkännager
              detta för regeringen.
            </item>
          </list>
        </div>
        <div xml:id="i-GrSJeLYPVNE934WFYeoS3e" type="motContent">
          <head xml:id="i-PxDhNtxM33DBUSjvBkacXZ" type="h1">
            Motivering
          </head>
          <p xml:id="i-8Veg5Pkz94yg7u4ipzypuS">
            De omfattande stölderna av framförallt koppar utgör ett stort
            samhällsekonomiskt problem som drabbar allt från småföretag till
            Sveriges kyrkor, järnvägar och kraft­försörjning. Även om stölderna
            utmed Sveriges järnvägar sjunkit som en konsekvens av ett kostsamt
            och målmedvetet förebyggande arbete från Trafikverkets sida fortsätter
            de alltjämt och inbrotten och stölderna fortgår oförminskat vid
            landets kyrkor och små­företag. Noterbart är även den omständighet
            att de brottspreventiva åtgärder som Trafik­verket genomfört har
            lett till minskade stölder från järnvägsinfrastrukturen under
            ett antal år samtidigt som de metallåtervinningsföretag som samlar
            in och lagrar dessa metaller har utsatts för stölder i högre grad
            än tidigare med ökande kostnader för övervakning och inbrottsskydd
            som en konsekvens. Det är också bekymmersamt att trenden med minskade
            stölder från landets järnvägar nu uppges vara bruten och att tillgreppen
            i södra och mellersta Sverige har ökat kraftigt. En ny företeelse
            är också stölder av katalysatorer och partikelfilter från fordon
            eftersom dessa innehåller dyrbara metaller så som palladium, platina
            och rodium. Denna form av tillgrepp har enligt Larmtjänsts statistik
            ökat med över 4 000 procent under 2020 med stora kostnader för
            försäkringsbolagen, och därmed även bilägarna, som följd.
          </p>
          <p xml:id="i-ERajoyBebZu9NJnMUZy3xW">
            Från såväl Riksantikvarieämbetet som Svenska kyrkans håll uppges
            att stölderna av framför allt koppar är oroväckande, från Trafikverkets
            sida räknar man med att de investeringar som gjorts i DNA-märkning
            och instängsling ska innebära att järnvägarna framgent inte drabbas
            i samma stora utsträckning som tidigare. Stölder av exempelvis
            koppar leder inte enbart till ekonomiska kostnader, utan även
            till att Sveriges kulturarv riskerar att utarmas, att kyrkogårdar
            skändas och att säkerheten för tågen hotas. Detta då exempelvis
            signal- och jordkablar klipps av vilket förutom att pendlare blir
            försenade skadar den inhemska industrin till följd av bland annat
            sena leveranser.
          </p>
          <p xml:id="i-TVnesECjBoaRyG9AEWGiBn">
            Kabelstölder vid landets järnvägar medför också en risk för allvarliga
            elolyckor när delar av järnvägsanläggningen riskerar att bli strömförande
            på grund av att kablar eller jordförbindelser klipps av och stulits.
            Kabelstölder kan också skapa instabilitet i elnätet och ytterst
            riskera vår nationella kraftförsörjning. Denna typ av samhällsskadliga
            stölder som ofta sker genom sabotageliknande inbrott genererar
            i vanliga fall en blygsam intäkt på några tusenlappar till tjuven,
            samtidigt som de orsakar enorma kostnader och risker för samhället
            i övrigt. Härvidlag är det irrelevant om stölderna utförs av lokala
            små­tjuvar eller av organiserade stöldligor. Krafttag måste vidtas
            i alla led för att motverka denna typ av tillgrepp och möjligheten
            för de icke seriösa aktörer som handlar med stöldgods att fortsätta
            med sin verksamhet måste starkt begränsas.
          </p>
          <head xml:id="i-8yLVwtHbc3CvVi3GePycwr" type="h2">
            Kontantförbud
          </head>
          <p xml:id="i-HBu1znbJXbVxepvjfmPZYa">
            Drivkraften för kriminella personer och stöldligor som begår
            dessa brott är att de snabbt kan få kontant ersättning för stöldgodset
            genom att sälja metallskrotet direkt till mindre nogräknade metallåtervinningsföretag
            som agerar hälare och som inte ifrågasätter vari­från metallerna
            kommer. Ett problem med kontantbetalningar är att de inte kan
            spåras på samma sätt som banköverföringar vilket försvårar polisens
            utredningsarbete. Polisen har också vid ett flertal tillfällen
            efterfrågat ett kontantförbud för denna typ av verk­samhet men
            än idag finns det ingen begränsning för hur stort värde som kan
            säljas för kontant betalning i Sverige. Detta samtidigt som flera
            länder i Sveriges närhet infört kontantförbud och andra regelskärpningar
            som ett led i att stävja problemen med stulet metallskrot. Ett
            kontantförbud för metallskrot har tidigare utretts och utredaren
            var, i likhet med polisen, återvinningsföretagen och alla övriga
            remissinstanser, mycket positiv till ett införande av ett sådant
            förbud. I utredningen SOU 2014:72 föreslogs ett förbud mot kontanter,
            checkar och postväxlar vid handel med metallskrot. Regeringen
            bör återkomma med ett förslag till lagstiftning som reglerar kontanthanteringen
            för företag som handlar med metallskrot.
          </p>
          <head xml:id="i-Cag1dppLwtGdT15FSdjnqD" type="h2">
            Spårbarhet
          </head>
          <p xml:id="i-HwX1a43bu54CjAkEvkPU2B">
            Icke seriös handel med metallskrot ska motverkas i alla led,
            av den anledningen är spårbarhet viktigt. Den bokföringsskyldighet
            företagen har idag fyller denna funktion då inköpen följs av en
            självfaktura eller inköpsnot där relevanta uppgifter noteras.
            Denna bokföringsskyldighet i kombination med ett förbud mot kontanta
            utbetalningar menar vi ökar spårbarheten och underlättar polisens
            arbete vid brottsutredningar. Efterlevnaden avseende bokföringsskyldigheten
            varierar emellertid och de företag som ägnar sig åt häleri av
            stulen metall och rutinmässigt fuskar med denna bokföring löper
            idag ingen uppenbar risk för upptäckt. Detta samtidigt som konsekvenserna
            av en eventuell upptäckt inte är nog avskräckande, inte minst
            då skrothandel idag inte är en tillstånds­pliktig verksamhet där
            ett indraget tillstånd att bedriva verksamheten kan vara en konsekvens
            av underlåtelse att iaktta den för spårbarheten så viktiga bokförings­skyldigheten.
            Regeringen bör återkomma med ett förslag till lagstiftning som
            syftar till att ytterligare stimulera till och säkerställa spårbarheten
            vid handel med metallskrot.
          </p>
          <head xml:id="i-EcFG87bXDfVVxSsMngRvPK" type="h2">
            Tillståndskrav
          </head>
          <p xml:id="i-HwPvXkhpEAuboHZ8e2yqTd">
            För att ett införande av ett kontantförbud ska ge avsedd effekt
            måste det kombineras med ett krav på skrothandlartillstånd och
            tydliga sanktionsåtgärder. Exempelvis ska de aktörer som fortsätter
            att köpa det stulna metallskrotet riskera att få sina skrothandlar­tillstånd
            indragna och därmed beläggas med näringsförbud och tvingas upphöra
            med sina verksamheter. Det är en både rimlig och nödvändig åtgärd.
            Regeringen behöver lägga fram ett förslag till lagstiftning syftande
            till ett införande av ett särskilt tillstånd för handel med metallskrot.
          </p>
          <head xml:id="i-PgSn6ukjnt83cKVwspnDq9" type="h2">
            Straffskärpningar
          </head>
          <p xml:id="i-3BzpPjnKPw3JbVb9c7JZe7">
            Ett förbud mot kontanta utbetalningar tillsammans med bokföringsskyldighet
            och tillståndsplikt utgör goda hinder för fortsatt handel med
            stulet metallskrot. Tillstånds­kravet ger polisen eller annan
            tillsynsmyndighet anledning att besöka anläggningarna och kontantförbudet
            tillsammans med bokföringsskyldigheten skapar de digitala spår
            som polisen kan analysera för att få fram de bevis som saknas
            idag. En effektivare kontroll förutsätter att bekämpandet av handel
            med stulet metallskrot prioriteras och att straffskalan är sådan
            att de rättsvårdande myndigheterna tillförs de resurser och ges
            de verktyg som erfordras för uppgiften. Regeringen behöver återkomma
            med ett förslag till straffskärpningar för handel och befattande
            med stulet metallskrot.
          </p>
          <head xml:id="i-BKu8C8aHGRm92ovGRyeK7g" type="h2">
            Tullverket
          </head>
          <p xml:id="i-N2J3U3VjUxYNi82x4nuUhi">
            I takt med att stulet metallskrot blir allt svårare att avyttra
            hos svenska återvinnings­företag finner de professionella stöldligorna
            nya sätt att bedriva sin verksamhet. Det finns indikationer på
            att stulet metallskrot idag i högre grad hanteras av kriminella
            aktörer som köper in det för att sedan föra skrotet ut ur landet
            i syfte att avyttra det där. Inte minst då det gäller stulna katalysatorer
            och partikelfilter.
          </p>
          <p xml:id="i-t4PQ7dhoHyRwFR9T6ZMiq">
            För att motarbeta denna form av organiserad brottslighet måste
            möjligheterna till att frakta ut stulet metallskrot ur landet
            kraftigt begränsas. Tullverket ska därför enligt vår mening ges
            i uppdrag att ytterligare intensifiera sitt arbete mot organiserad
            kriminalitet och ges förmåga att eftersöka och hantera illegal
            utförsel av stulet metallskrot i högre utsträckning.
          </p>
        </div>
        <div xml:id="i-LAdY4ThgR9EtzpDpqZg2ug" type="signatureBlock">
          <list xml:id="i-FSkHjs8j7KHAQWZ2ASEKaV">
            <item xml:id="i-F2HQkPTMpNerpHr5zWtdVZ" type="signature">
              Eric Palmqvist (SD)
            </item>
            <item xml:id="i-Knb6cGP6MLgSJRQGrdrsCo" type="signature">
              Tobias Andersson (SD)
            </item>
            <item xml:id="i-J6h1jAXNPCWcpRtzMkupL9" type="signature">
              Mattias Bäckström Johansson (SD)
            </item>
            <item xml:id="i-B8p8aMmsQgp1eue5e38BHm" type="signature">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
