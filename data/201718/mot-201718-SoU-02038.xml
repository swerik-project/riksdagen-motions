<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-02038">
  <teiHeader>
    <fileDesc>
      <titleStmt>
        <title>Nya läkemedelsalternativ för svårt sjuka</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2038 av Markus Wiechel m.fl. (SD)</title>
          <idno type="rdwebb">H5022038</idno>
          <rs type="number">2038</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5022038/text</ref>
          <ref type="dokument_url_html">http://data.riksdagen.se/dokument/H5022038</ref>
          <ref type="dokumentstatus_url_xml">http://data.riksdagen.se/dokumentstatus/H5022038</ref>
          <ref type="docx">http://data.riksdagen.se/fil/93BEC0D8-C561-4288-9E59-6E6A39171DA3</ref>
          <ref type="pdf">http://data.riksdagen.se/fil/89C2C78D-49B6-492D-A380-8AFB20F1F558</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-K8hhLfA7hfmzkGaCcbMkMq" type="signed"/>
        <correspContext corresp="i-K8hhLfA7hfmzkGaCcbMkMq">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-4dnqFdd2E3dHMPK1WWi5Tx"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-LjJFQv9YmkWrYoBHdaYcSG" type="submitted">
          <date when="2017-10-03"/>
          <time when="15:41:39"/>
        </correspAction>
        <correspAction xml:id="i-TzzJckexBeBzBqAxZ9vdxs" type="reviewed">
          <date when="2017-10-03"/>
          <time when="17:25:26"/>
        </correspAction>
        <correspAction xml:id="i-XbE22AJkwLMKyGNeBLSH6U" type="referred">
          <date when="2017-10-13"/>
        </correspAction>
        <correspAction xml:id="i-3Mh4iCUP5Qb2WxcJi4Uuky" type="assigned">
          <date when="2018-06-05"/>
          <time when="10:32:02"/>
        </correspAction>
        <correspContext corresp="i-3Mh4iCUP5Qb2WxcJi4Uuky">
          <ref type="assignedTo">Socialutskottet</ref>
        </correspContext>
        <correspAction xml:id="i-YVo1PefzBqLTxjV1Lm4JWr" type="behandlas_i"/>
        <correspContext corresp="i-YVo1PefzBqLTxjV1Lm4JWr">
          <ref type="uppgift">2017/18:SoU8</ref>
          <ref type="ref_dok_id">H501SoU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU8</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VwFXefrmPfStT4HGPD66YN" type="behandlas_i"/>
        <correspContext corresp="i-VwFXefrmPfStT4HGPD66YN">
          <ref type="uppgift">2017/18:UbU17</ref>
          <ref type="ref_dok_id">H501UbU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FREo83s2YKiuqwd3851dws" type="behandlas_i"/>
        <correspContext corresp="i-FREo83s2YKiuqwd3851dws">
          <ref type="uppgift">2017/18:SoU16</ref>
          <ref type="ref_dok_id">H501SoU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU16</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RqGgAYf3ZzmLXjbAL5oUva" type="motHeader">
        <div xml:id="i-DdCr7sMrVKWv1vwGFTU7vr" type="motTitle">
          Motion till riksdagen 2017/18:2038 av Markus Wiechel m.fl. (SD)
          Nya läkemedelsalternativ för svårt sjuka
        </div>
      </div>
      <div xml:id="i-L44zPzvpBUumkXf12Ztfo2" type="motBody">
        <div xml:id="i-2FsLKGexY1VRAYS2q8MJGb" type="motProposal" subtype="förslag">
          <head xml:id="i-6q2mpxH6z6gsSgavmwFtCv">
            Förslag till riksdagsbeslut
          </head>
          <list xml:id="i-5fDuwaDQUYzc2GYoCWaFix" style="ol">
            <item xml:id="i-HG5PySb9Rzu6gWFaAt7HoJ">
              Riksdagen ställer sig bakom det som anförs i motionen om att
              inte bestraffa personer som på ett fördelaktigt sätt använt sig
              av cannabis- och hampapreparat för att lindra en svår sjukdom,
              och detta tillkännager riksdagen för regeringen.
            </item>
            <item xml:id="i-X9nAoMUd3659GBPY3Y9z6g">
              Riksdagen ställer sig bakom det som anförs i motionen om att
              utreda konsekvenserna av receptbelagt cannabis- och hampapreparat
              som medicin och tillkännager detta för regeringen.
            </item>
            <item xml:id="i-GCxKoNLDep4HBkT4JSqktm">
              Riksdagen ställer sig bakom det som anförs i motionen om en satsning
              på svensk forskning på cannabis- och hampabaserat läkemedel och
              tillkännager detta för regeringen.
            </item>
          </list>
        </div>
        <div xml:id="i-8NrXNv9aC77Kjj2DjBtuh1" type="motContent">
          <head xml:id="i-RCwNeVavgX5jTnn1MSeuMG" type="h1">
            Ingen bestraffning för svårt sjuka
          </head>
          <p xml:id="i-MapBexXmSuNMVD7NNV3z1A">
            Cannabis är i sig ingen drog, utan benämningen på en växt som
            innehåller 144 olika cannabisämnen. Plantorna är olika så det
            går inte att utan vidare jämföra en planta med en annan. Det är
            sedan länge vetenskapligt bevisat att växten hjälper personer
            som lider av vissa sjukdomar, varför människor länge använt det
            i läkemedelssyfte såväl legalt som illegalt. I februari 2017 rapporterades
            det för första gången om tillåten privatimport av cannabisämnet
            THC i Sverige. Detta skedde då läkemedelsverket skrivit ut cannabispreparat
            till två patienter som önskade lindra smärtor och ångest. Över
            hela Europa blir nu cannabinoider allt vanligare för medicinska
            ändamål, men fortfarande finns det många som riskerar straffas
            för att de önskar lindra eller bota en pågående sjukdom, precis
            som en av de två patienterna tidigare fick erfara då han som följd
            av sin behandling dömdes för narkotikabrott i hovrätten.
          </p>
          <p xml:id="i-AbeNEsS1t55DRiCt3Lz3KP">
            Den amerikanska tidningen JAMA Internal Medicine har beskrivit
            den snabba accelerationen av opioidrelaterade överdosdödsfall
            i USA som en tydlig konsekvens av ökad användning och ökad tillgång
            till starkare opioidläkemedel. Enligt en forskningsstudie i samma
            tidning har den dödliga överdoseringen av receptbelagda värktabletter
            minskat i de stater som legaliserat medicinsk cannabis med hela
            25 procent. De senaste åren har cannabisrelaterade preparat i
            en allt större utsträckning blivit en alternativ form av läkemedel
            i olika delar av USA, men även andra delar av världen. Cannabis
            kan orsaka biverkningar som exempelvis ångest, olust, panikkänslor
            och förföljelsemani. På lång sikt kan cannabismissbruk leda till
            fler skador, vilket är ett stort skäl till att vara försiktig
            med en drog som tyvärr blir allt vanligare bland ungdomar idag.
            I likhet med andra preparat finns även en risk att de som använder
            cannabis utvecklar ett okontrollerat beroende. Även om risken
            att cannabisanvändare fastnar i beroende är mindre (9 procent)
            än andra kända preparat såsom alkohol (15 procent), kokain (25
            procent) eller nikotin (32 procent) bör man ta risken på fullt
            allvar.
          </p>
          <p xml:id="i-74R6DRzuUk5uhmUrv4uKDP">
            Det betyder dock inte att man ska negligera de möjligheter som
            finns att använda växten, som många länder och nu flera amerikanska
            delstater har gjort. Flera länder har upptäckt en lång rad olika
            användningsområden där cannabispreparat på ett fördelaktigt sätt
            lindrat lidande. Patienter med aids, cancer, epilepsi, glaukom
            (grönstarr), migrän, multipel skleros (MS) eller som har svår
            smärta kan alla på olika sätt lindras av olika cannabispreparat.
            Listor på fler sjukdomar som kan lindras genom medicinsk cannabis
            finns att tillgå genom organisationerna NORML, Americans for safe
            access, project CBD, the Cannabist och American Cannabis Nurses
            Association.
          </p>
          <p xml:id="i-6J8sAqXKHDBwcPZ2K8agH7">
            Som ett av de säkraste terapeutiska ämnen som människan känner
            till finns det stor potential att med regleringar utnyttja växten
            och framförallt dess olja för en rad olika sjukdomstillstånd samtidigt
            som man för en hård linje mot missbruk. Faktum är att man i århundranden
            använt cannabis i medicinska syften varför människor idag använder
            det såväl illegalt som legalt av medicinska skäl. I Europa har
            dock cannabis successivt letat sig in i läkekonsten sedan åtminstone
            1960-talet.
          </p>
          <p xml:id="i-6KBv3v84QzMwjSgSmtNajV">
            Trots att man idag använder sig av förhållandevis tunga preparat
            inom sjukvården tvingas flertalet personer avstå en betydligt
            mindre skadlig men samtidigt bättre fungerande behandling. Idag
            har människor som på egen hand sökt detta blivit straffade genom
            böter, samhällstjänst och i värsta fall även fängelse. På senare
            tid har dock ett antal svårt sjuka friats som följd av att de
            velat lindra sin smärta, men beroende på vilken domstol som avgör
            ärendet kan utfallet variera.
          </p>
          <p xml:id="i-FiyfjgRVdXWKe1SAwTnEQM">
            Det kan inte anses vara rimligt att människor straffas för att
            söka ett för kroppen lindrigare alternativ än vad staten kan erbjuda.
            Att många idag saknar en välfungerande medicin efter att ha testat
            diverse olika tunga mediciner råder det inget tvivel om, eftersom
            det finns gott om vittnesmål om detta och då många väljer att
            trotsa lagen på grund av sin sjukdom. De är beredda att göra så
            för att det anses fungera och saknar flera biverkningar som är
            vanliga hos patienter som tar andra och i vissa fall farligare
            mediciner. Personer som idag tar starka och beroendeframkallande
            bensodiazepiner mot depression eller ångest får helt plötsligt
            tillbaka livslusten när de självmedicinerat med cannabis. Att
            i det fallet låta en utbredd medicinering ske okontrollerat kan
            ge motsatt effekt i samhället. Regeringen bör därför se till att
            svårt sjuka som på ett effektivt sätt självmedicinerat sig med
            internationellt erkända cannabis- och hampapreparat inte ska straffas
            för detta.
          </p>
          <head xml:id="i-4k5LtdGWmbg5qhD89Aasc5" type="h1">
            Utredning kring användning av cannabis- och hampapreparat
          </head>
          <p xml:id="i-9PgQMV7Cf4u22sHveUxewH">
            Läkare har i flera länder i många fall visat sig positivt inställda
            till användandet av cannabis- och hampapreparat av andra skäl
            än preparatets verkan. De ser nämligen att faktumet att beroendefrekvensen
            är lägre bland cannabisanvändare än bland patienter med andra
            läkemedel gör en sådan skillnad att preparatet är mindre riskabelt
            för patientens hälsa.
          </p>
          <p xml:id="i-AifEjNWxU4jW9cc34HKiSy">
            Det är erkänt av Folkhälsomyndigheten att cannabis har många
            ämnen som påverkar psyket. Starkast effekt har delta-9-tetrahydrocannabinol,
            THC. Hittills har forskarna identifierat två typer av receptorer
            som cannabis binder till i kroppen och gett dem beteckningarna
            CB1 och CB2. I hjärnan är CB1 vanligast. När THC binder till dessa
            receptorer i hjärnan påverkas flera olika signalsystem. En av
            effekterna är att signalsubstansen dopamin frisätts i belöningssystemet.
          </p>
          <p xml:id="i-SLhDa5QQ6ws9ec9vQFX4zb">
            Idag är inte all form av cannabisbaserad medicin förbjuden i
            Sverige. Läkemedlet Sativex godkändes redan 2012 för MS-sjuka
            personer, och läkare som ansökt och fått licens kan i vissa fall
            få tillstånd att skriva ut Marinol, vilket dock inte skett innan
            de två patienter som fick det utskrivet i början av 2017. Dessa
            läkemedel är dock mycket begränsade till ett fåtal grupper, och
            många patienter som sägs vara i behov av läkemedlet får det inte
            även om fler patienter än tidigare har fått cannabispreparat utskrivet
            under 2017. Ett antal läkare har tidigare ansökt om att få använda
            Bedrocan, ett läkemedel ämnat åt patienter med långvarig smärtproblematik,
            och som idag används i bland annat Finland, Holland, Tyskland
            och Italien. Det är dock inte möjligt i Sverige, som fortsatt
            diskuterat preparat med THC.
          </p>
          <p xml:id="i-9VZrSnTUDT56R7d9rZtDe5">
            Vad som också är omdiskuterat är cannabisolja som vid ett flertal
            tillfällen använts som behandling mot cancertumörer, och som vid
            ett flertal fall sägs ha krympt elakartade cancertumörer. En utvecklad
            typ av denna olja är CBD-olja, som baseras på industrihampa. I
            den finns ytterst lite eller ingen THC, ämnet i cannabis som gör
            brukaren hög. CBD-olja sägs lindra autoimmuna och neurodegenerativa
            sjukdomar samtidigt som det saknar flera av de skadliga effekterna
            som THC kan föra med sig.
          </p>
          <p xml:id="i-BEgkoMUN9eaAQF7yppQPQy">
            Cannabisexperter tycks vara enade om de positiva effekterna hos
            CBD. Bland annat berättade tre CBD-experter så sent som sommaren
            2017 om att upp till 80 procent av de som lider av ångest och
            oro kan bli hjälpta med vanlig hampabaserad CBD-olja, den olja
            som är laglig att använda i Sverige som naturpreparat. Dessa tre
            experter har behandlat tusentals patienter med CBD-olja och har
            således också erfarenhet av behandling där de använder sig av
            THC. Enligt dessa har ungefär 10 procent av amerikanska patienter
            med ångest blivit hjälpta med THC.
          </p>
          <p xml:id="i-DqcXsih5GxupTAfdZjh1po">
            Det är omoraliskt av en nation att inte erbjuda sjuka människor
            ett läkemedel som är väl beprövat och erkänt som ett fungerande
            preparat om sådana finns tillgängliga. Extra illa är det när samhället
            förbjuder dessa förhållandevis svaga preparat samtidigt som man
            erbjuder patienter farliga och tunga preparat som opiater eller
            bensodiazepiner. Med en välkontrollerad och receptbelagd utskrivning
            av cannabis- eller hampapreparat, efter att personer med rätt
            kompetens utrett dess verkan, kan sjuka människor erbjudas en
            säker och effektiv lindring mot sin sjukdom. Att som flera skeptiker
            inte lita på att utbildade läkare kan avgöra när en sorts läkemedel
            är bästa medicinen för en patient är problematiskt och i sig inte
            något som behövande patienter ska behöva lastas för. Patienter
            med detta behov bör kunna få sin medicin utan att välja mellan
            att begå en kriminell handling och att få en förhållandevis verkningslös
            eller plågsam behandling som dessutom inte är särskilt bra för
            hälsan. Det råkar dessutom vara så att möjligheten för människor
            i behov av den här sortens läkemedel att också få den inte ökar
            antalet unga som testar växten som drog, enligt en amerikansk
            befolkningsstudie.
          </p>
          <p xml:id="i-7WrCgUMUKHTLLRyHYPfWdV">
            Svensk lag bör vara tydlig i dessa frågor, då sjuka människor
            har fängslats eller belagts med böter enbart för att de önskade
            lindra sin sjukdom. Regeringen bör se över konsekvenserna av vad
            en receptbelagd utskrivning av cannabispreparat för medicinskt
            bruk innebär och för vilka sjukdomar det kan vara aktuellt.
          </p>
          <head xml:id="i-Cn1NrgMPoTWMY58BKegrXv" type="h1">
            Satsning på svensk forskning kring cannabis- och hampabaserat
            läkemedel
          </head>
          <p xml:id="i-56otsMX2nyF8ErerTh3UfB">
            Det är redan välkänt att cannabis har antiinflammatoriska, neuroprotektiva
            och anti-psykotiska effekter. Ytterligare forskning skulle dock
            av naturliga skäl vara välkommet då forskare tycks vara eniga
            kring att det finns mycket man inte än vet. Forskning och vetenskap
            ska avgöra vilka mediciner som ska finnas tillgängliga för patienter
            i behov av medicinering, och det ska då också vara en självklarhet
            att det minst skadliga preparatet används. Det pågår enligt Folkhälsomyndigheten
            forskning för att hitta nya effektiva och säkra läkemedel som
            på olika sätt påverkar samma system i kroppen som cannabis, dock
            saknas forskning kring utvecklingen av den växt som man vet redan
            idag kan hjälpa svårt sjuka. Syntetiska cannabinoider har dock
            till skillnad från naturliga orsakat bland annat akut psykos,
            panikattacker, hjärtklappning, förhöjt blodtryck, kräkningar,
            kramper och till och med dödsfall.
          </p>
          <p xml:id="i-Q5cpgAzYLKyrWhU7GeUz2A">
            Precis som att sjukvården ska erbjuda patienter den vård och
            de läkemedel de är i behov av måste samhället också kunna skilja
            mellan att använda preparat inom läkekonsten och som en illegal
            drog. Det ska alltid ske en noggrann kontroll så att alla preparat
            som används inom sjukvården inte används till något annat än vad
            det är avsett att användas till. Utskrivna läkemedel får helt
            enkelt inte överanvändas, kombineras felaktigt eller råka hamna
            i fel händer. Vad som idag saknas är inte bara möjligheten för
            vanliga människor att få tillgång till läkemedel som faktiskt
            fungerar för många människor, det saknas även tillräcklig forskning
            på området. Inte minst när det kommer till smärtstillande preparat
            finns det idag en lång rad olika substanser som orsakar och har
            orsakat lidande, trots att de varit till för att lindra smärta
            eller neurologiska problem. I flera länder använder man sig som
            bekant av cannabis- och hampabaserade preparat, vilket också anses
            fungera bättre för många patienter samtidigt som de medicinska
            effekterna är mer skonsamma än andra preparat. Missbruksfrekvensen
            är i jämförelse med andra preparat förhållandevis låg, och de
            skadliga effekterna blir inte alls så dramatiska som när patienter
            använder sig av tyngre preparat.
          </p>
          <p xml:id="i-UQJVZ4q3zCZoxgkCaUupFW">
            Det har förekommit tidiga kliniska prövningar av cannabinoider
            i behandling av cancer hos människor, men så här långt har studierna
            främst skett på djur och i laboratorier. Som följd av resultaten
            har amerikanska National Cancer Institute bland annat gått ut
            med informationen om att marijuana har dödat och kan döda vissa
            cancerceller. Detta bekräftas av forskare, som på senare tid genom
            ett antal labbstudier rapporterat att THC och andra cannabinoider
            som CBD har lyckats sänka hastigheten av cancercellers tillväxt
            samt helt och hållet dödat vissa typer av cancerceller. Djurstudier
            har även visat hur cannabinoider i vissa fall skyddar friska celler.
          </p>
          <p xml:id="i-4E7JksJbJznLRXZPUgZgNa">
            Det som framkommit bör vara tillräckligt för regeringen att agera
            och möjliggöra för ytterligare forskning kring området. Regeringen
            bör återkomma med förslag för att utveckla svensk forskning kring
            cannabis- och hampabaserade läkemedel.
          </p>
        </div>
        <div xml:id="i-MjSHbrYcEyHLvRF76uuYY" type="signatureBlock">
          <list xml:id="i-RG322F6BVe79u16uUuqvGT">
            <item xml:id="i-4qdw9BbNQTPXTMraof66i2" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-3gdFRNS9cYuh9TKY5NBZpq" who="i-Eacy3hoeNxvqq2LX6QNV8u" type="signature">
              Martin Kinnunen (SD)
            </item>
            <item xml:id="i-AAcRyZEWLewwNQduCtPatq" who="i-4dnqFdd2E3dHMPK1WWi5Tx" type="signature">
              Johan Nissinen (SD)
            </item>
            <item xml:id="i-58biPk2VQ2VQGG5D7KvLuD" who="i-MakV1EvC3LLnePpBXzwg5H" type="signature">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
