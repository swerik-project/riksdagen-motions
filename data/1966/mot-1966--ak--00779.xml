<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00779">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__779/mot_1966__ak__779-001.pdf"/>
      <fw xml:id="i-UBX7iBLvqZzCkUbAA96WGh">
        Nr 779—785 Motioner i Andra kammaren, nr 779 år 1966 1
      </fw>
      <div xml:id="i-F2b6AGuzUCDJzDraVGPz2z" type="motHeader">
        <div xml:id="i-AWjy5wXos37N8B4fiSRduo" type="motTitle"/>
        <div xml:id="i-P9UGrCyL8fttb3E9hRxxpS" type="motSubmissionInfo"/>
      </div>
      <div xml:id="i-Wi8Fkf96QcVzfk15iRnZ4X" type="motBody">
        <div xml:id="i-CiQcchWv4DhJYHeBx4WgSx">
          <p xml:id="i-K1vDReq9QJ4NniuPCcp5nE">
            Nr 779
          </p>
          <p xml:id="i-ByYRSe1ZZWdiiAUUAzJZqh">
            Av herr Hedlund m. fl., om ett miljöpolitiskt handlingsprogram.
            (Lika lydande med motion nr 620 i Första kammaren)
          </p>
          <p xml:id="i-28mgmLRHHABNhU3E1d5xUK">
            Det är en allmän uppfattning att nationalproduktens ökning är
            ett mått på välfärdsökningen. Vi anser inte detta med säkerhet
            vara givet, beroende på att nationalproduktens ökning alltmer
            möjliggöres på bekostnad av naturförstö- ringar, psykiska störningar
            och minskad trivsel, till vilka hänsyn inte tages i nationalprodukten.
            Vid de senaste riksdagarna har behandlats motioner, vari framhållits
            vikten av att mentalhygieniska aspekter beaktas vid samhällsplaneringen
            och fram- förts förslag om upprättande av ett miljöpolitiskt handlingsprogram.
            De remiss- instanser, som yttrat sig över motionerna, har kraftigt
            understrukit angelägen- heten av att ansträngningarna i motionens
            syfte ökas. Riksdagen har emellertid, med hänsyn till de svårigheter
            som är förknippade med ifrågavarande proble- matik, avslagit framställningarna.
            Det har även anförts, att förhållanden i fråga om den mentalhygieniska
            omvårdnaden icke i alla avseenden är tillfredsstäl- lande, men
            att behoven i stor utsträckning är klarlagda och beaktade vid
            den pågående nydaningen på olika områden av samhällslivet. Ingenting
            har emel- lertid inträffat, som gör behovet av ett miljöpolitiskt
            handlingsprogram mindre. Ett ökande antal fall av stress och psykiska
            störningar har registrerats, inte minst bland skolungdom. Man
            beräknar att var tredje person, som söker läkare, lider av stress.
            Sett tillsammans med den omfattande miljöförstöringen utomhus
            kan man med fog gentemot riksdagens beslut hävda, att mentalhygieniska
            och miljöpolitiska aspekter ej tillräckligt beaktas i samhällsomdaningen.
            Det kan inte godtagas att mot förslaget om ett miljöpolitiskt
            handlingspro- gram hänvisa till att det i betydande utsträckning
            rör sig om komplicerade och svårangripbara problem. Samhället
            omvandlas allt snabbare, vilket skulle kunna uttryckas så, att
            avskrivningstiden på tekniska, ekonomiska och sam- hälleliga begrepp
            och värderingar ständigt förkortas. Detta medför ökade på- frestningar,
            särskilt på det psykiska planet. I det pris, som vi får betala
            för en i många avseenden hög standard, ingår uppenbarligen ett
            betydande mått av psykiska påfrestningar och stora risker för
            missanpassning och bestående lidanden. Såväl den materiella försörjningen
            som miljöfrågorna bör därför ingå i begreppet levnadsstandard.
            Detta bör inte ses som något oundvikligt eller som en oupplöslig
            konflikt mellan kravet på ekonomisk effektivitet och be- hovet
            av välfärd i vidare bemärkelse. Man bör inte stå overksam inför
            möjlig- Bihang till riksdagens protokoll 1966. 4 saml. NY 779—785
          </p>
          <pb facs="riksdagen-motions-pdf/data/1966/mot_1966__ak__779/mot_1966__ak__779-002.pdf"/>
          <fw xml:id="i-EBqbarEb41Zd58n5B93GhY">
            2 Motioner i Andra kammaren, nr 779 år 1966
          </fw>
          <p xml:id="i-TF9EDHATbRmxaBus1cdZ8k">
            heterna att skapa en bättre miljö även i psykiskt hänseende,
            och det vore fel- aktigt att tro, att en sådan miljö skulle uppkomma
            helt av sig själv. Det gäller ytterst frågan om individens roll
            och betingelser i utveckling och samhälle. Trots detta har hela
            problemkomplexet hittills endast ägnats ett splittrat in- tresse.
            Det är hög tid, att dessa knapphändiga försök avlöses av konsekventa
            helhetsgrepp. Vi har kommit dithän i samhällsutvecklingen, att
            sådana grepp är angelägna ur både humanitär och ekonomisk synpunkt.
            Ett konsekvent fullföljande av den åsyftade målsättningen innebär
            själv- fallet ett politiskt ställningstagande av mycket stor principiell
            räckvidd, som måste grunda sig på den roll och de betingelser,
            man vill ge människan i miljön. Underlåter man att göra detta,
            innebär det givetvis ett ställningstagande av samma principiella
            räckvidd. I det senare fallet utgår man ifrån, att endast fysiska
            eller ekonomiska behov behöver tillgodoses. För de enskilda, som
            har både fysiska och psykiska behov, kan detta inte te sig som
            annat än en dirige- ring. Ett valfrihetens samhälle måste i stället
            bygga på ett tillgodoseende av de grundläggande förutsättningarna
            för de enskildas verksamhet, insatser och behov. Det är sannolikt,
            att ett fullföljande av de syften, som här angivits, kräver genomgripande
            åtgärder på en rad områden, exempelvis i den ekono- miska politiken,
            familjepolitiken, socialvården, arbetsmiljöns utformning, be-
            byggelseplaneringen, byggandets tekniska utformning, industrilokaliseringen
            och naturvården. Man bör vara medveten om att dessa inte kan genomföras
            på en gång utan efter hand under vägledning av ett långsiktigt
            miljöpolitiskt handlingsprogram.
          </p>
          <p xml:id="i-ENryWQLes6n7hUKy71T226">
            Inre och yttre miljö Det bör kraftigt påpekas, att vår miljöpolitiska
            målsättning ej är att ensidigt hävda vissa livsmiljöer eller boendeformer
            som de enda riktiga, utan att ge människor största möjliga valfrihet
            ur miljösynpunkt. Denna valfrihet, som vi ständigt bör sträva
            mot, eftersom den direkt påverkar vår trivsel, är enligt vår uppfattning
            på många områden eftersatt. Arbets- och bostadsmiljöns stora betydelse
            har klart kommit till uttryck vid de stora befolkningsomflyttning-
            arna, som har skett och sker. Ett stort antal människor reser
            tillbaka till sin tidigare bostadsort, trots att de då kanske
            ej kan använda sin utbildning och därvid får en ekonomiskt sett
            sämre ställning. Möjligheterna att välja önskad bostadstyp, erhålla
            lägen med önskad utom- husmiljö eller att över huvud taget få
            bostad, är också starkt begränsade. En- ligt de statliga bostadsbyggnadsutredarna
            önskar vart tredje hushåll annan bostad, 72 9/0 av dessa av trivselskäl.
            Missnöjet tycks tyvärr vara lika utbrett i nybyggda områden som
            i gamla. Det måste anses som otillfredsställande, att bostadskonsumenternas
            efterfrågekrav så klart nonchaleras. Förhållandena mellan den
            inre och den yttre miljön är ej klarlagda, men sam- banden kan
            väntas vara starka. Man får därför i en aktiv miljöpolitik ej
            ute-
          </p>
          <pb facs="riksdagen-motions-pdf/data/1966/mot_1966__ak__779/mot_1966__ak__779-003.pdf"/>
          <fw xml:id="i-GhZDjAbxhA5fWLf7BGTLob">
            Motioner i Andra kammaren, nr 779 år 1966 3
          </fw>
          <p xml:id="i-PbUf58TTcjZEVo41PM1QRc">
            sluta vare sig den inre eller yttre miljöns problematik utan
            de måste ständigt ses tillsammans. De miljöpolitiska åtgärder,
            som på skilda områden bör vid- tagas, inte minst beträffande den
            yttre miljön, måste ytterst syfta till att minska de psykiska
            påfrestningarna och öka individens trygghet och trivsel. Huvudvikten
            bör läggas på förebyggande åtgärder. Väsentligt är dock även,
            att medicinsk forskning rörande stressmekanismerna och psykiska
            skador samt mentalhygienisk vård och rehabiliteringsåtgärder ägnas
            större uppmärksamhet.
          </p>
          <p xml:id="i-5XkaS5w2cuaCjsJdohfeUq">
            Den tekniska och ekonomiska utvecklingen Det föreligger uppenbarligen
            ett samband mellan utvecklingen på den psy- kiska trygghetens
            område och den tekniska och ekonomiska utvecklingen av samhället.
            Omvandlingen från ett statiskt och förhållandevis enkelt samhälle
            till våra dagars industrisamhälle med den ständigt pågående sociala
            och eko- nomiska strukturomvandlingen har möjliggjort de omfattande
            förbättringarna av den ekonomiska tryggheten. Trots att omvandlingen
            är en positiv faktor även ur psykisk trygghetssynpunkt, medför
            den, att den enskilde i ökad ut- sträckning ställs inför konflikter
            och krav, som överstiger hans biologiskt grundade förmåga. Betecknande
            för det rådande mönstret är det ofta använda uttrycket ”den mänskliga
            faktorn”, som användes för att belysa att människan inte passar
            i det teknisk-ekonomiska mönstret. Härav bör man inte dra den
            slutsatsen, att felet ligger hos den moderna tekniken i och för
            sig, utan det får sökas i den målsättning, som varit vägledande
            för teknikens utformning. Det är dock varken önskvärt eller möjligt
            att söka förbättra den psykiska tryggheten genom något slags uppbromsning
            av den tekniska omvandlingen. I stället måste de ständiga kraven
            på den enskilde att anpassa sig till en miljö, som är resultatet
            av ensidiga, i huvudsak ekonomiskt dikterade målsättningar, ersättas
            av en målsättning som möjliggör att den tekniska omvandlingen
            an- passas till den enskildes behov och förmåga. Man har på det
            ekonomiska området övergått från tidigare epokers tämligen oreflekterade
            accepterande av förut tillämpade metoder till att i olika samman-
            hang ställa frågan om det dittills varit ändamålsenligt eller
            om det kunnat göras på ett mera ändamålsenligt sätt. På motsvarande
            sätt måste man i olika sammanhang frångå betraktelsesättet att
            den miljö och det samhälle, som till- kommit med utgångspunkt
            från i huvudsak ekonomiska motiv och mål, är oundvikliga eller
            måste accepteras i fråga om konsekvenserna på det psykiska planet.
            Forskning, utbildning och upplysning har varit de bärande metoderna
            på det ekonomiska området. De måste vara bärande också vid en
            höjning av standarden i miljöpolitiskt avseende.
          </p>
          <p xml:id="i-XeDmYKiUoSccdnDqLwdq5E">
            Familjepolitiken På familjepolitikens område bör vården och fostran
            av barnen tillmätas en
          </p>
          <pb facs="riksdagen-motions-pdf/data/1966/mot_1966__ak__779/mot_1966__ak__779-004.pdf"/>
          <fw xml:id="i-MmSb5b5Wcefb1uxe91rGK4">
            4 Motioner i Andra kammaren, nr 779 år 1966
          </fw>
          <p xml:id="i-YYgQkWjKHTJ8ZyKjPevJf1">
            grundläggande betydelse. Bland de åtgärder som bör nämnas återfinns
            en ut- byggd familje- och äktenskapsrådgivning. Inte minst bland
            eleverna i grund- skolans högstadium bör upplysning ges i hithörande
            frågor. En försöksverk- samhet bör komma till stånd för att utröna
            de lämpligaste formerna för familje- och äktenskapsrådgivning.
            Verksamheten bör kompletteras med vetenskapligt utarbetad upplysningslitteratur.
            I fråga om barnavård och uppfostran bör barnavårdscentralerna
            utnyttjas för rådgivning och spridande av upplysningsmaterial
            inte blott i fråga om bar- nens fysiska utan även deras psykiska
            hälsa och utveckling. I anslutning här- till bör erforderliga
            åtgärder vidtagas för ett fortlöpande uppmärksammande även av
            barnens psykiska hälsa och utveckling i daghem, lekskola och grund-
            skola. Skolöverläkaren har i en rapport till skoldirektionen under
            1965 lämnat följande uppgifter: Från läsåret 1957/58 till läsåret
            1964/65 har antalet psykiskt undersökta högstadieelever i Stockholm
            ökat från ett drygt hundratal till när- mare ett tusental. Ökningen
            av antalet fall motsvarar uppenbart inte ökningen av antalet studerande
            på högstadiet. Rapporteringen från skolorna fungerar dessutom
            otillfredsställande, och man kan därför befara, att antalet störda
            elever är avsevärt större än vad som redovisats. En landsomfattande
            veten- skaplig undersökning av psykiska störningar hos elever
            måste, förutom den direkta vården, läggas till grund för åtgärder
            i förebyggande syfte.
          </p>
          <p xml:id="i-7v312eeBFcXd6Scrx9bS4o">
            Socialpolitiken Beträffande det socialpolitiska fältet bör uppmärksammas
            att det för bety- dande grupper återstår åtskilligt, innan den
            ekonomiska tryggheten kan anses godtagbar, men att psykologiska
            problem alltmer kommer i förgrunden. Inom socialvården rör det
            sig i allt mindre utsträckning om ekonomisk hjälp och i allt större
            utsträckning om rehabiliterings- och återanpassningsåtgärder.
            En konsekvens härav måste bli, att den ekonomiska understödslinjen
            alltmer er- sättes av en aktiv rehabiliterings- och arbetsvårdslinje.
            Detta kräver en hel- hetssyn på människan och miljön, vilket inom
            socialvården lättast torde upp- nås genom tillämpning av den s.k.
            familjevårdsprincipen. Både till följd av denna utveckling inom
            socialvården och till följd av de ändrade förhållandena inom arbetslivet
            har behovet av arbetsvårdsåtgärder blivit allt större. Man får
            även räkna med att detta behov kommer att öka. En förbättring
            av arbets- vården är sålunda angelägen. Denna måste framför allt
            gälla arbetsvårds- organets personella resurser, men behovet av
            skyddad sysselsättning bör också uppmärksammas. En aktiv rehabilitering
            och återanpassning kan inte fullföljas utan ökade möjligheter
            i detta avseende. Av speciell vikt i sammanhanget är, att samordningen
            mellan t.ex. den kommunalt bedrivna socialvården, arbets- vården
            inom arbetsmarknadsverket samt olika vårdinrättningar och vård-
            specialister uppmärksammas.
          </p>
          <pb facs="riksdagen-motions-pdf/data/1966/mot_1966__ak__779/mot_1966__ak__779-005.pdf"/>
          <fw xml:id="i-SFBrHAdpV5ZrS4U3ZW1WNg">
            Motioner i Andra kammaren, nr 779 år 1966 d
          </fw>
          <p xml:id="i-42bdU2K7af6kcZqa2Ew3Ef">
            Åldringar Ytterligare ett angeläget område är omvårdnaden av
            pensionärer. Vi vill här understryka vikten av en god hemvård
            inom åldringsvårdens ram och av att pensionärerna i största möjliga
            utsträckning beredes möjlighet att bo kvar i sina hem. Detta är
            enligt vår mening grundläggande för goda betingelser i psykiskt
            hänseende för de äldre. Inträdet i pensionsåldern medför i många
            fall miljöproblem. Förlusten av arbetsmiljö, kamrater och kontakter
            vid arbets- platsen leder ofta till en känsla av överflödighet
            och isolering. Åtgärder för att underlätta denna övergång torde
            böra vidtagas efter två linjer: dels ökade möjligheter att kvarstå
            i arbete efter nådd pensionsålder för dem som så önskar, dels
            verksamhet, som syftar till att skapa kontakt och bryta isolering.
            Beträf- fande kontaktskapande verksamhet bör uppmärksammas, att
            det inom förenings- livet tas initiativ och bedrivs verksamhet,
            som måste tillmätas stor betydelse. Stimulans och stöd från samhällets
            sida till organisationerna torde här kunna få en god effekt. Vi
            vill slutligen understryka den betydelse en ökad åldrings- forskning
            liksom tillämpliga delar av den arbetsvetenskapliga forskningen
            har för här berörda problem.
          </p>
          <p xml:id="i-XG5qULhwfp2p5VM8Nr3cRU">
            Arbetsmiljön Vårt högindustrialiserade samhälle ställer allt
            högre krav på en god psykisk hälsa i arbetslivet. Vi har vidare
            krävt inrättandet av ett statens arbetsveten- skapliga forskningsråd,
            som skulle ha till uppgift att undersöka de psykiska betingelserna
            i arbetslivet och överföra forskningsresultaten i praktisk tillämp-
            ning. Regeringen har i årets statsverksproposition aviserat inrättandet
            av ett arbetsvetenskapligt institut. Ett av våra miljöpolitiska
            krav har därmed till- godosetts, och det är vår förhoppning, att
            arbetsinstitutet ges sådana resurser och sådan betydelse, att
            de verksamt kan bidraga till att öka trivseln på skilda arbetsplatser
            i såväl fysiskt som psykiskt hänseende och stimulera till en god
            personalvård.
          </p>
          <p xml:id="i-68UpnBFGaAcaUuUTu8ooYY">
            Bebyggelseplaneringen Stadsplanerna blir i stor utsträckning
            bestämmande för utomhusmiljöns ut- formning. Stark kritik kan
            riktas mot det sätt, varpå stadsbyggandet har skett. I boendestandard
            har man kommit att innefatta antalet rumsenheter per lägen- het,
            rumsenhetens genomsnittliga storlek och antal boende per rumsenhet.
            Vi anser, att man alltför ensidigt tar sikte på inomhusmiljön.
            Med boendestandard bör även avses utomhusmiljöns utseende, exempelvis
            husens placering i för- hållande till varandra, trafiklösningar,
            lekplatser för barn och möjligheter till service, fritidssysselsättningar
            och friluftsliv. Stadsplanerarens sociala uppgift att forma miljön
            i förhållande till människan bör bättre skyddas mot kortsiktiga
            tekniska, ekonomiska och politiska argument. Rimlig exploatering
            av tomt- mark, god trafikdifferentiering, tillräckliga lekplatser
            och grönområden i bo-
          </p>
          <pb facs="riksdagen-motions-pdf/data/1966/mot_1966__ak__779/mot_1966__ak__779-006.pdf"/>
          <fw xml:id="i-Fy68UVruFjEFJHDpexXoZt">
            6 Motioner i Andra kammaren, nr 779 år 1966
          </fw>
          <p xml:id="i-CRNxFGCnpP9PvDVSyB2b2E">
            stadsområden är några av de miljöfaktorer, som måste hävdas.
            Klarare normer och kvalitetskrav bör ges för att få in trivselekonomien
            i planering och byg- gande. En planering för ökat småhusbyggande
            är ägnad att öka bostadskonsu- menternas valfrihet. En del tätorters
            expansion sker så snabbt, att det många gånger blir på bekostnad
            av en genomtänkt planering. En planering som skapar stora, isolerade
            sovstäder med få aktiviteter och uttunnat liv är icke önskvärd.
            En sådan planering medför att mycket stora trafikbehov uppkommer
            mellan enheterna med ojämn belastning på kommunikationsnätet med
            trafikstock- ningar och otrivsel som följd. Kompletta, fungerande
            samhällen bör i stället formas, där människorna har nära till
            sina arbetsplatser.
          </p>
          <p xml:id="i-YJtPGroUCyt839kFqnKN8">
            Förorening och förgiftning Ett nytt hot mot vår miljö har luftföroreningarna
            visat sig vara, framför allt i stora tätorter, men även i vissa
            speciella industrisamhällen. Forskningen rörande dessas inverkan
            på vår hälsa är relativt ny. Mycket pekar på att in- satser mot
            luftföroreningarna snabbt måste vidtagas. En kartläggning av våra
            största luftförorenare bör snarast göras och förslag framläggas
            för att få för- bättringar till stånd. När alternativa tekniska
            lösningar finns som minskar föroreningarna bör dessa väljas. Dieseldrivna
            bussar skulle exempelvis kunna utbytas mot eldrivna i våra största
            tätorter, om tillfredsställande anordningar för att rena avgaserna
            ej kan införas. Användningen av olika slags gifter i växtodling
            och industrier bör minskas. En forskning syftande till att ersätta
            nuvarande gifter med ofarliga ämnen är angelägen. Även bekämpningen
            av vattenföroreningar är av stor miljöpolitisk betydelse. Här
            bör man bättre samla resurserna i samband med att vatten- vårdsorganisationen
            effektiviseras. Särskilt bör uppmärksammas de stora skade- verkningar
            som även relativt små oljeutsläpp för med sig både till lands
            och till sjöss. Industrien har visat en positiv vilja till insatser
            på vatten- och luft- vårdsforskningens område, vilket är mycket
            glädjande. Det måste understrykas att i samband med nybyggnad
            eller ombyggnad av industrier, tekniska lös- ningar kommer till
            användning.
          </p>
          <p xml:id="i-NpRuGP3Abo9x45b5eLM7R6">
            Lokaliseringspolitiken Den beslutade lokaliseringspolitiken,
            som här tangerar miljöpolitiken, måste hälsas med tillfredsställelse.
            Under rådande förhållanden bör de lokaliserings- politiska åtgärderna
            utökas, då de klart visat, att de kan öka den enskildes valmöjligheter
            i fråga om bostadsort och arbetsplats. Den starka samhörigheten
            mellan miljö- och lokaliseringspolitik bör bättre komma till uttryck
            i den lokaliseringspolitiska organisationen. En stor respekt för
            människors trygghetsbehov i vidaste mening måste i detta sammanhang
            visas och hänsyn tas till den mänskliga situationen både beträffande
            de flyt- tandes och de kvarboendes livsvillkor. Inrikesdepartementets
            lokaliserings-
          </p>
          <pb facs="riksdagen-motions-pdf/data/1966/mot_1966__ak__779/mot_1966__ak__779-007.pdf"/>
          <fw xml:id="i-KfKHtv6MoDQNCtRjSck1Te">
            Motioner i Andra kammaren, nr 779 år 1966 7
          </fw>
          <p xml:id="i-Y62W7nARhA1MyZJmbyg4gf">
            beredning, som har att handlägga en stor del av den lokaliseringspolitiska
            verksamheten, är sammansatt av representanter för olika departement,
            myn- digheter och näringslivets organisationer. Dessa består liksom
            det centrala lokaliseringsorganets tjänstemän till stor del av
            ekonomer och tekniker. Vi anser det vara en brist att ingen, vare
            sig bland ledamöterna eller tjänste- männen, har till speciell
            uppgift att företräda miljöintressen.
          </p>
          <p xml:id="i-2uEfFKKdVE7QBWQw8nSHv1">
            Naturvården Naturvårdens betydelse som miljövårdande faktor bör
            ytterligare uppmärk- sammas. I samband med jordbrukets strukturomvandling
            har antalet ödetorp blivit mycket stort, samtidigt som kulturlandskapets
            skötsel försämrats. Dessa ödetorp bör snabbare göras tillgängliga
            för fritidsfolket, och kulturlandskapet bör hållas i sådant skick,
            att det kan bli till glädje för de rekreationsbehövande. Ekonomiska
            resurser bör ges till en omfattande landskapsvård. Lövängar och
            hedlandskap växer igen, och grusåsar hotas ständigt av ex- ploatering.
            Det stora trycket på mark för fritidsbebyggelse hotar allvarligt
            de fria strandzoner som finns kvar och den vackraste naturen över
            huvud taget. Fritidsexploateringen måste i tid ledas in i sådana
            banor, att den ur fritids- och friluftssynpunkt värdefullaste
            marken räddas till allas gemensamma bästa.
          </p>
          <p xml:id="i-QznkJNWdjqvbdqi1QQA5Tf">
            Avslutande synpunkter Som framgår av ovanstående berör miljöpolitiken
            områden, där företags- ekonomiskt tänkande läggs till grund för
            skilda åtgärder. Detta gäller framför allt beträffande utomhusmiljön,
            exempelvis vid exploatering av grusåsar, för- orening av vatten
            och luft, användning av gifter och tillverkning av engångs- förpackningar.
            Den mänskliga och samhällsekonomiska önskvärdheten av miljö- förbättringar
            bör föras in i de företagsekonomiska kalkylerna. En möjlig väg,
            som bör övervägas, är att belägga tekniska anordningar som medför
            miljö- mässiga skadeverkningar med avgifter, som skulle minskas
            allteftersom skade- verkningarna förebyggdes. Avgiften skulle
            användas för miljöförbättrande åt- gärder. För att bättre kunna
            få en uppfattning om hur stora miljöförsämring- arna är, och för
            att få en mera accepterad metod att mäta trivsel och miljö med,
            bör den påbörjade forskningen på detta område stödjas och vidgas.
            Sambanden mellan negativa miljöfaktorer och sociala och ekonomiska
            förhållanden är i stort sett outredda. Det bör inte heller vara
            omöjligt att uppskatta en del av de kostnader, som otillfredsställande
            miljö åsamkar samhället, t. ex. i fråga om psykiska störningar
            hos individerna, ökad sjukvård, ökad brottslighet och andra sociala
            missförhållanden samt lägre prestationer i arbetet. Frånvaron
            av ut- redda samband och svårigheter att mäta trivsel och miljö
            får inte som hittills hindra samhället från att öka insatserna
            mot miljöförstöringen. Lösningen av de aktuella problemen sker
            för närvarande på ett slumpartat sätt. Med ett klart upplinjerat
            program skulle alla de organ, som har att lösa
          </p>
          <pb facs="riksdagen-motions-pdf/data/1966/mot_1966__ak__779/mot_1966__ak__779-008.pdf"/>
          <fw xml:id="i-MLUY4L1kU5xMsQRsswC8gn">
            8 Motioner i Andra kammaren, nr 779—780 år 1966
          </fw>
          <p xml:id="i-ESxMQfDVKH4NWEg8XDzDa">
            de problem som berörts, ha en riktlinje att följa. De otillfredsställande
            för- hållanden som råder har till stor del sin grund i den brist
            på målsättning, som råder inom de organ, som har hand om planeringen
            av vår miljö. Kravet på ett miljöpolitiskt handlingsprogram är
            motiverat såväl ur mänsklig som sam- hällsekonomisk synpunkt.
            Under hänvisning till ovanstående hemställes, att riksdagen i
            skrivelse till Kungl. Maj:t måtte anhålla om utarbetande av ett
            miljöpolitiskt handlingsprogram i enlighet med i motionen anförda
            riktlinjer.
          </p>
          <p xml:id="i-P5BNu4zBcJEnTprW5Ni3p5" type="date">
            Stockholm den 26 januari 1966
          </p>
          <div xml:id="i-5yHVtDUVWvJS4UAEoaEVXc" type="signatureBlock">
            <p who="unknown" type="signature">
              Gunnar Hedlund Lars Eliasson Nils G Hansson i Sundborn i Skegrie
              Sven Vigelsbo Gustaf Svensson S
            </p>
            <p who="unknown" type="signature">
              G. W. Wahlund i Vä : Harald Larsson John Eriksson i Hedenäset
              i Bäckmora Nr 780
            </p>
          </div>
          <p xml:id="i-5gJhGNer1C1ZeBFMy1eKH4">
            Av herr Johansson i Växjö, angående hushållspraktik. (Lika lydande
            med motion nr 629 i Första kammaren)
          </p>
          <p type="date" id="i-QTdbqFHwhzBSWLewDmUY4W">
            Stockholm den 26 januari 1966
          </p>
          <div xml:id="i-6bM3nmtjBgHZDu16CdYd5x" type="signatureBlock">
            <p who="unknown" type="signature">
              Bertil Johansson i Växjö
            </p>
          </div>
        </div>
      </div>
    </body>
  </text>
</TEI>
