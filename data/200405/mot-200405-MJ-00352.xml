<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_352/mot_200405_MJ_352-0001.pdf"/>
      <pb facs="riksdagen-motions-pdf/data/200405/mot_200405_MJ_352/mot_200405_MJ_352-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ352 pnr: c459
          </p>
          <p>
            Motion till riksdagen 2004/05:MJ352
          </p>
          <p>
            av Viviann Gerdin och Rigmor Stenmark (c)
          </p>
          <p>
            Rovdjurspolitiken
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att 28 8 måste förändras för att stärka djurägarens
            rätt att försvara sina djur. 2. Riksdagen tillkännager för regeringen
            som sin mening vad i motionen anförs om att full ekonomisk ersättning
            skall utgå för skadade/döda djur, material och djurägarens merarbete
            vid eftersök av försvunna djur. 3. Riksdagen tillkännager för
            regeringen som sin mening vad i motionen anförs om att beslut
            rörande varg skall överflyttas från Naturvårdsverket till länsstyrelserna.
          </p>
          <p>
            Motivering
          </p>
          <p>
            Den förda rovdjurspolitiken och lokalsamhällets intressen har
            på ett flertal platser kolliderat. De senaste årens ökning av
            antal rovdjur och deras rörelser i områden där människor bor,
            utövar fritidsintressen samt bedriver näringsverksamhet har skapat
            konflikter. Berörda människor uttrycker besvikelse och vanmakt
            över att få lyssnar på deras upplevda problem. Vargens framfart
            har medverkat till förändrade livsbetingelser i de vargtäta områdena.
            Många upplever olust över vargens närvaro, över vargens beteende,
            den nyfikenhet och oskygghet som vargen uppträder med. Människors
            rörelsefrihet har begränsats och även medfört negativa ekonomiska
            effekter. Under åren med gällande lagstiftning har många incidenter
            med varg inträffat. I mötet mellan varg och boskap alternativt
            husdjur har konflikter uppstått mellan olika ägarintressen. De
            senaste årens erfarenheter visar även att den enskildes intresse
            att skydda sina djur har åsidosatts till förmån för statens. Intresset
            från myndigheternas sida att förflytta varg som beblandar sig
            med människor har inte nyttjas mer än i samband med att varg gjort
            intrång i städerna. Varg som går in i tätbebyggda områden anses
            inte ha ett normalt
          </p>
          <pb facs="riksdagen-motions-pdf/data/200405/mot_200405_MJ_352/mot_200405_MJ_352-0002.pdf"/>
          <p>
            2004/05:MJ352
          </p>
          <p>
            beteende. Det är viktigt att $ 28 tydligt anger att skyddsjakt
            tillåts där varg hotar boskap och husdjur. Att inte tillåtas försvara
            sina djur vid angrepp från varg har bidragit till stor frustration
            hos djurägarna. Problemet är $ 28 som med nuvarande utformning
            gör det näst intill omöjligt att kunna skydda sina djur. Riskerna
            för ifrågasättande och anklagelser är uppenbara mot den djurägare
            som använder vapen för att skydda sina djur. $ 28 är en ”gummibandslag”
            med stora tolkningsproblem inbyggda, töjbar efter tyckande tills
            den brister. 8 28 i dess nuvarande form hindrar djurägaren att
            med vapen skydda sina djur vid första angrepp, lagen anger att
            ett andra angrepp skall inväntas. Detta synsätt är provocerande
            för djurägare och djurvänner. Lagen medger att boskap och husdjur
            får utsättas för angrepp, dess yttersta konsekvens blir att djurplågeri
            enligt lagen är tillåtet! Ett EU-direktiv, EU-habitat, har haft
            stor betydelse för innehållet i gällande lagstiftning som antogs
            i mars 2001. Sverige har därmed anslutit sig till en internationell
            konvention. Det är en källa till oro att de svenska
          </p>
          <p>
            representanterna inte har begärt något undantag i konventionen
            när ett angrepp från varg inträffar, vilket däremot Finland har
            gjort. Positivt är att under förra riksdagsåret ökade medvetandet
            om de inbyggda problemen i 8 28. Naturvårdsverket har också givits
            i uppdrag att fundera på en ny skrivning i lagen. Vi vill understryka
            vikten av att det snarast sker förändringar av 8 28 som leder
            till att djurägaren får en starkare ställning för att skydda sina
            djur. Detta ges regeringen tillkänna. Det antas idag att vargstammen
            har stagnerat och den beräknas vara cirka hälften av det uttalade
            etappmålet. Invandringen av varg från öst betecknas som noll samtidigt
            som inaveln ökar. Detta får troligen konsekvenser i form av att
            en striktare bedömning kommer att göras efter varje fall av skyddsåtgärd
            med vapen. Risk för att vargstammens storlek kommer att spela
            en viktig roll är stor, detta kommer att försvåra möjligheterna
            att med nuvarande lag skydda sina djur vid vargangrepp. Även det
            förebyggande arbetet och olika skyddsåtgärder behöver ses över,
            hitintills vidtagna åtgärder är otillräckliga. Vargstängsel och
            vargtelefoner löser inte problematiken, vargens listighet har
            överträffat myndigheternas. De ekonomiska ersättningarna måste
            också omarbetas. Den djurägare som drabbas ska självklart ha ersättning
            för sina skadade eller dödade djur, men också ha ersättning för
            det merarbete som krävs för att leta och samla in sina djur efter
            vargens framfart. Vi föreslår därför att ersättningsfrågorna utvidgas
            till att även omfatta djurägaren för dennes arbetsinsatser föranledda
            av rovdjurens angrepp. Detta ges regeringen tillkänna. För att
            nå en bättre förståelse och måluppfyllelse för rovdjuren sett
            utifrån olika intressen är det av stor betydelse att ha en dialog
            och förankra rovdjurspolitiken inom regionerna. Vi vill därför
            att riksdagen beslutar att överföra beslutsrätten angående skyddsjakten
            från Naturvårdsverket till länsstyrelserna. Detta ges regeringen
            tillkänna.
          </p>
          <pb facs="riksdagen-motions-pdf/data/200405/mot_200405_MJ_352/mot_200405_MJ_352-0003.pdf"/>
          <p>
            2004/05:MJ352
          </p>
          <p>
            Stockholm den 1 oktober 2004
          </p>
          <p>
            Viviann Gerdin (c) Rigmor Stenmark (c)
          </p>
        </div>
      </div>
    </body>
  </text>
</TEI>
