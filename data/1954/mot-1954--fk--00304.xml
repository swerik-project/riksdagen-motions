<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--fk--00304">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__304/mot_1954__fk__304-001.pdf"/>
      <fw xml:id="i-S8tCTRLqndxKdKAa5QbkCP">
        Motioner i Första kammaren, nr 304. 13
      </fw>
      <div xml:id="i-DNAgcTqjCecakqXXNPky5Q" type="motHeader">
        <div xml:id="i-E6CfYb6aL4h34RWXQqVDPh" type="motTitle"/>
        <div xml:id="i-M9DLtBSuTJiYmmNxBzhuJs" type="motSubmissionInfo"/>
      </div>
      <div xml:id="i-GsMraCwWjcWdSU8dMsDrgD" type="motBody">
        <div xml:id="i-SiFyVMwkZjkdPksU1CQ3jw">
          <p xml:id="i-DK8znWvoEQmkUB9H2PDAiP">
            Nr 304.
          </p>
          <p xml:id="i-AW5m8SqA8StwjTVsNggZ22">
            Av herr Svedberg, Erik, m. fl., om statsbidrag till Sveriges
            schack- förbunds verksamhet.
          </p>
          <p xml:id="i-YPx6sQKtrVQqYnQxSnhq4Q">
            Schackspelet har urgamla anor. Generation efter generation av
            dess ut- övare har fängslats av dess outtömliga kombinationsmöjligheter
            och bety- dande skönhetsvärden. Under årens lopp har en rikhaltig
            schacklitteratur sett dagen, och även speciella tidskrifter äro
            ägnade schacket. Såväl i vårt land som i andra länder förekommer
            en myckenhet av tur- nerings- och tävlingsschack. Organisatoriskt
            sett bedrives verksamheten hos oss av lokala klubbar, sammanslutna
            i distriktsförbund, vilka i sin tur äro anslutna till Sveriges
            schackförbund, som är riksorganisationen. Deltagare från vårt
            land äro ofta med i internationella tävlingar, såväl här som utom-
            lands. Sverige åtnjuter stort internationellt anseende såsom schackland
            — såväl genom våra spelares insatser som i organisatorisk mening;
            vår svenska riksorganisation har länge deltagit i det rent opolitiska
            världsschackförbun- dets arbete, vilket sedan åtskilliga år ledes
            av en svensk president. Den omfattande verksamheten drar givetvis
            med sig avsevärda kostna- der. Medlemsavgifterna räcka inte långt,
            enär de ej kunna hållas alltför höga, då rekryteringsbasen för
            klubbarna företrädesvis finnes bland de breda folklagren. Rörelsen
            måste därför lita till sporadiskt framträdande, välvilliga mecenater.
            Med anledning av schackspelets många förtjänster tro vi att det
            vore befogat med ett det allmännas stöd för vinnande av ökad förståelse
            för det- samma. Detta synes särskilt angeläget, då även i andra
            länder statsmakterna med betydande ekonomiska bidrag omhulda spelet
            och bl. a. försöka göra det känt och populärt bland ungdomen.
            Spelet är så danat, att det kan stimulera såväl unga som äldre.
            Även ensamma och sjuka personer kunna genom korrespondens- och
            problem- schack finna rogivande sysselsättning och nå kontakt
            med medmänniskor. Spelet kan även lämna sitt icke obetydliga bidrag
            till skapande av ökad mellanfolklig kännedom och förståelse. Genom
            propaganda för ökad anslutning i klubbarna skulle betingelser
            skapas för erhållande av en ännu starkare schackelit i vårt land,
            och däri- genom skulle även förbundsledningen med ännu större
            prestige kunna göra insatser för de internationella kontakterna
            på detta gebit. Med stöd av nämnda motivering hemställes, att
            för budgetåret 1954/55 till Sveriges schackförbund an- visas ett
            anslag med 25 000 kronor, att av förbundet använ-
          </p>
          <pb facs="riksdagen-motions-pdf/data/1954/mot_1954__fk__304/mot_1954__fk__304-002.pdf"/>
          <p xml:id="i-AZyFHCRBt4Ksrg1dKp5cEZ">
            14
          </p>
          <fw xml:id="i-3g82HsmUffrqDGbLSp7MQd">
            Motioner i Första kammaren, nr 304.
          </fw>
          <p xml:id="i-J6AU4JAWth2hdDhjySkU1g">
            das för verksamhet, ägnad att öka kännedomen och förstå- elsen
            för schackspelet i vårt land.
          </p>
          <p xml:id="i-R5nq2B747mVq48ydv8yqDx" type="date">
            Stockholm den 25 januari 1954.
          </p>
          <div xml:id="i-GavWH3THFvmhCW6q2Cwq6i" type="signatureBlock">
            <p xml:id="i-LN2LGvrE1xB71vZWAFB4cY" who="i-NkaedKPUC6Wxbu2fCCcCWq" type="signature">
              Erik Svedberg
            </p>
          </div>
          <p xml:id="i-CWnFNogPxUoZ7vwmyzF82o">
            Gustav Möller. G. Branting. P. J. Näslund.
          </p>
        </div>
      </div>
    </body>
  </text>
</TEI>
