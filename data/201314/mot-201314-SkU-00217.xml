<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00217">
  <teiHeader>
    <fileDesc>
      <titleStmt>
        <title>Sänkt dieselskatt för lantbruket och skogsbruket</title>
        <author corresp="i-S1jBpohzgG7cgcBjfgN1Fb">av Sten Bergheden (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sänkt dieselskatt för lantbruket och skogsbruket</title>
          <idno type="rdwebb">H102Sk217</idno>
          <rs type="number">Sk217</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk217/text</ref>
          <ref type="dokument_url_html">http://data.riksdagen.se/dokument/H102Sk217</ref>
          <ref type="dokumentstatus_url_xml">http://data.riksdagen.se/dokumentstatus/H102Sk217</ref>
          <ref type="doc">http://data.riksdagen.se/fil/EE595753-F4D0-46C2-A8FC-B5697302D137</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8FeEXoW6yhkFyaGF9iVQbU" type="signed"/>
        <correspContext corresp="i-8FeEXoW6yhkFyaGF9iVQbU">
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-94kpY75eMwogkbkWDCPbVK" type="numbering">
          <date when="2013-09-30"/>
        </correspAction>
        <correspAction xml:id="i-TyGhNujRwyRk1xbaXZhW1o" type="submission">
          <date when="2013-09-27"/>
        </correspAction>
        <correspAction xml:id="i-AnEjmr7xkWrUrxtBhg6E8p" type="transfer">
          <date when="2013-09-27"/>
        </correspAction>
        <correspAction xml:id="i-GEJFuTEt4yuQedr3TqyDay" type="assigned"/>
        <correspContext corresp="i-GEJFuTEt4yuQedr3TqyDay">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UuE8vFGJuX5J2KEe4bJTQV">
            Förslag till riksdagsbeslut
          </head>
          <p xml:id="i-NhfYbgDo3seaUKPoBoCDSb">
            Riksdagen tillkännager för regeringen som sin mening vad som
            anförs i motionen om att se över möjligheten att sänka energi-
            och koldioxidskatten för arbetsmaskiner i lantbruket och skogsbruket
            enligt samma skattemodell som inom gruvnäringen.
          </p>
        </div>
        <div type="motContent">
          <head xml:id="i-XSevbhAh8tgp1k8RGdPwp2" type="h1">
            Motivering
          </head>
          <p xml:id="i-KenupUwT6K6HYwwh6YXmoR">
            Det svenska lantbruket dras med lönsamhetsproblem och har ett
            högt kostnadsläge i jämförelse med konkurrentländerna i Europa.
            Det är bra att vi har höga krav vad gäller miljö, djurskydd och
            livsmedelssäkerhet. Men importen av livsmedel till Sverige ökar
            samtidigt som lönsamhet och arbetstillfällen i det svenska lantbruket
            minskar. Det är därför mycket angeläget att vi hittar lösningar
            som syftar till att stärka konkurrenskraften i svensk livsmedelsproduktion
            och som jämnar ut kostnaderna för svenska lantbrukare gentemot
            deras europeiska konkurrenter.
          </p>
          <p xml:id="i-L5EMcxeDActKfohXPx3EV5">
            Det är särskilt skatter, byråkrati och avgifter i Sverige som
            gör att svenska lantbrukare har högre produktionskostnader. I
            alliansregeringens höstbudget 2013 hänvisas till Konkurrensverket
            och att svenskt jordbruk har drygt 10 procentenheter lägre marginaler
            än genomsnittslandet i Europa. Svenskt lantbruk ska kunna växa
            och utvecklas genom kvalitet och att vara konkurrenskraftiga,
            men då krävs att lantbrukare i hela Europa har lika villkor. Så
            är inte fallet idag. Och då förändringarna av EU:s jordbrukspolitik
            går långsamt bör vi agera på egen hand till dess att villkoren
            inom EU är lika.
          </p>
          <p xml:id="i-LA4adMaWSp3b7Z18JUUyVT">
            En viktig del är att kontinuerligt jämföra regler och skatter
            i andra länder med svenska förhållanden, och anpassa dem därefter,
            så att konkurrenskraften i svensk livsmedelsproduktion inte minskar.
            En annan viktig aspekt är dieselskatten i Sverige som är betydligt
            högre här än i jämförbara EU-länder. Inte nog med det, återbetalningen
            av koldioxidskatt till lantbruket i Sverige ska stegvis reduceras
            och kommer 2015 att endast uppgå till 90 öre/liter (jämfört med
            2,38 SEK/liter år 2010). Motsvarande kostnadshöjningar sker inte
            för andra europeiska lantbrukare. Detta kommer att ytterligare
            riskera svenskt lantbruks konkurrenskraft framöver.
          </p>
          <p xml:id="i-15f219UFZ957yk6WavXESx">
            Om svensk livsmedelsproduktion inte ska tappa ytterligare marknadsandelar
            pga höga svenska produktionskostnader måste åtgärder vidtas. Idag
            betalar svenska företag som bedriver industriell tillverkning
            lägre energiskatt på bränsle och el. Och för gruvnäringens arbetsmaskiner
            har energiskatten sänkts med 86 % och koldioxidskatten med 70
            %. Det är på tiden att även lantbruket och skogsbrukets arbetsmaskiner
            får samma skattemodell som gruvnäringen för att på detta vis kunna
            konkurrera på mer lika villkor med övriga lantbrukare i Europa.
          </p>
          <p xml:id="i-E6hqk4aJD37Bt1YjfRypxC">
            Svenskt lantbruk är bland världens mest klimatsmarta, bidrar
            till en levande landsbygd och skapar jobb på landsbygden. Om vi
            vill att svensk livsmedelsproduktion ska kunna utvecklas och konkurrera
            på lika villkor är det avgörande att dess höga kostnadsläge sjunker.
            Det är därför angeläget att dieselskatten sänks för lantbruket.
            Energi- och koldioxidskatten för arbetsmaskiner i lantbruket och
            skogsbruket bör därför sänkas enligt samma skattemodell som den
            svenska gruvnäringen har.
          </p>
        </div>
        <div type="motSignatures">
          <list>
            <item xml:id="i-WPQKN5vmv5HqKYZjNACN7p">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
