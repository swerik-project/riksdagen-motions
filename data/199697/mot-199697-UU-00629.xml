<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-UU-00629">
  <teiHeader>
    <fileDesc>
      <titleStmt>
        <title>Kinapolitiken</title>
        <author corresp="i-MgqyLN2yypWAiyHpLmZGkg i-MgqyLN2yypWAiyHpLmZGkg">av Bodil Francke Ohlsson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kinapolitiken</title>
          <idno type="rdwebb">GK02U629</idno>
          <rs type="number">U629</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GK02U629/text</ref>
          <ref type="dokument_url_html">http://data.riksdagen.se/dokument/GK02U629</ref>
          <ref type="dokumentstatus_url_xml">http://data.riksdagen.se/dokumentstatus/GK02U629</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MgqyLN2yypWAiyHpLmZGkg</idno>
            <name>Bodil Francke Ohlsson</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="woman">
            <idno>i-NAZHDwfGffE63ZZmJW4qqn</idno>
            <name>Marianne Samuelsson</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="woman">
            <idno>i-FaHZVPWVR2eB2WbWdES1dK</idno>
            <name>Ragnhild Pohanka</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="woman">
            <idno>i-MgqyLN2yypWAiyHpLmZGkg</idno>
            <name>Bodil Francke Ohlsson </name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FaHZVPWVR2eB2WbWdES1dK</idno>
            <name>Ragnhild Pohanka </name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-NAZHDwfGffE63ZZmJW4qqn</idno>
            <name>Marianne Samuelsson </name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3QfQ3fNaKiJ3f9HZTV9Wj6" type="signed"/>
        <correspContext corresp="i-3QfQ3fNaKiJ3f9HZTV9Wj6">
          <note type="signatory" corresp="i-MgqyLN2yypWAiyHpLmZGkg"/>
          <note type="signatory" corresp="i-NAZHDwfGffE63ZZmJW4qqn"/>
          <note type="signatory" corresp="i-FaHZVPWVR2eB2WbWdES1dK"/>
          <note type="signatory" corresp="i-MgqyLN2yypWAiyHpLmZGkg"/>
          <note type="signatory" corresp="i-FaHZVPWVR2eB2WbWdES1dK"/>
          <note type="signatory" corresp="i-NAZHDwfGffE63ZZmJW4qqn"/>
        </correspContext>
        <correspAction type="referral" xml:id="i-Tnhdm3GQqeTasJ7Ca6L3bb">
          <date when="1996-10-11"/>
        </correspAction>
        <correspAction type="dismissal" xml:id="i-GDRMhbPqYg95gSFdakWcFr">
          <date when="1996-10-11"/>
        </correspAction>
        <correspAction type="submission" xml:id="i-RxjKETTUvwdNnNS3gEBt3i">
          <date when="1996-10-07"/>
        </correspAction>
        <correspAction type="referral" xml:id="i-YGhfZtR5pYQAKz67nu6BZ8">
          <date when="1996-10-11"/>
        </correspAction>
        <correspAction type="dismissal" xml:id="i-DoipbRHbQuLcNPMU5XMRni">
          <date when="1996-10-11"/>
        </correspAction>
        <correspAction type="submission" xml:id="i-U5ujd3sf84iyurDWMzzu2v">
          <date when="1996-10-07"/>
        </correspAction>
        <correspAction type="assigned" xml:id="i-8spZAyhTZaZwmrEg1oW9NL"/>
        <correspContext corresp="i-8spZAyhTZaZwmrEg1oW9NL">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_U_0629/mot_199697_U_0629-0001.pdf"/>
      <div type="motHeader" xml:id="i-AdeDxZs2VH69Sh6RVdoxqE">
        <div type="motTitle" xml:id="i-9HBPGrEgddMroK5jKTHge6"/>
        <div type="motSubmissionInfo" xml:id="i-Da4mJddkdNMgurJQLUiWo3"/>
      </div>
      <div type="motBody">
        <div>
          <p>1996/97 U629 U628-631</p>
          <p>Motion till riksdagen</p>
          <p>1996/97:0629</p>
          <p>av Bodil Francke Ohlsson m.fl. (mp) Kinapolitiken</p>
          <p>Miljöpartiet menar att det måste föras en mer kraftfull politik mot Kina, där de ständiga brotten mot mänskliga rättigheter särskilt uppmärksammas. Att Kinas ekonomi är en av världens snabbast växande och att marknadspotentialen i Kina är mycket stor, får inte hindra Sverige från att kraftfullt fördöma Kinas agerande när det gäller mänskliga rättigheter, Tibet, Hongkong, Taiwan och ett antal andra frågor. I denna motion pekar vi på de viktigaste anledningarna att föra en politik gentemot Kina som mer präglas av avståndstagande och kraftiga uppmaningar till förändringar, än vad som sker idag. Vi anser vidare att regeringen bör ta initiativ till multilateralt agerande på högsta nivå mot Kinas kränkningar av mänskliga rättigheter.</p>
          <p>l1Hongkong: Orolig övergång</p>
          <p>"Ett land, två system" är den formel som Peking lanserat för Hongkongs inlemmande med Kina. Hongkong skall under en femtioårsperiod vara autonomt och få behålla sin egen valuta, sitt rättsväsende och sitt säregna politiska och ekonomiska system. Men Peking har redan brutit det löftet, säger kritiker i Hongkong. Den folkvalda lagstiftande församlingen — Hongkongs miniriksdag — ska upplösas och ersättas av ett av Peking utsett "råd". Bland dess 150 handplockade medlemmar kommer det inte att finnas en enda representant från det demokratiska partiet, som vann 29 av de 60 platserna i den lagstiftande församlingen i valet i september förra året och därmed är territoriets största parti. Av de 150 ledamöterna är bara 14 folkvalda, majoriteten kommer från Hongkongs affärselit. Trots sin kapitalistiska grundinställning tror majoriteten av Hongkongs affärsmän att deras finanser vinner på att de rättar sig efter de nya makthavarnas diktat, även om det kan skada det öppna, fria politiska klimat som råder i kolonin i dag. Också i den sammansatta arbetsgrupp, vars arbete skall resultera i en provisorisk lagstiftande församling i stället för nuvarande parlament, saknas representanter för Hongkongs demokratiska parti.. Journalister och intellektuella fruktar att den yttrandefrihet de nu åtnjuter inte kommer att bevaras, trots försäkringar om autonomi från de kinesiska myndigheternas sida. Även om inga officiella restriktioner har införts har många lokala tidningar i Hongkong blivit försiktigare i sin rapportering om Kina. Det råder en form av självcensur för att inte stöta sig med den kommande överheten. Tusentals rika och välutbildade människor lämnar nu Hongkong varje månad. Förra året emigrerade över 100 000 och antalet beräknas bli ännu</p>
          <pb facs="riksdagen-motions-pdf/data/199697/mot_199697_U_0629/mot_199697_U_0629-0002.pdf"/>
          <p>större i år. Bara under mars 1996 ansökte 200 000 personer om att få emigrera. Många företag har dessutom börjat registrera sina huvudkontor utomlands. Över 32 000 små, medelstora och stora utländska företag — av vilka ett stort antal är asiatiska — har redan registrerat sig — bara på Caymanöarna.</p>
          <p>2Taiwan: ”Den rebelliske sonen”</p>
          <p>Kinas militära maktdemonstrationer utanför Taiwans kust i samband med Taiwans första demokratiska presidentval någonsin, under våren 1996, är väl kända. De bottnar i att Kina ser Taiwan som en del av folkrepubliken Kina, och inte erkänner landets självständighet. Vidare är det besvärande för Kina att ett demokratiskt val hålls så nära inpå den kinesiska gränsen, av kineser, medan det i Kina inte finns tillstymmelse till demokratiska valmöjligheter. Kineser uttrycker ofta sina relationer till Taiwan med familjära liknelser. Taiwan kallas därför ibland för "den rebelliske sonen" eller liknande. I princip är ledarna i Taipei och Peking egentligen ense: Man önskar en återförening. Men de två regeringarna kan inte komma överens om hur detta skall ske. Taiwans president Lien Chan har uttalat att "fred står högst på dagordningen". Även Kina har börjat tala i mindre krigiska termer. Hongkongtidningen Wen Hui Po, som står regeringen nära, publicerade efter valet en intervju med Shen Guofang, talesman för UD i Peking, som hävdade att "dörren står öppen" för ett toppmöte mellan ledarna på fastlandet och Taiwan. Problemet hittills har varit att Taipei vill hålla sådana samtal på neutral mark, i ett tredje land som t ex Singapore. Peking har alltid insisterat på att alla överläggningar måste hållas i Kina eftersom "Taiwan är en kinesisk provins".</p>
          <p>3Tibet: Samma problem som alltid</p>
          <p>Tibet ockuperades 1951 av Kina efter att ha varit självständigt sedan den kinesiska revolutionen 1912. Ett treårigt upprorsförsök slogs ner av Kina 1959, och Tibets andlige ledare Dalai Lama flydde till Indien. Samma år antog FN:s generalförsamling en resolution om det tibetanska folkets rätt att behålla sin religiösa och kulturella särart och sin religion. Kina har hållit ett hårt grepp om Tibet, men efter juli 1994 och konferensen i Peking om arbete i Tibet, har förtrycket hårdnat alltmer. I indiska tidningar i januari i år kunde man läsa notiser om att den brittiske utrikesministern hade en fyra timmar lång diskussion med sin kinesiske motsvarighet om nödvändigheten att starta en dialog med Dalai Lama för att finna en slutlig lösning på den tibetanska frågan. Hur känslig Tibetfrågan är för kineserna, kunde den kinesiske oppositionella Wei Jongshengs syster vittna om vid ett Sverigebesök i våras, då utrikesutskottet tillsammans med riksdagens tvärpolitiska mänskliga rättighetsgrupp träffade henne. En av de fjorton åtalspunkter Wei Jingsheng fälldes för var just att han stödde ett tibetanskt självstyre. Dalai Lama presenterade redan för 9 år sedan ett förslag om Tibet som en del av Kina men med självstyre utom i utrikes- och försvarspolitik. Det goda anseende som den tibetanske ledaren och hans regering har är en utmaning</p>
          <p>Mot. 1996/97U629</p>
          <p>10</p>
          <pb facs="riksdagen-motions-pdf/data/199697/mot_199697_U_0629/mot_199697_U_0629-0003.pdf"/>
          <p>Mot.</p>
          <p>11</p>
          <p>1996/97U629</p>
          <p>mot Kina, liksom hans exilregering i Dharmsala i Indien och hans resor i världen för att tala för Tibets sak. Kinas senaste drag mot Tibet är att angripa religionen, eftersom den är en sammanhållande faktor för tibetanerna. 600 politiska fångar finns i kinesiska fängelser, där hälften är munkar och nunnor, över 6 000 kloster har stängts eller förstörts sedan 1950, och när tibetanerna enligt gammal tradition utsåg en ny andlig ledare, valde kineserna en annan företrädare, som de menade var den riktige. Den av Dalai Lama utsedde pojken är försvunnen och man tror att han är i fångenskap i Kina tillsammans med de 50 munkar som kallades till Kina för att assistera vid den installationen av den kinesiska installationen. Kina har officiellt meddelat att de har ”kontrollen” över honom. Enligt den officiella nyhetsbyrån Nya Kina har tibetanerna lovats religiös frihet — men bara om de tar avstånd från sin ledare Dalai Lama. Löftet blir i praktiken ett hot eftersom tibetanerna dyrkar sin andlige ledare och den religiösa övertygelsen är sammanlänkad med Dalai Lama. Tibets andlige ledare Dalai Lama gästade nyligen Sverige. Detta fördöm- des av Kina. Sverige bad skyndsamt om ursäkt och försäkrade att Dalai Lama fick komma hit endast i sin egenskap av fredsapostel, inte som exiltibetan, och att Sverige inte ifrågasätter Kinas anspråk på Tibet.</p>
          <p>4Bhutan</p>
          <p>Det lilla landet Bhutan ligger inklämt mellan stormakterna Kina och Indien, båda med kärnvapen. I Kina, alldeles bortom gränsen till Bhutan, finns tiotusentals soldater från det kinesiska folkets befrielsearmé, som förutom att försöka behålla kontrollen över Tibet också bevakar de långa, odemarkerade gränserna i Himalaya. 1962 utkämpade Kina och Indien ett krig över de omstridda områdena, och det finns fortfarande spänning i området. Bhutan har fört en relativt självständig utrikespolitik, försiktigt balanserande mellan de mäktigare grannarna. Folkmajoriteten utövar samma typ av buddism som i Tibet, man dyrkar Dalai Lama som en religiös ledare — men man håller ett bestämt avstånd till hans politiska verksamhet, till exempel den tibetanska exilregering han satt upp i Dharmsala i Indien. Liksom Indien har Bhutan också gränsproblem med Kina. Kinesiska kartor, som spreds på sextiotalet, markerade även stora delar av norra Bhutan som tillhörande Kina. Men gränsdragningsproblemet är mindre viktigt idag än förut. Problemet gäller landets överlevnad som självständig nation. I privata samtal med bhutanesiska myndighetspersoner kommer nästan oundvikligen två frågor alltid upp: Tibet, som invaderades av Kina för fyra decennier sedan, och Sikkim, som absorberades av Indien 1975. Både Tibet och det lilla Sikkim — mellan Bhutan och Nepal — var tidigare i praktiken självständiga länder som slukats upp av större grannländer.</p>
          <pb facs="riksdagen-motions-pdf/data/199697/mot_199697_U_0629/mot_199697_U_0629-0004.pdf"/>
          <p>SMänskliga rättigheter: Rekord i dödsstraff</p>
          <p>Kinas brott mot de mänskliga rättigheterna är mycket omfattande. Enligt Amnesty International kommer Kina att sätta rekord i dödsstraff i år, 1996. 1995 hade Kina 3 610 dödsdomar och minst 2 325 av de dömda avrättades, enligt Amnesty. Detta var fler än i de övriga 40 länder där dödsstraff tillämpas. I den 118 sidor långa rapporten "Ingen går säker" beskriver Amnesty detaljerat en rad grova brott mot de mänskliga rättigheterna. Förtrycket drabbar numera inte bara oliktänkande utan också bland annat affärsmän, barn och medlemmar av religiösa grupper. Och förövarna vet att de går fria. Att protesterna internationellt inte är mer omfattande beror troligen på att landet är världens största tillväxtmarknad.</p>
          <p>5.1Tortyr och summariska rättegångar</p>
          <p>Enligt Amnesty används i dag tortyr i hela det kinesiska samhället. Misshandel, spöstraff och bruk av elektriska batonger, elpistoler eller fingerfängsel — där tummarna fixeras i en smärtsam ställning mellan skulderbladen — är några metoder, skriver Amnesty. Offren behöver inte ens vara misstänkta för brott, det kan räcka med någon tvist med en myndighet. Årligen fängslas i Kina hundratusentals människor utan åtal eller rättegång. Domarna faller ofta endast några dagar efter det att de åtalade har blivit arresterade. Straffen kungörs ofta vid massmöten, där de dömda tvingas paradera som boskap innan de förs bort för att avrättas med ett skott i nacken. Avrättningarna är offentliga. Räkningen för gevärskulorna skickas, enligt China Daily, till de avrättades föräldrar. Den 26 april 1996, Kinas antinarkotikadag, dömdes 769 människor till döden. Fler än 100 avrättades samma dag, enligt Amnesty. I skiftet april-maj 1996 beordrade Kina alla inom rättsväsendet att gå till samlad attack mot brottsligheten. Polisen i samtliga städer skulle samarbeta, så att svåra brott klarades upp. Kampanjen mot brott, som går under namnet ”Hårdare tag” räknar sina framgångar i de resultat polis, utredare och domstolar lägger fram, och snabba avrättningar räknas som en stor framgång. Rättssäkerheten kan ifrågasättas i ett sådant förfarande, också politiska oppositionella döms som brottslingar. Oliktänkande skickas till arbetsläger utan rättegång. Erkännande tvingas ofta fram genom tortyr.</p>
          <p>5.2Inhuman familjepolitik</p>
          <p>Enbarnspolitiken som infördes i Kina 1979 har enligt flera källor inneburit att miljoner småflickor dödats redan vid födseln eller överlämnats till de statliga barnhemmen. Enligt program som visats bland annat på engelsk TV, är förhållandena på de kinesiska barnhemmen väl så illa som det vi såg från Rumänien för ett antal år sedan. Källor menar att barnadödligheten på hemmen i genomsnitt är uppemot 50 procent, medan den på vissa barnhem är total. Det rapporteras också om tvångsaborter och tvångssteriliseringar utförda på människor som inte velat följa enbarnspolitiken. Detta förutom att den som väljer att ha fler än ett barn går miste om en mängd sociala förmåner och tvingas betala högre skatt.</p>
          <p>Mot. 1996/97U629</p>
          <p>12</p>
          <pb facs="riksdagen-motions-pdf/data/199697/mot_199697_U_0629/mot_199697_U_0629-0005.pdf"/>
          <p>Mot.</p>
          <p>13</p>
          <p>1996/97U629</p>
          <p>5.3Religiös förföljelse</p>
          <p>Det ökade religiösa intresset har oroat kinesiska myndigheter. Därför kom en ny lag 1994 som inskränkte det praktiska utövandet av de godkända religionerna. I vissa områden krävde myndigheterna att de religiösa skulle registrera sig. Religiösa aktiviteter som "underminerar landets gemensamma politik" förbjöds. Religionen skulle vara patriotisk, hette det. Arbetsläger, fängelsedomar och trakasserier är vanliga medel i polisens jakt på icke önskvärda religiösa utövare, skriver Amnesty. Kinesiska talesmän i den avlägsna provinsen Xinjiang i nordvästra Kina, befolkad av muslimska minoriteter, har aviserat hårdare tag mot muslimska separatister. Tidningen Xinjiang Daily skriver att Kina skall "bygga en stålmur mot separatisterna". Polisen uppges ha beslagtagit 2 700 kilo sprängmedel och stora mängder gevär och ammunition på mindre än en månad. "För att slå vakt om stabiliteten i Xinjiang måste vi behålla politisk känslighet, ständigt tänka på faran och göra säkerhetsförberedelser" heter det i den kinesiska tidningen, med bilder på beväpnade poliser som paraderar med motorcyklar och jeepar i provinshuvudstaden Urumqi.</p>
          <p>5.4Företagens ansvar</p>
          <p>Amnesty tar inte ställning för eller emot sanktioner eller bojkotter riktade mot regeringar, men understryker att större företag har ett avsevärt ekonomiskt inflytande och kan använda detta. Alla företag bör därför främja respekt för internationella mänskliga rättigheter genom att "på lokal, provinsiell eller nationell nivå" ta upp sådana frågor till diskussion med regeringstjänstemän i Kina, manar organisationen. En sådan dialog ligger i storföretagens eget intresse och de kan själva föregå med gott exempel i sina relationer till den egna arbetskraften och</p>
          <p>kunderna, framhåller Amnesty.</p>
          <p>6Brott mot frihandelsregler</p>
          <p>Kina beslöt under 1996 att kontrollera all finansiell information till landet, ett direkt brott mot världshandelsreglerna om bl a nationell likabehandling. Det betyder att utländska och inhemska informationsföretag bör behandlas lika när det gäller konkurrensfördelar. All distribution av ekonomisk och finansiell information utanför landets egna kanaler är förbjuden. Alla utländska nyhetsbyråer måste registreras hos Xinhua, officiella kinesiska nyhetsbyrån, som bestämmer om, hur och kostnaden för att sprida informationen i Kina. Regeringen tänker också straffa nyhetskanaler som sprider "förbjuden information eller baktalar Kinas nationella intressen". Protesterna lät inte vänta på sig efter Kinas beslut. Internationella nyhetsbyråer som Reuters, AP-Dow Jones och Bloomberg Business News uttryckte sitt tydliga missnöje. Censurbeslutet kastar en mörk skugga över Kinas tro på öppna marknader och fri konkurrens inom den finansiella tjänstesektorn. Det gör också att</p>
          <pb facs="riksdagen-motions-pdf/data/199697/mot_199697_U_0629/mot_199697_U_0629-0006.pdf"/>
          <p>Kina inte bör välkomnas in i WTO (GATT), dit Kina ansökt om medlemskap sedan 1986.</p>
          <p>7Kärnvapen</p>
          <p>Bara timmarna efter det att Kina under första halvåret 1996 genomfört en provsprängning med en kärnladdning sade regeringen i Peking att den vill ha "ett rättvist och allomfattande" förbud mot kärnvapenprov före årets slut. Kina förbehöll sig dock rätten att genomföra ytterligare en kärnsprängning. Sprängningen genomfördes i Lop Nor i den nordvästra provinsen Xinjiang, till största delen befolkad av minoritetsgrupper. Vilken kärnvapenpolitik Kina egentligen för nu och framöver är det nog ingen som vet. Mycket avgörs av maktstrider efter Deng Xiaoping, men också av i vilken grad omvärlden fördömer exempelvis provsprängningar av kineserna. Hittills har dessa protester varit alltför lågmälda, och inte alls på samma nivå som när det gällde de franska sprängningarna.</p>
          <p>8Kinas miljö</p>
          <p>Kinas våldsamt snabba ekonomiska tillväxt, där industrialiseringen nu sprider sig till landets inre delar, ger en enorm  miljöförstörelse. Föroreningarna kommer inom två årtionden att vara så omfattande att de inte går att begränsa, och därmed utgöra ett hot för hela regionen, menar investmentbanken Merrill Lynch International. Problemen kommer att få en sådan enorm omfattning att de överstiger de flesta människors fattningsförmåga, menar Merrill Lynch. Delar av Worldwatch Institutes senaste årsrapport, på svenska ”Tillståndet i Världen 1996”, handlar om de enorma miljöproblem som Kinas otyglade tillväxt leder till.</p>
          <p>8.1Öknen sprider sig</p>
          <p>Omkring 400 miljoner kinesers hem och utkomst hotas av ökenutbredningen. Varje år lägger öknarna beslag på 2 100 kvadratkilometer odlingsbar mark, ett område nästan dubbelt så stort som Öland. Det avslöjade vice skogsbruksministern Zhu Guangyao på en internationell konferens i Peking om ökenutbredningen i Asien och Afrika. En tredjedel av Kina är redan öken. Att öknarna vinner terräng spär på de kinesiska jordbruksexperternas oro för hur man i längden skall kunna föda alla människor i världens folkrikaste land. Stora markområden har redan gått förlorade både till följd av att städerna växer och som resultat av översvämningar.</p>
          <p>8.2Svenskt bistånd</p>
          <p>Det svenska biståndet till Kina var 1995 130 miljoner kronor. Merparten av pengarna har gått till olika miljöprojekt, främst inom vatten- och avloppsrening. Vi anser dock att inriktningen än tydligare än idag bör vara att lösa miljöproblem, förutom att stärka de mänskliga rättigheterna och demokratiseringen.</p>
          <p>Mot. 1996/97U629</p>
          <p>14</p>
          <pb facs="riksdagen-motions-pdf/data/199697/mot_199697_U_0629/mot_199697_U_0629-0007.pdf"/>
          <p>Mot. 15</p>
          <p>1996/97U629</p>
          <p>9Hemställan</p>
          <p>Med hänvisning till det anförda hemställs</p>
          <p>1. att ri</p>
          <p>motionen an för ett stopp</p>
          <p>2. att ri</p>
          <p>motionen anförts om kränkningar av demokratiska Hongkong,</p>
          <p>3. att ri</p>
          <p>motionen ani</p>
          <p>4. att ri</p>
          <p>ksdagen som sin mening ger regeringen til</p>
          <p>ksdagen som sin mening ger regeringen til</p>
          <p>sdagen som sin mening ger regeringen till</p>
          <p>sdagen som sin mening ger regeringen till</p>
          <p>motionen anförts om kränkningar av mänskliga</p>
          <p>Xinjian, 5. att ri</p>
          <p>motionen ani</p>
          <p>ö ksdagen som sin mening ger regeringen til örts om Kinas relation till Bhutan, sdagen som sin mening ger regeringen till</p>
          <p>motionen anförts om summariska rättegångar och</p>
          <p>6. att ri Kina, 7. att ri</p>
          <p>motionen an</p>
          <p>8. att ri</p>
          <p>motionen ani</p>
          <p>9. att ri</p>
          <p>motionen an</p>
          <p>10. att ri</p>
          <p>sdagen som sin mening ger regeringen till örts om inhuman familjepolitik i Kina, sdagen som sin mening ger regeringen till örts om religiös förföljelse i Kina, sdagen som sin mening ger regeringen till</p>
          <p>sdagen som sin mening ger regeringen till</p>
          <p>motionen anförts om fortsatt osäkerhet när det kärnvapenpolitik,</p>
          <p>11. att ri</p>
          <p>sdagen som sin mening ger regeringen till</p>
          <p>örts om brott mot frihandelsregler från Ki</p>
          <p>änna vad i</p>
          <p>örts om behovet av en gemensam multilateral aktion på Kinas kränkningar av de mänskliga rättigheterna,</p>
          <p>änna vad i rättigheter i</p>
          <p>änna vad i</p>
          <p>örts om kränkningar av mänskliga rättigheter i Tibet,</p>
          <p>änna vad i rättigheter i</p>
          <p>änna vad i</p>
          <p>änna vad i avrättningar i</p>
          <p>änna vad i änna vad i änna vad i nas sida,</p>
          <p>änna vad i gäller Kinas</p>
          <p>änna vad i</p>
          <p>motionen anförts om behovet av en mer restriktiv och kritiskt hållen Kinapolitik från Sveriges sida.</p>
          <p>Stockholm den 6 oktober 1996</p>
          <p>Bodil Francke Ohlsson (mp)</p>
          <p>Ragnhild Pohanka (mp)</p>
          <p>Marianne Samuelsson (mp)</p>
        </div>
      </div>
    </body>
  </text>
</TEI>
