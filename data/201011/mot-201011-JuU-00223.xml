<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00223">
  <teiHeader>
    <fileDesc>
      <titleStmt>
        <title>Ett minskat nämndemannainflytande</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett minskat nämndemannainflytande</title>
          <idno type="rdwebb">GY02Ju223</idno>
          <rs type="number">Ju223</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju223/text</ref>
          <ref type="dokument_url_html">http://data.riksdagen.se/dokument/GY02Ju223</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju223</ref>
          <ref type="doc">http://data.riksdagen.se/fil/E65E5084-3297-4323-B7B5-AA9CC265D9AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TESWmyfbGYwS7JTatCP4oa" type="signed"/>
        <correspContext corresp="i-TESWmyfbGYwS7JTatCP4oa">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction type="numbering" xml:id="i-4HCH2v2u3r8tdFLhrVM576">
          <date when="2010-10-28"/>
        </correspAction>
        <correspAction type="submission" xml:id="i-L81F1HAsPnHNzhx9s6HrsT">
          <date when="2010-10-25"/>
        </correspAction>
        <correspAction type="transfer" xml:id="i-XGtAaCKtgpNx1RxSRiT47R">
          <date when="2010-10-25"/>
        </correspAction>
        <correspAction type="assigned" xml:id="i-BmquAHviUSn8B8o5rukj94"/>
        <correspContext corresp="i-BmquAHviUSn8B8o5rukj94">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UXshxfczmfPqqGQJmMgzfk">
            Förslag till riksdagsbeslut
          </head>
          <p xml:id="i-3d6xy8Q4LsrPmf1wjfEpM3">
            Riksdagen tillkännager för regeringen som sin mening vad som
            anförs i motionen om en översyn av nämndemannasystemet.
          </p>
        </div>
        <div type="motContent">
          <head type="h1" xml:id="i-36rDYqwcWn4JULpTUh4sUe">
            Motivering
          </head>
          <p xml:id="i-KDSpdU9H87Ep8A3TJpQszZ">
            Efter valet har mer än tidigare uppmärksammats att även Sverigedemokraterna
            har rätt att nominera partiföreträdare som lekmannadomare i våra
            domstolar. Kritik har särskilt riktats mot att asylsökande kan
            få sina öden lagda i händerna på nämndemän som sympatiserar med
            ett uttalat invandringsfientligt parti. Redan under föregående
            mandatperiod hade Sverigedemokraterna 20-talet nämndemän bara
            i den skånska Migrationsdomstolen. Antalet kommer nu att öka väsentligt.
          </p>
          <p xml:id="i-JmyzMyPZGUV7N7t4CpNyNF">
            Sverigedemokraternas valframgångar ger anledning att med än större
            skärpa ifrågasätta nämndemannainstitutet som sådant. Systemet
            med lekmannadomare bidrar till rättsosäkerhet och rubbar människors
            förtroende inte bara för migrationsprocessen utan för det svenska
            rättssystemet i stort. Den dömande verksamheten borde därför vara
            förbehållen män och kvinnor som är utbildade och särskilt tränade
            för uppgiften och som står fria från uttalat partipolitiska bindningar.
          </p>
          <p xml:id="i-BWvSSzN3wCrVKHpMwpwNju">
            När Juristbarometern i fjol undersökte drygt 1 600 unga juristers
            inställning till nämndemän svarade över hälften att systemet borde
            avvecklas. Mest kritiska var de biträdande juristerna där hela
            66 procent var negativa till lekmannainflytande i domstolar. Bland
            juridikstudenterna ville 53 procent skrota systemet, 52,4 procent
            av tingsnotarierna tyckte detsamma.
          </p>
          <p xml:id="i-QQyBzAf4sVM2iXN5zGTTNm">
            I alla andra viktiga samhällsfunktioner ses det som en merit
            att ha god kännedom om vilka regler som gäller för verksamheten.
            Men systemet med nämndemän bygger på tanken att dessa bör vara
            okunniga om det regelverk som de är satta att tillämpa. Att låta
            oprövade och oskolade nämndemän få avgörande inflytande i en komplicerad
            rättssak är fullt jämförbart med att en besvärlig kranskärlsoperation
            skulle få utföras av en vaktmästare eller bilmekaniker.
          </p>
          <p xml:id="i-8mARiP9dkP17Q8TKH6XTVF">
            Nämndemannainstitutets förespråkare brukar hävda att de politiskt
            nominerade nämndemännen står för folkligt förnuft, medborgerliga
            värderingar, mångfald och demokratisk legitimitet samt bidrar
            till att tillgodose medborgarnas intresse av insyn i den dömande
            verksamheten. Men argumenten är falska och sprids framför allt
            av motståndare till tanken på en självständig domarmakt, lydande
            under lagarna men fristående från den politiska makten.
          </p>
          <p xml:id="i-C8FsnBPDfGMCncVTEq7ihQ">
            Systemet med nämndemän förbättrar på intet sätt medborgarnas
            insyn i rättsprocessen.
          </p>
          <p xml:id="i-4DUPSeNxPXXMwrCWWdbBsx">
            I likhet med yrkesdomare är nämndemän förbjudna att yppa vad
            som har sagts under domstolens överläggningar. Talet om medborgerliga
            värderingar och mångfald håller heller inte, eftersom det av naturliga
            skäl aldrig går att få en representativ sammansättning inom grupper
            av två eller tre nämndemän.
          </p>
          <p xml:id="i-S3FfP49pR6NrBFGoKztNP8">
            Trots nackdelarna från rättssäkerhetssynpunkt har utvecklingen
            gått i motsatt riktning. Nämndemännen har fått individuell rösträtt
            och representation även i hovrätterna och kammarrätterna. Bakom
            dessa reformer, som infördes på 1970-talet, låg en socialdemokrati
            som av ideologiska skäl ville säkra ett politiskt inflytande över
            den formellt självständiga domarmakten. Resultatet har blivit
            ett allt större antal domar, där juridiskt okunniga och politiskt
            väderkänsliga nämndemän på grumliga skäl överröstar de professionella
            domarna.
          </p>
          <p xml:id="i-UxDi9woh1bVTktkvw5b47F">
            Hittills har den politiska viljan saknats att i grunden reformera,
            än mindre avskaffa nämndemannasystemet. I regeringens direktiv
            2010:78, En översyn av brottmålsprocessen , annonseras visserligen
            en översyn. Denna är dock i huvudsak begränsad till frågan om
            i vilka fall och i vilka sammansättningar i tingsrätt som nämndemän
            bör medverka.
          </p>
          <p xml:id="i-5t7q5bCLH4uqAs575YWkLc">
            Den av regeringen initierade översynen av nämndemännens medverkan
            i brottmålsprocessen kan vara en god början. Översynen bör emellertid
            utvidgas till att omfatta även tvistemålen och nämndemännens medverkan
            i förvaltningsdomstolarna och i överrätterna. Särskilt bör uppmärksammas
            nämndemännens medverkan i asylmålen, en fråga som i dag oroar
            många människor i vårt land. Inriktningen bör vara att överlag
            reducera nämndemännens inflytande över rättskipningen.
          </p>
          <p xml:id="i-YVBEyXagCFEr2Hfpv447z1">
            Bäst vore att helt avskaffa systemet med nämndemän. Om tiden
            inte skulle anses mogen för en så radikal reform bör i vart fall
            frågan om rekryteringen av nämndemännen övervägas. I dag utser
            i praktiken de politiska partierna sina egna företrädare till
            nämndemän, med åtföljande rättsosäkerhet och förtroendeskador
            för rättsväsendet. En alternativ ordning som bör övervägas är
            att ge länsstyrelserna i uppdrag att utan politiska nomineringar
            självständigt utse vilka som ska vara nämndemän.
          </p>
        </div>
        <div type="motSignatures">
          <list>
            <item xml:id="i-7sZXC6dTErgdHLA8vobDBe">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
