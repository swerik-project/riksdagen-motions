<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-MJU-02885">
  <teiHeader>
    <fileDesc>
      <titleStmt>
        <title>Levande hav och vattendrag</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2885 av Maria Malmer Stenergard m.fl. (M)</title>
          <idno type="rdwebb">H6022885</idno>
          <rs type="number">2885</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H6022885/text</ref>
          <ref type="dokument_url_html">http://data.riksdagen.se/dokument/H6022885</ref>
          <ref type="dokumentstatus_url_xml">http://data.riksdagen.se/dokumentstatus/H6022885</ref>
          <ref type="docx">http://data.riksdagen.se/fil/89E34CC4-DEC5-4F89-B5B7-56EB30BC5F1F</ref>
          <ref type="pdf">http://data.riksdagen.se/fil/975DD110-93E6-4A3D-86CA-28EC72CD1C7E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UG9F6nGgRM6h9MVEsL7Ehm" type="signed"/>
        <correspContext corresp="i-UG9F6nGgRM6h9MVEsL7Ehm">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-Q4S2UVXRYDhMXwDFmgkTdz" type="submitted">
          <date when="2018-11-30"/>
          <time when="15:24:28"/>
        </correspAction>
        <correspAction xml:id="i-7UzwZD1RBobN3NvjQ5Crcy" type="reviewed">
          <date when="2018-11-30"/>
          <time when="18:02:43"/>
        </correspAction>
        <correspAction xml:id="i-CyHKvyvtdxqrYAC3hmQZci" type="referred">
          <date when="2018-12-05"/>
        </correspAction>
        <correspAction xml:id="i-3kDEJyUwejonaTGU9qNC6z" type="assigned">
          <date when="2019-06-27"/>
          <time when="14:31:11"/>
        </correspAction>
        <correspContext corresp="i-3kDEJyUwejonaTGU9qNC6z">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-TagEnKJWM1MmNE6dSvZu52" type="behandlas_i"/>
        <correspContext corresp="i-TagEnKJWM1MmNE6dSvZu52">
          <ref type="uppgift">2018/19:MJU1</ref>
          <ref type="ref_dok_id">H601MJU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9vXgzveHGyBYm2JN7gLBjx" type="behandlas_i"/>
        <correspContext corresp="i-9vXgzveHGyBYm2JN7gLBjx">
          <ref type="uppgift">2018/19:MJU10</ref>
          <ref type="ref_dok_id">H601MJU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU10</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CVHMBaX55SrKsfKbBdhCLk" type="behandlas_i"/>
        <correspContext corresp="i-CVHMBaX55SrKsfKbBdhCLk">
          <ref type="uppgift">2018/19:MJU5</ref>
          <ref type="ref_dok_id">H601MJU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU5</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DxEKkovfV1inxYPqhCP5RV" type="behandlas_i"/>
        <correspContext corresp="i-DxEKkovfV1inxYPqhCP5RV">
          <ref type="uppgift">2018/19:MJU9</ref>
          <ref type="ref_dok_id">H601MJU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU9</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Hik976hERRLzapQhCxGpcN" type="behandlas_i"/>
        <correspContext corresp="i-Hik976hERRLzapQhCxGpcN">
          <ref type="uppgift">2018/19:MJU13</ref>
          <ref type="ref_dok_id">H601MJU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU13</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-X3zucp6nSxtQg4vASzXXAj" type="behandlas_i"/>
        <correspContext corresp="i-X3zucp6nSxtQg4vASzXXAj">
          <ref type="uppgift">2018/19:TU14</ref>
          <ref type="ref_dok_id">H601TU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU14</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Hpi77ELJtamNaVE5bFg9VH" type="motHeader">
        <div xml:id="i-57VD5Av9ScSpkPzAkbwcqh" type="motTitle">
          Motion till riksdagen 2018/19:2885 av Maria Malmer Stenergard
          m.fl. (M) Levande hav och vattendrag
        </div>
      </div>
      <div xml:id="i-Denfd9LadqRWAsdbt3ZwDq" type="motBody">
        <div xml:id="i-Y3FbTzuVdAG2YD55NRxEXG" type="motProposal" subtype="förslag">
          <head xml:id="i-GLfFeXxJmYq1ETmQBqPTKY">
            Förslag till riksdagsbeslut
          </head>
          <list xml:id="i-Y9u7jyM64wR6uyPwAKTUqe" style="ol">
            <item xml:id="i-JgGtKNfWv8q6f3MjARDUN1">
              Riksdagen ställer sig bakom det som anförs i motionen om att
              verka för att kostnaderna för det marina skräpet fördelas mer
              rättvist inom EU och tillkännager detta för regeringen.
            </item>
            <item xml:id="i-3agTSjmYPYu7sromUn8DP8">
              Riksdagen ställer sig bakom det som anförs i motionen om att
              prioritera forskning om klimatförändringarnas påverkan på havsmiljön
              och tillkännager detta för regeringen.
            </item>
            <item xml:id="i-3Y6USu3uBHyXDsngd3b14m">
              Riksdagen ställer sig bakom det som anförs i motionen om att
              Sverige ska vara pådrivande i internationella samarbeten för havsmiljöfrågor
              samt lägga särskilt fokus på arbetet med att minska mängden marint
              skräp och tillkännager detta för regeringen.
            </item>
            <item xml:id="i-R4R3RnH5uLLSNScQ6cjbFd">
              Riksdagen ställer sig bakom det som anförs i motionen om att
              vidta åtgärder för att säkra tillgången till dricksvatten och
              tillkännager detta för regeringen.
            </item>
            <item xml:id="i-6SNdBNQ7s8GxcA7xXiD8Fb">
              Riksdagen ställer sig bakom det som anförs i motionen om att
              vattenskyddsområden bör kunna utformas på olika sätt för att bättre
              ta hänsyn till lokala förutsättningar och tillkännager detta för
              regeringen.
            </item>
            <item xml:id="i-Ay58KoPFSZ1QpCXCHzy2wb">
              Riksdagen ställer sig bakom det som anförs i motionen om att
              se över miljöbalken för att förtydliga ansvarsfördelningen vid
              oljesanering och tillkännager detta för regeringen.
            </item>
            <item xml:id="i-E2fVDPFmfFNzXMs9THXDe2">
              Riksdagen ställer sig bakom det som anförs i motionen om att
              upprätta en plan för att nå de fastslagna målen för skydd av marina
              områden och tillkännager detta för regeringen.
            </item>
            <item xml:id="i-A9UU2H6TLdJb32oxKoDC4G">
              Riksdagen ställer sig bakom det som anförs i motionen om att
              verka för att ändra fartygsrutter för att undvika sjöfart i särskilt
              känsliga områden och tillkännager detta för regeringen.
            </item>
            <item xml:id="i-PT7pTaiNgxnXXnKNN9wbky">
              Riksdagen ställer sig bakom det som anförs i motionen om att
              Sverige bör driva på utvecklingen inom konventionerna Helcom och
              Ospar för att skydda den marina miljön i Östersjön och Nordostatlanten
              och tillkännager detta för regeringen.
            </item>
          </list>
        </div>
        <div xml:id="i-VdB8M6vMh8K4PQtEFoprRq" type="motContent">
          <head xml:id="i-JCm3h7Fhk8iSMEQiKH4GsH" type="h1">
            Motivering
          </head>
          <p xml:id="i-BBt1zpf4JxoG1Nh8Aijt4g">
            Sverige är till stor del omgivet av hav och har en lång kustlinje.
            För oss är havet en stor tillgång. Havet ger oss livsmedel såsom
            fisk och skaldjur, möjligheter att transportera varor och personer
            samt möjligheter till rekreation. I hav, sjöar och vattendrag
            finns dessutom en stor del av jordens biologiska mångfald.
          </p>
          <p xml:id="i-BcdXmU4SbEfj2xQ7K4qLxk">
            Flera av ekosystemen som återfinns i vattenmiljö är mycket känsliga.
            Samtidigt utsätts hav, sjöar och vattendrag idag för enorma påfrestningar.
            En del havsområden är kraftigt trafikerade, vilket exempelvis
            leder till fysisk påfrestning på miljön. Andra typer av påfrestningar
            inkluderar övergödning, utfiskning, försurning och klimatförändringar
            som värmer upp världshaven. Att kemikalier släpps ut i våra sjöar
            och vattendrag är också ett stort problem, liksom förekomsten
            av marint skräp.
          </p>
          <p xml:id="i-NWV65DPJEYpWbrjZUd3ppW">
            Sveriges havs- och vattenmiljö är fortsatt ett prioriterat politikområde
            för Moderaterna. Under alliansregeringen gjordes flera viktiga
            framsteg. Bland annat togs ett samlat grepp om havs- och vattenpolitiken
            genom inrättandet av Havs- och vattenmyndigheten (HaV) år 2011.
            Sverige fick sin första marina nationalpark år 2009. Som första
            land i EU införde Sverige ett förbud mot fosfater i tvätt- och
            rengörings-medel, och samma förbud har nu även införts i övriga
            EU-länder. För att stödja lokala åtgärder för en bättre havsmiljö
            införde alliansregeringen sommaren 2009 ett särskilt stöd till
            lokala vattenvårdsåtgärder, LOVA-stödet.
          </p>
          <p xml:id="i-UMfavdj3PNyqf1n1pDVP6n">
            LOVA kan sökas hos länsstyrelsen och går framför allt till kommuner,
            föreningar och andra ideella organisationer. Stödet är avsett
            att framför allt stödja åtgärder som minskar belastningen av näringsämnena
            fosfor och kväve, vilka bidrar till övergödning av våra hav. Just
            övergödning anses vara ett av de allra största problemen i Östersjön.
            LOVA-stödet kan även ges till åtgärder för säkrare hantering av
            fritidsbåtbottnar i syfte att minimera spridning av miljöfarliga
            ämnen till vattenmiljön. Stödet är mycket uppskattat och har bidragit
            till att stimulera kreativa och kostnadseffektiva initiativ.
          </p>
          <head xml:id="i-88iNBVUZK6tF42g2VF7EB1" type="h2">
            Minska mängden marint skräp
          </head>
          <p xml:id="i-2M4A8hbB5kkLDP4VCmE3GD">
            Marint skräp har blivit ett allt större problem. Varje år dumpas
            6,4 miljoner ton skräp i världshaven. Bara i Nordsjön dumpas årligen
            omkring 20 000 ton skräp. Det får allvarliga konsekvenser för
            såväl djur som människa. Den största andelen av det marina skräpet
            utgörs av plastavfall som naturen inte klarar av att omhänderta.
            Istället bryts plasten ner till mikropartiklar, så kallad mikroplast.
            Dessa partiklar är i sig ofta giftiga och fungerar dessutom som
            magneter för andra miljögifter. Partiklarna äts av bland annat
            plankton som i sin tur äts av fisk och skaldjur och fortsätter
            på så sätt uppåt i näringskedjan tills vi människor får i oss
            plasten. Det innebär ett allvarligt hot mot allt liv i haven.
            Mer än en miljon fåglar och 100 000 däggdjur dör varje år världen
            över efter att ha fastnat i eller ätit plast som de hittat i havet.
            Värst drabbat i Sverige är västkusten, där stora mängder avfall
            flyter upp på land. De drabbade kommunerna tar stort ansvar, vilket
            är både krävande och mycket kostsamt. Det marina skräpet är dessutom
            ett stort problem för såväl boende som det lokala näringslivet,
            inte minst för fisket och turistnäringen.
          </p>
          <p xml:id="i-V4rDbXTRXAGZXkRqiiuQGj">
            Idag vilar ansvaret för att omhänderta det marina skräpet på
            kommunerna, men vi i Moderaterna anser att bättre stöd bör ges
            både till berörda kommuner och till de många frivilliga initiativ
            som tas i arbetet mot det marina skräpet. Därför bör LOVA-stödet
            breddas till att även gälla åtgärder som syftar till att minska
            problemen med marint skräp samt mikroskräp. Konkret kan detta
            exempelvis innebära stöd till lokala strandstädningsinitiativ,
            kommunala samverksprojekt och framtagandet av lokala åtgärdsplaner
            för att minska tillförseln av mikroplaster till våra hav.
          </p>
          <p xml:id="i-YTLyfH175ogHjGHNDntn2H">
            Åtgärder för att minska det marina skräpet behöver vidtas nationellt,
            men även på EU-nivå och internationellt. Mycket av det marina
            skräpet flyter i land i Sverige på grund av vårt geografiska läge
            och vår långa kustlinje. Det innebär att Sverige tar en stor del
            av notan för att minska det marina skräpet, trots att det främst
            härrör från andra länder. Därför bör regeringen vara pådrivande
            för att kostnaderna för det marina skräpet fördelas mer rättvist
            inom EU och internationellt.
          </p>
          <p xml:id="i-HvwAsyzp7nUWCUdrtcEQ41">
            Det marina skräpet består ofta av plaster och andra material
            som naturen inte klarar av att omhänderta på egen hand. Istället
            bryts plasten ner i mindre och mindre delar, till dess att den
            utgörs av mikropartiklar, även kallade mikroplast. Denna mikroplast
            äts av plankton som sedan äts av fiskar och förflyttas så småningom
            allt högre upp i närings­kedjan. Till slut kan människan få i
            sig mikroplasten genom att äta fisk. Regeringen bör därför ta
            krafttag för att minska mikroplasten i våra hav och vattendrag.
          </p>
          <head xml:id="i-MXPi6QpNmmbbp5pUfMAyYZ" type="h2">
            Övergödning
          </head>
          <p xml:id="i-5tHFESXi26hq3VrHeLYR6e">
            Stora delar av landets sjöar, vattendrag och havsområden har
            fortsatta problem med övergödning. Fosfor och kväve är näringsämnen
            som visserligen förekommer naturligt i miljön, men till följd
            av mänsklig aktivitet kan halten av dessa näringsämnen öka kraftigt
            och orsaka övergödning. Näringsämnena kan nå miljön via utsläpp
            av kväveoxider till luft från exempelvis biltrafik, sjöfart eller
            kraftverk eller genom läckage från jordbruket samt via utsläpp
            från avloppsreningsverk och industrier. De åtgärder som hittills
            har vidtagits för att minska utsläppen av näringsämnen har gett
            resultat. Även om läckaget av näringsämnen exempelvis från det
            svenska jordbruket kraftigt har minskat så finns näringsämnena
            kvar under lång tid. Dessutom sker fortfarande omfattande tillförsel
            från andra Östersjöländer. Övergödningen är därför fortfarande
            ett stort problem, och redan utsläppta näringsämnen skapar eftersläpning
            i motåtgärderna.
          </p>
          <p xml:id="i-Nw2Lgazo2DBTPB1ovoFPwM">
            För att minska övergödningen krävs internationellt samarbete
            med lokala åtgärder. Alla utsläppskällor måste minska och för
            att nå detta mål krävs gemensamma ansträng­ningar. Därför är det
            glädjande att samtliga länder runt Östersjön genom Helcoms Baltic
            Sea Action Plan har åtagit sig att till 2021 minska utsläppen
            av näringsämnen. För att Sverige ska kunna bidra till minskade
            utsläpp bör LOVA-bidraget, som har visat sig vara en effektiv
            åtgärd, fortsätta. LOVA har redan stimulerat många positiva miljö­åtgärder,
            såsom förbättring av avlopp, båtbottentvätt och sugtömningsstationer
            för fritidsbåtar. Fler insatser behövs också för att minska mängden
            syrefria bottnar, vilka uppstår till följd av övergödning.
          </p>
          <p xml:id="i-BaCq2ijctrdi149iNZ8VpP">
            Ytterligare en åtgärd som visat sig vara effektiv, framförallt
            på den svenska västkusten, är musselodlingar. Musslorna filtrerar
            vattnet i kustområden och när de sedan skördas avlägsnas kväve
            och fosfor ur havsmiljön. För att förenkla etableringen av bland
            annat musselodlingar bör en översyn av strandskyddsreglerna genomföras,
            och vi förväntar oss att regeringen snarast agerar på det tillkännagivande
            angående strand­skyddet som riksdagen redan gett regeringen. Förutsättningarna
            för algplanteringar bör också vara goda.
          </p>
          <head xml:id="i-VHg5daZtTzi72swFeG7jbJ" type="h2">
            Försurning och klimatförändringar
          </head>
          <p xml:id="i-4QF8JZh2Yh8PW74ffaLLyx">
            Försurning av sjöar och vattendrag har länge varit ett känt miljöproblem.
            I kraftigt försurade sjöar påverkas känsliga djur och växter som
            inte kan anpassa sig till de nya förhållandena. Värst drabbat
            är sydvästra Sverige inklusive Blekinge och Örebro län, där nästan
            hälften av alla sjöar var försurade år 2010. Dessbättre har andelen
            försurade sjöar i Sverige minskat över tid, från 17 procent år
            1990 till 10 procent år 2010. Den positiva trenden beror delvis
            på att utsläppen av svavel och kväve har minskat kraftigt i Europa
            under de senaste 25 åren. Nedfallet av försurande svavel har till
            exempel minskat med 80 procent under perioden, och minskningen
            har varit störst i Sydsverige. Dessutom har försurade sjöar under
            flera år behandlats med kalk för att höja pH-värdet, med goda
            resultat.
          </p>
          <p xml:id="i-5ZQjmKZAgLp6jwox7pR5G6">
            Däremot ser vi nu en ökning av försurade hav. Det beror på att
            halten av koldioxid i atmosfären ökar. När koldioxid löses i havsvatten
            bildas kolsyra, vilket leder till att pH-värdet sjunker och haven
            blir surare. FN:s klimatpanel, Intergovernmental Panel on Climate
            Change (IPCC), konstaterar att världshaven har tagit upp 30 procent
            av koldioxidutsläppen orsakade av människan.
          </p>
          <p xml:id="i-F5zbFGbMN94hk4nwGBxdET">
            Försurningen av världshaven förväntas få stora konsekvenser för
            marina organismer, ekosystem och den biologiska mångfalden. Forskare
            varnar för att exempelvis korallreven, som utgör mycket känsliga
            ekosystem, kommer att påverkas negativt av att pH-värdet i vattnet
            sjunker. Eftersom försurningen av världshaven är ett relativt
            nyupptäckt problem finns inte tillräckligt mycket forskning på
            hur den kommer att påverka marina ekosystem. Moderaterna anser
            därför att forskning på detta område behöver prioriteras.
          </p>
          <head xml:id="i-RBfx5FwcAggmCv1ekzR7tr" type="h2">
            Säkert dricksvatten
          </head>
          <p xml:id="i-CPctvpMG8Wz431nmBUtc2z">
            I Sverige förväntar vi oss rent vatten och säkert dricksvatten.
            Vattnet är en av våra absolut viktigaste resurser. Redan nu förekommer
            exempelvis läkemedelsrester och andra kemikalier i våra vattendrag.
            Därför är det avgörande att vi kontinuerligt skaffar oss mer kunskap
            om hur dessa ämnen påverkar både människa och miljö. För att minimera
            mängden bevisat skadliga ämnen som når naturen via vårt avloppsvatten
            krävs både förebyggande insatser, så kallade uppströmsåtgärder,
            och rening av vatten, så kallade nedströmsåtgärder.
          </p>
          <p xml:id="i-8G11EnHvAwddPNuCAJ1L7r">
            Alliansregeringen gjorde viktiga satsningar på att främja avancerad
            rening av avloppsvatten i syfte att långsiktigt trygga vårt dricksvatten
            och säkerställa att det är fritt från skadliga halter av läkemedelsrester
            och andra svårbehandlade föroreningar. Problemen med läkemedelsrester
            i dricksvattnet blir bara större, och nuvarande regering bör därför
            vidta åtgärder för att hejda utvecklingen. Moderaterna vill därför
            även fortsatt prioritera att utöka den verksamhet Havs- och vattenmyndigheten
            utför idag för att möjliggöra fler projekt för avancerad vattenrening.
          </p>
          <p xml:id="i-MyR9pwNt1kUR9wde3ztZ5">
            Alliansregeringen tillsatte Dricksvattenutredningen år 2013 i
            syfte att identifiera potentiella utmaningar för att säkra den
            svenska dricksvattenförsörjningen. Utredningens slutbetänkande
            presenterades år 2016. Där lyftes flera frågor kopplade till exempelvis
            krisberedskap, underhåll av infrastruktur för dricksvatten, arbetet
            med vattenskyddsområden samt statlig styrning, regionalisering
            och mellankommunal samverkan. Utredningen poängterade också att
            ett säkert försörjningssystem för dricksvatten är en förutsättning
            för att samhället ska kunna fungera. Därför bör regeringen med
            stöd av Dricksvattenutredningen vidta åtgärder för att trygga
            den svenska dricksvattenförsörjningen på både kort och lång sikt.
          </p>
          <p xml:id="i-S6x7ExoBT4xJ4aSJK3Zirx">
            Sverige ska även i fortsättningen ha säkert vatten av god kvalitet.
            I de områden där dricksvattentäkter finns ska skyddet av täkterna
            vara anpassat till de lokala förhållan­dena. Ett vattenskyddsområdes
            förutsättningar och riskbild varierar av naturliga orsaker beroende
            på var i landet området är beläget och vilka närliggande verksamheter
            som finns. Vi anser därför att det bör finnas flexibilitet i utformningen
            av olika vatten­skyddsområden. Regeringen bör vidta åtgärder så
            att vattenskyddsområden kan utformas på olika sätt för att bättre
            ta hänsyn till lokala förutsättningar och risker.
          </p>
          <head xml:id="i-29VPknfjwHKdnk4SHmdFBY" type="h2">
            Tydliggör ansvaret vid oljeutsläpp
          </head>
          <p xml:id="i-MTUJM9rzuQxr53RNC89vFa">
            När en allvarlig händelse som ett oljeutsläpp inträffar måste
            ansvarsfördelningen vara tydlig, och respektive aktörs roll och
            uppgifter bör vara väl definierade. Enligt miljö­lagstiftningen
            vilar ansvaret för att vidta avhjälpande insatser på verksamhetsutövaren.
            I samband med ett oljeutsläpp så är det i normalfallet det ansvariga
            rederiet som är att betrakta som verksamhetsutövaren. Det kan
            dock ta tid att juridiskt klargöra ansvarsförhållandet, om det
            över huvud taget är möjligt. Av miljöhänsyn kan dock saneringsarbetet
            självfallet inte invänta långdragna juridiska processer. Därför
            har praxis blivit att kommunen tar ansvar för saneringen, trots
            att den enligt lagstiftningen bör genomföras av verksamhetsutövaren.
            Tidigare utredningar har även visat att det är oklart vilken typ
            av stöd kommunerna kan förvänta sig av berörda myndigheter såsom
            Myndigheten för samhällsskydd och beredskap (MSB) och Havs- och
            vattenmyndig­heten (HaV). Därför bör regeringen se över miljöbalken
            i syfte att förtydliga ansvaret för oljesanering så att saneringsarbeten
            kan påbörjas snarast möjligt.
          </p>
          <head xml:id="i-58jRxCvicXwbfZ17J2G3to" type="h2">
            Särskilt känsliga ekosystem
          </head>
          <p xml:id="i-EabVBjVisD21GFir6qynJZ">
            Vissa områden i världens hav är hemvist åt särskilt känsliga
            ekosystem, och en del av dessa områden är därför skyddade. Det
            finns flera olika sorters skydd, exempelvis naturreservat, nationalparker
            och Natura 2000-områden. Beroende på vilken skyddsform ett område
            har gäller olika föreskrifter. För att minska påfrestningen på
            de marina skyddsområdena bör regeringen verka för att fartygsrutter
            i sådana områden ändras i större utsträckning än i dagsläget.
            Dessutom bör regeringen verka för att det i marina naturreservat
            upprättas planer för att säkerställa att de mål som sätts för
            reservaten faktiskt bevakas och uppnås.
          </p>
          <head xml:id="i-WeB68ULrVXCdPKzPCEpYtG" type="h2">
            Internationellt samarbete
          </head>
          <p xml:id="i-X5mbfoWA4xEjv3oUt9k6VV">
            Havet är vår gemensamma angelägenhet; varken en kommun eller
            ett land kan ensamt hantera problemen som exempelvis marint skräp
            och försurning ger upphov till. Haven påverkas av alla som på
            olika sätt använder dem. För en god och livskraftig havsmiljö
            krävs, precis som i många andra miljöfrågor, internationellt samarbete.
          </p>
          <p xml:id="i-9WJqPgJWkiUZ4VT3ns3B7X">
            Östersjöländernas miljöministrar och EU-kommissionen beslutade
            2007 att inom ramen för Helcom (Helsingforskonventionen) fastställa
            en gemensam åtgärdsplan, Baltic Sea Action Plan (BSAP), för Östersjön,
            Öresund och Kattegatt. Målet för planen är att nå god ekologisk
            status till år 2021. Helcom presenterade sommaren 2017 en rapport
            som utvärderade Östersjöns status under perioden 2011–2015. Rapporten
            visade bland annat att 95 procent av Östersjöområdet fortfarande
            lider av övergödning. Även förhöjda nivåer av farliga ämnen pekades
            ut som ett nyckelproblem. Därför bör regeringen vara fortsatt
            drivande i arbetet för en bättre miljö i Östersjön inom ramen
            för Helcom.
          </p>
          <p xml:id="i-Nu36cTCDtrmvLdwMU72Qbx">
            Inom den regionala havsmiljökonventionen för Nordostatlanten,
            Ospar, antogs 2014 en regional åtgärdsplan avseende marint skräp,
            och inom Helcom antogs en motsvaran­de plan under 2015. Vidare
            ska även EU anta en åtgärdsplan som ett led i genom-förandet av
            EU:s havsmiljödirektiv. Det är viktigt att Sverige är fortsatt
            pådrivande i alla dessa sammanhang för att minska det marina skräpet.
            Internationella samarbeten är en förutsättning för att på riktigt
            få bukt med miljöproblemen, såväl i hav och luft som på land.
          </p>
          <p xml:id="i-RayBqYd31StYdV1umZFL6f">
            Även EU utgör en viktig del i havsmiljöarbetet. Genom framför
            allt ramdirektivet för vatten, havsmiljödirektivet, havsplaneringsdirektivet,
            badvattendirektivet, nitrat­direktivet, avloppsvattendirektivet
            och art- och habitatdirektivet har man fastställt kvalitetskrav
            som ska uppnås i EU, tillsammans med begränsningar och skyddsåtgärder.
          </p>
        </div>
        <div xml:id="i-Sav2xmjcv1edUREBGp5gZD" type="motSignatures">
          <list xml:id="i-2dxbPQayxpupwNKzRHbgJ8">
            <item xml:id="i-BMfny2UqAAZt5RURZ6fdLF" who="i-MEQoHPb6qh2nYtPCAZQYv3">
              Maria Malmer Stenergard (M)
            </item>
            <item xml:id="i-s81PiR2Umzc8xABvWarf6" who="i-NU3HPSXKRWGcdWfzmr5Vhd">
              Åsa Coenraads (M)
            </item>
            <item xml:id="i-DMamor8NiN44zihvBkRunW" who="i-Q1WPoNtt1578KMfEZ5TLkK">
              Betty Malmberg (M)
            </item>
            <item xml:id="i-Kj5Z1gckjBW6yvZeyVSUDL" who="i-DGTHVhbApAq9J741uJW2uT">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
