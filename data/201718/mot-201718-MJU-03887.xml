<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-03887">
  <teiHeader>
    <fileDesc>
      <titleStmt>
        <title>Balanserad och effektiv klimatpolitik</title>
        <author corresp="i-Eacy3hoeNxvqq2LX6QNV8u i-VCBwijV18pWsvC1p2xZJJm">av Martin Kinnunen och Runar Filper (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3887 av Martin Kinnunen och Runar Filper (båda SD)</title>
          <idno type="rdwebb">H5023887</idno>
          <rs type="number">3887</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5023887/text</ref>
          <ref type="dokument_url_html">http://data.riksdagen.se/dokument/H5023887</ref>
          <ref type="dokumentstatus_url_xml">http://data.riksdagen.se/dokumentstatus/H5023887</ref>
          <ref type="docx">http://data.riksdagen.se/fil/D3537948-6251-4AA0-8983-8D56A450879C</ref>
          <ref type="pdf">http://data.riksdagen.se/fil/C1E2F2B2-202E-4EDA-8C51-EEC8224C8389</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DKHwzhKKh5DzrMbSqnpLFU" type="signed"/>
        <correspContext corresp="i-DKHwzhKKh5DzrMbSqnpLFU">
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
        </correspContext>
        <correspAction xml:id="i-LCu6hLuBZc7BAD8rnMyLjQ" type="submitted">
          <date when="2017-10-05"/>
          <time when="16:38:21"/>
        </correspAction>
        <correspAction xml:id="i-QMPpAQ4TVK7mBZ8n5fq1z8" type="reviewed">
          <date when="2017-10-05"/>
          <time when="22:48:03"/>
        </correspAction>
        <correspAction xml:id="i-TG1bM3cNkBQWMM3u56nSrh" type="referred">
          <date when="2017-10-13"/>
        </correspAction>
        <correspAction xml:id="i-Q3i4hswi7jKX4nvyZkDehr" type="assigned">
          <date when="2018-10-11"/>
          <time when="10:44:48"/>
        </correspAction>
        <correspContext corresp="i-Q3i4hswi7jKX4nvyZkDehr">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-S7tBKoFCydsT6ZB9HnmgWA" type="behandlas_i"/>
        <correspContext corresp="i-S7tBKoFCydsT6ZB9HnmgWA">
          <ref type="uppgift">2017/18:MJU26</ref>
          <ref type="ref_dok_id">H501MJU26</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU26</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Bup7V976rey2tuPf1EJNke" type="behandlas_i"/>
        <correspContext corresp="i-Bup7V976rey2tuPf1EJNke">
          <ref type="uppgift">2017/18:SkU10</ref>
          <ref type="ref_dok_id">H501SkU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU10</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5tY7jbH9hY5cJ4jw8D4WnL" type="behandlas_i"/>
        <correspContext corresp="i-5tY7jbH9hY5cJ4jw8D4WnL">
          <ref type="uppgift">2017/18:FöU7</ref>
          <ref type="ref_dok_id">H501FöU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BCVzTZBsTmAbe3ggqnRVBn" type="behandlas_i"/>
        <correspContext corresp="i-BCVzTZBsTmAbe3ggqnRVBn">
          <ref type="uppgift">2017/18:NU22</ref>
          <ref type="ref_dok_id">H501NU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU22</ref>
          <ref type="ref_dok_titel">Energipolitikens inriktning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-352is9YJwJgUJEkYxyXm24" type="behandlas_i"/>
        <correspContext corresp="i-352is9YJwJgUJEkYxyXm24">
          <ref type="uppgift">2017/18:MJU22</ref>
          <ref type="ref_dok_id">H501MJU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU22</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7ufcWxk6Z6xgHK7758fAjr" type="behandlas_i"/>
        <correspContext corresp="i-7ufcWxk6Z6xgHK7758fAjr">
          <ref type="uppgift">2017/18:FiU1</ref>
          <ref type="ref_dok_id">H501FiU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU1</ref>
          <ref type="ref_dok_titel">Statens budget 2018 Rambeslutet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C31HfpTSv3KFTUs5CEN9SK" type="behandlas_i"/>
        <correspContext corresp="i-C31HfpTSv3KFTUs5CEN9SK">
          <ref type="uppgift">2017/18:NU11</ref>
          <ref type="ref_dok_id">H501NU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU11</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3887 av Martin Kinnunen och Runar
          Filper (båda SD) Balanserad och effektiv klimatpolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-93fzowYXvAdbVxK2nN87P9">
            Förslag till riksdagsbeslut
          </head>
          <list style="ol">
            <item xml:id="i-3ZFZkvonsMSndc7L131FFf">
              Riksdagen ställer sig bakom det som anförs i motionen om att
              Sverige ska bidra till att dämpa eller på annat sätt motverka
              de negativa konsekvenserna av global uppvärmning och tillkännager
              detta för regeringen.
            </item>
            <item xml:id="i-S44isSmBVhrmxEpZX1tWnP">
              Riksdagen ställer sig bakom det som anförs i motionen om att
              Sveriges nationella beredskap för klimatförändringar bör förstärkas
              och tillkännager detta för regeringen.
            </item>
            <item xml:id="i-UQkCPss3qjhun988EUE1uY">
              Riksdagen ställer sig bakom det som anförs i motionen om att
              regeringen ska utreda riskerna för s.k. koldioxidläckage till
              följd av ogynnsamma konkurrensförhållanden för svensk industri
              och tillkännager detta för regeringen.
            </item>
            <item xml:id="i-MDcKk2LDiWQKuUY1ZTxqiZ">
              Riksdagen ställer sig bakom det som anförs i motionen om att
              klimatarbetet ska ta hänsyn till svensk och europeisk industri
              och dess konkurrenskraft och tillkännager detta för regeringen.
            </item>
            <item xml:id="i-8JhvCZkbuApvyK1UAjbDBN">
              Riksdagen ställer sig bakom det som anförs i motionen om att
              regeringen bör göra en analys av effekterna av föregångspolitiken
              på klimatområdet och tillkännager detta för regeringen.
            </item>
            <item xml:id="i-6Wq3Q2emnU5fHajYhJMc8J">
              Riksdagen ställer sig bakom det som anförs i motionen om att
              export som främjar energieffektivitet bör främjas och tillkännager
              detta för regeringen.
            </item>
            <item xml:id="i-8dMkagTgFmW1DMwkhsb9Xv">
              Riksdagen ställer sig bakom det som anförs i motionen om att
              Sverige tills vidare ska ha Europeiska rådets rambeslut från 2014
              som riktlinje för sina åtaganden gällande reduktioner av utsläpp
              av växthusgaser och tillkännager detta för regeringen.
            </item>
            <item xml:id="i-By3Yied2smBTQp7YcSPurA">
              Riksdagen ställer sig bakom det som anförs i motionen om att
              följa Parisavtalet och tillkännager detta för regeringen.
            </item>
            <item xml:id="i-7izDwBtWtScom58j4RgN8s">
              Riksdagen ställer sig bakom det som anförs i motionen om bindande
              internationella klimatavtal och tillkännager detta för regeringen.
            </item>
            <item xml:id="i-JHA47zoWiWhzes1SeyyaQU">
              Riksdagen ställer sig bakom det som anförs i motionen om att
              Sverige ska verka för att de frivilliga åtagandena inom ramen
              för klimatavtalet i Paris framöver ska utformas så att de enkelt
              ska kunna jämföras och tillkännager detta för regeringen.
            </item>
            <item xml:id="i-CRVEZkq6Y6dHqWmUn299sV">
              Riksdagen ställer sig bakom det som anförs i motionen om fördelning
              av utsläppsminskningar inom EU och tillkännager detta för regeringen.
            </item>
            <item xml:id="i-4MxmshrVyqy9y5uc11VgLT">
              Riksdagen ställer sig bakom det som anförs i motionen om att
              LULUCF (förändrad markanvändning) bör räknas med i rapporteringen
              av utsläpp av växthusgaser och tillkännager detta för regeringen.
            </item>
            <item xml:id="i-Kzf7yZ1ezVLCZpmzrcRU3c">
              Riksdagen ställer sig bakom det som anförs i motionen om att
              avskaffa klimatlagen och tillkännager detta för regeringen.
            </item>
            <item xml:id="i-P4gVwdGHURbzs8oJFYw1Ph">
              Riksdagen ställer sig bakom det som anförs i motionen om att
              inte inrätta ett klimatpolitiskt råd och tillkännager detta för
              regeringen.
            </item>
            <item xml:id="i-GK9eTCwE3JgwFnKnCFrPgA">
              Riksdagen ställer sig bakom det som anförs i motionen om att
              inte ställa upp sektorsvisa mål inom klimatpolitiken och tillkännager
              detta för regeringen.
            </item>
            <item xml:id="i-FwDrsv49tuAMapC3Sh4Jum">
              Riksdagen ställer sig bakom det som anförs i motionen om att
              regeringen i förhandlingar inom den klimat- och energipolitiska
              ramen ska verka för att likställa kärnkraft med förnybar energi
              och tillkännager detta för regeringen.
            </item>
            <item xml:id="i-SAv4fKRUtjJY4q5YRCpPfp">
              Riksdagen ställer sig bakom det som anförs i motionen om att
              avskaffa skattelättnaderna för bioetanol och biodiesel och tillkännager
              detta för regeringen.
            </item>
            <item xml:id="i-4RH4xR1FktdokD2b2VLuYc">
              Riksdagen ställer sig bakom det som anförs i motionen om att
              noga utreda villkoren för en reduktionsplikt i enlighet med EU:s
              direktiv och tillkännager detta för regeringen.
            </item>
            <item xml:id="i-CCJ7WYBzZCzxp1cuXyAjRo">
              Riksdagen ställer sig bakom det som anförs i motionen om att
              ökat fokus bör ligga på energiforskning och andra insatser för
              att åstadkomma teknisk utveckling för att minska beroendet av
              fossila bränslen i framtiden och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Af5orEiazg8N2xptQYikFD" type="h1">
            Motivering
          </head>
          <p xml:id="i-941yB7tD7dZicSfyWMUbhc">
            Sverigedemokraterna står upp för en ansvarsfull och effektiv
            klimatpolitik, där det globala perspektivet ges en central plats.
            Det globala perspektivet kommer dock i skymundan i svensk klimatpolitik.
            Det saknas på många håll en grundläggande insikt om att Sverige,
            eller EU för den delen, på egen hand inte kan styra de globala
            koldioxidutsläppen i någon betydande utsträckning.
          </p>
          <p xml:id="i-L4hTJ53uE6a1kaCRwvZvnQ">
            Sverigedemokraterna eftersträvar en politik baserad på humanism
            där alla världens människor har en okränkbar rätt att eftersträva
            en bättre morgondag. Därvidlag kan vi inte blunda för att all
            miljö- och klimatpolitik måste föras inom ramarna för de ekonomiska
            förutsättningarna och vi förordar en seriös diskussion kring klimatåtgärder
            som inte uppfyller rimliga krav på effektivitet. Vidare avhåller
            vi oss från domedagsprofetior och lägger fokus på realistiska
            lösningar på verkliga problem.
          </p>
          <p xml:id="i-DwkP88PFyo4ica1PzMqZGV">
            Global samverkan är en förutsättning för en effektiv klimatpolitik
            och vi ställer oss bakom klimatavtalet från Paris och de preciseringar
            av miljökvalitetsmålet Begränsad klimatpåverkan som regeringen
            föreslår med anledning av det nya klimatavtalet.
          </p>
          <p xml:id="i-EsNanLAqhgWCv15cWzEhry">
            Sverigedemokraterna menar att om vi på kort och lång sikt ska
            kunna klara vår industri och handel och därmed i förlängningen
            jobben och välfärden, måste vi ta med i beräkningen vad vi faktiskt
            släpper ut i förhållande till andra när vi beslutar om Sveriges
            utsläppsminskningar. I Sverige fasade vi ut stora delar av vår
            användning av fossila bränslen på 70- och 80-talet bl.a. genom
            en omställning inom uppvärmning. Detta har tillsammans med en
            nästan koldioxidfri elproduktion resulterat i att vi i princip
            har den industrialiserade världens lägsta utsläpp per capita,
            trots betydande behov av uppvärmning till följd av vårt kalla
            klimat.
          </p>
          <p xml:id="i-AuaxUZpN668rzRSAHQN91u">
            Eftersom Sverige endast står för ungefär 0,12–0,13 procent av
            världens totala utsläpp av växthusgaser, i paritet med vår andel
            av världens befolkning och ännu lägre om hänsyn tas till förändrad
            markanvändning, är det inte rimligt att Sverige utan vidare ska
            ta på sig mycket större utsläppsminskningar än andra länder.
          </p>
          <p xml:id="i-8rJkGoX7398nLnJSXAGL6S">
            Sveriges linje vid förhandlingar i EU och på global nivå måste
            vara att de som släpper ut mest också ska ha de största åtagandena
            att minska sina utsläpp när det kommer till bördefördelningen
            inom EU och globalt.
          </p>
          <head xml:id="i-PM3wkDXUWCL3kC8LcRdALT" type="h2">
            Strategi för klimatförändringar
          </head>
          <p xml:id="i-5yHrUWr7KcZhNaZfVS3473">
            Sverigedemokraterna har ett stort engagemang för miljön, både
            nationellt, regionalt och globalt, och vi ser allvarligt på de
            ökade utsläppen av växthusgaser i världen och de effekter detta
            kan få.
          </p>
          <p xml:id="i-Vx2zCrsb6jeMo5qt4qZLji">
            Samtidigt noterar vi att den vetenskapliga diskussionen är levande.
            Trots en temperaturpuckel under 2015–2016 till följd av El Niño
            ser vi inte att temperaturökningarna, ungefär en tiondels grad
            per årtionde, har den accelererande trend som FN:s klimatpanel
            (IPCC) har förutspått.
          </p>
          <p xml:id="i-VTsP8fxXme9uja3nPfnw4J">
            I en oklar situation förhåller sig Sverigedemokraterna till ett
            mer pessimistiskt scenario, att utsläppen av växthusgaser är negativa
            för den globala utvecklingen och att Sverige bör bidra till att
            lösa, dämpa eller på annat sätt motverka effekterna av denna problematik.
            Här intar ekonomisk utveckling en viktig roll, eftersom brist
            på resurser gör länder mer sårbara för klimatets nycker.
          </p>
          <p xml:id="i-JaeVawsmDudvNbpMWhBFXo">
            Vi kan också vara tämligen säkra på att klimatet kommer att variera
            och att Sverige och andra länder kommer att ställas inför utmaningar
            till följd av extremväderhändelser, detta oavsett vilken den bakomliggande
            orsaken är och oavsett hur många miljarder vi väljer att lägga
            på så kallade klimatsatsningar.
          </p>
          <p xml:id="i-BzxdciP6jT3EGamiXXT8xF">
            Sverigedemokraterna anser att Sveriges nationella beredskap för
            klimatförändringar bör förstärkas. Detta berör allt från livsmedelsförsörjning
            och infrastruktur till andra aspekter på beredskap inför exempelvis
            skogsbränder och översvämningar.
          </p>
          <head xml:id="i-S1UdZiu6MCr4dqW7naLoon" type="h2">
            Föregångspolitiken
          </head>
          <p xml:id="i-MX2SG7cBK59rBriU4wrizf">
            Svensk klimatpolitik har länge byggt på premissen att Sverige
            ska gå före och besluta om betydligt större utsläppsminskningar
            än andra länder. Tanken bakom detta är att Sverige på detta sätt
            ska kunna påverka andra länder att gå i samma riktning. Problemet
            med denna strategi är att det inte finns något som tyder på att
            den fungerar. Det finns ingen forskning på området som stöder
            att denna föregångspolitik på något sätt bidrar till minskade
            utsläpp. Enligt teorin om koldioxidläckage kan det till och med
            vara så att denna politik bidrar till att öka utsläppen i andra
            länder. Enligt EU-kommissionen bidrar varje procentuell ökning
            av elpriset till en minskning av exporten med 1,6 procent, vilket
            sätter fokus på vikten av att upprätthålla god konkurrenskraft
            inom Sverige och EU. Om det blir dyrare att tillverka varor i
            Sverige och Europa är risken stor att företag istället flyttar
            till andra länder med lägre energipriser.
          </p>
          <p xml:id="i-7C2W25Bzg8ahVThwVdPC1G">
            Vi anser det vara av största vikt att konkurrenskraften för såväl
            den svenska som den europeiska industrin inte försämras i den
            utsträckningen att koldioxidgenererande produktion flyttas till
            länder med en mindre ambitiös klimatpolitik.
          </p>
          <p xml:id="i-RVcPcr3apua44Go5zgeaJT">
            Mot bakgrund av att koldioxidutsläppen ökar markant på andra
            håll i vår omvärld anser vi att det bör göras djupare konsekvensanalyser
            av att en ambitiös klimatpolitik ensidigt förs i en begränsad
            del av världen. I rapporten Klimatpolitik och ledarskap, som togs
            fram inom ramen för Expertgruppen för miljöstudier av professor
            Michael Hoel från Oslo universitet, klargörs det att höga koldioxidskatter
            medför ökade utsläpp i andra länder. För att minska utsläppen
            måste ökat fokus ligga på forskning och teknisk utveckling snarare
            än generella skattehöjningar för att minska utsläppen inom Sveriges
            gränser. Därför är vi i Sverigedemokraterna av uppfattningen att
            en genomgripande analys av föregångspolitiken och risken för koldioxidläckage
            skyndsamt behöver genomföras så att inte svensk produktion försvinner
            utomlands till stor skada för samhället men med ringa nytta för
            miljömålen. Konjunkturinstitutet och Finanspolitiska rådet har
            nyligen konstaterat att det är avgörande för de samhällsekonomiska
            kostnaderna för klimatpolitiken hur andra länder agerar. Detta
            perspektiv saknas dessvärre i svensk klimatpolitik.
          </p>
          <head xml:id="i-62TRsPiYS5pPjLoP38VUJC" type="h2">
            Export av produkter, inte utsläpp
          </head>
          <p xml:id="i-ZrzikwUZDRPX2k4mQ2CzF">
            Vänder man på resonemanget ser man en potential för svenska företag
            att bidra till minskade nettoutsläpp av koldioxid i ett globalt
            perspektiv genom att exportera energieffektiva produkter. Export
            av värmepumpar, energisnåla hus och annan energiteknik både gynnar
            svensk industri och dämpar åtminstone i någon mån de globala utsläppen
            av växthusgaser.
          </p>
          <p xml:id="i-AFnSywi1EFFAMF5s9YQfrW">
            Givet målsättningen att utsläppen av växthusgaser ska vara låga
            i ett internationellt perspektiv samtidigt som den ekonomiska
            utvecklingen fortgår är det generellt sett positivt om industriell
            produktion stannar i Sverige i och med att vår energiförsörjning
            är koldioxidsnål jämfört med andra industriländers. Detta bör
            regeringen ta hänsyn till i sin industri- och näringspolitik.
          </p>
          <head xml:id="i-Qr3GDENbjvURjds8C5RrPQ" type="h2">
            Rimliga och flexibla mål
          </head>
          <p xml:id="i-Anf5joJyecrAet4jRvPZei">
            I oktober 2014 fattade Europeiska rådet beslut om ett ramverk
            för EU:s klimat- och energipolitik till 2030. Enligt beslutet
            ska utsläppen av växthusgaser minska med minst 40 procent inom
            EU fram till 2030 jämfört med år 1990, vilket ska innebära 46
            procent för Sveriges del. Med reservation för att siffrorna kan
            redovisas på olika sätt (här används Naturvårdsverkets siffror
            exklusive förändrad markanvändning och utrikes transporter) har
            Sveriges utsläpp minskat med 25 procent mellan 1990 och 2015.
            Sålunda är denna överenskommelse ett ambitiöst men inte orimligt
            riktmärke.
          </p>
          <p xml:id="i-7NTQ5qAdFJ69gQ7qyt4bkG">
            Andra partier i riksdagen vill ständigt förhandla om Sveriges
            åtagande utan att presentera realistiska strategier för hur det
            ska gå till. Ej heller tar man adekvat hänsyn till ekonomiska
            faktorer eller vad som egentligen är rimligt eller ens möjligt.
            Sverigedemokraternas mål är att försöka uppfylla åtagandet från
            2014 och sedan utvärdera utvecklingen innan nya mål sätts upp.
          </p>
          <p xml:id="i-G8bgxBh8XWoXydkUd2TEZB">
            Samtidigt bör man hålla öppet för att framtida forskning kan
            motivera att målen justeras eller rentav slopas.
          </p>
          <head xml:id="i-VC9VeYfgx7mmh1Eicdu5E8" type="h2">
            Klimatavtalet från Paris
          </head>
          <p xml:id="i-MoCSdbcKNpjjXDg9TKdSA1">
            Sverigedemokraterna står bakom klimatavtalet från Paris 2015.
            Avtalet har av regeringen beskrivits som ett rättsligt bindande
            klimatavtal, vilket är korrekt vad gäller exempelvis rapportering
            av utsläpp. Det finns emellertid flera problem med avtalet och
            med regeringens linje. Avtalet saknar helt konkreta åtgärder för
            hur utsläppen ska minska och bygger istället på frivilliga åtaganden
            (Nationally Determined Contribution), som för många länder handlar
            om kraftiga utsläppsökningar. Kina har till exempel ställt i utsikt
            att fortsätta att öka utsläppen fram till 2030 och för närvarande
            beslutar Kina i genomsnitt om byggande av ett till två nya kolkraftverk
            varje vecka. Indien, som är världens tredje största utsläppare,
            har angivit sitt mål relaterat till BNP vilket betyder att utsläppen
            kan komma att öka kraftigt givet att tillväxten bibehålls på samma
            höga nivå.
          </p>
          <p xml:id="i-4ZFMypCm2u7yCnJpYzEo1C">
            Vidare saknas sanktionsmöjligheter för länder som inte håller
            sig inom ramarna. Alltså är det i praktiken inte ett rättsligt
            bindande avtal och det är därför eftersträvansvärt att Sverige
            också driver linjen att detta inte är ett bindande avtal för att
            på så vis öka möjligheterna att framöver åstadkomma ett avtal
            som i alla aspekter är bindande. Vidare är det olyckligt att det
            är nästintill omöjligt att jämföra ländernas frivilliga åtaganden.
            Genom att använda olika basår från vilka utsläppsminskningarna
            ska utgå och relatera utsläppsminskningarna till BNP är det mycket
            enkelt att få mål som de facto innebär ökade utsläpp att framstå
            som ambitiösa på klimatområdet. Ett land med hög tillväxt ges
            incitament att koppla utsläppen till BNP och andra länder ges
            incitament att välja ett år under högkonjunktur som basår. Sverige
            bör verka för att ländernas frivilliga åtaganden ska vara utformade
            så att de enkelt ska kunna jämföras med varandra. Grundläggande
            måste också vara att det är de länder som släpper ut mest som
            också ska minska utsläppen mest. Vi noterar också att kraven är
            mycket lågt ställda på utvecklingsländerna där potentialen är
            stor för kraftiga utsläppsökningar i framtiden. Sammanfattningsvis
            ska ändå konstateras att klimatavtalet från Paris förbättrar möjligheten
            till globalt klimatarbete.
          </p>
          <p xml:id="i-Mgro3ZERYr9oswgCWirpta">
            Vad som har större betydelse för svensk del är beslut om bördefördelning
            inom EU. Det är idag oklart när beslut om bördefördelningen kommer
            att fattas men Sverigedemokraterna ifrågasätter kommissionens
            linje. Enligt EU-kommissionens förslag är Sverige det land inom
            EU som ska minska sina utsläpp mest. Detta är besynnerligt mot
            bakgrund av att Sveriges utsläpp av växthusgaser per capita som
            nämnts redan ligger kraftigt under genomsnittet för industrialiserade
            länder. Detta förslag från EU-kommissionen skulle samtidigt innebära
            att flera länder kommer att öka sina utsläpp eller minska utsläppen
            i väldigt begränsad utsträckning. Man kan konstatera att regeringen
            genom att frivilligt ta på sig de mest ambitiösa och kostsamma
            utsläppsminskningar nu bidragit till att andra länder i EU kan
            komma att kunna sänka ambitionen på området. Sverigedemokraterna
            vill att regeringen i förhandlingarna om bördefördelningen ska
            verka för att Sverige inte ska drabbas av hårdare utsläppsminskningskrav
            än vad som är genomsnittet bland EU-länderna.
          </p>
          <head xml:id="i-6QFdB6E4gFr3wiFXz6fHwc" type="h2">
            Mer om nationella och europeiska utsläppsmål
          </head>
          <p xml:id="i-6yz8nPYQkxTbt6Y5u9zVhR">
            En för Sverigedemokraterna central uppfattning är att bindande
            mål för att minska utsläppen av växthusgaser ska uppnås utan att
            äventyra vare sig de enskilda nationernas eller hushållens ekonomi.
            Det är nödvändigt att åtaganden inom EU kopplas till ansträngningar
            att komma fram till bindande mål på global nivå. EU står trots
            allt bara för omkring 10 procent av världens utsläpp medan resten
            av världen ökar utsläppen med motsvarande ett helt EU på mindre
            än fem år. Sverigedemokraterna tycker därmed att regeringen i
            förhandlingarna om den klimat- och energipolitiska ramen ska verka
            för att åtagandena för medlemsstaterna ska kunna justeras till
            faktiska internationella avtal som omfattar alla världens stora
            utsläppare, såsom Kina, USA, Indien, Ryssland och Japan.
          </p>
          <p xml:id="i-SrTLjUheCJBPBmGpQ7seke">
            Genom att i förhandlingar på EU-nivå utgå från att Sverige ska
            ha EU:s mest ambitiösa politik på området bidrar Sverige idag
            till att öka andra medlemsstaters möjlighet att sänka sina ambitioner
            på området. Utgångspunkten i förhandlingarna för svensk del bör
            vara att Sverige inte ska åta sig att minska utsläppen mer än
            vad som är genomsnittet i EU.
          </p>
          <p xml:id="i-J9z1j5cuQEgfeyC8LpCicT">
            EU kan mycket väl ta en ledande roll i internationellt samarbete
            gällande utsläpp av växthusgaser, men att EU ska gå före och ställa
            markant hårdare krav på medlemsstaternas industri i förhållande
            till den globala marknaden ser vi som långsiktigt ohållbart. Sverigedemokraterna
            vänder sig således emot att Sverige och EU ensidigt beslutar om
            väsentligt större utsläppsminskningar av växthusgaser än vad som
            nås i internationella avtal. Europa är i det stora hela inte någon
            signifikant aktör och även om Europas länder i teorin skulle nå
            nollutsläpp är den reella effekten på de globala utsläppen högst
            begränsad.
          </p>
          <p xml:id="i-ATE1jy47f1BrUNvd2311ox">
            Att sänka utsläpp av klimatgaser utan att detta är kopplat till
            nya innovationer som kan stå på egna ben i en konkurrensutsatt
            marknad är kostsamt och påverkar jobb och välfärd i Sverige och
            Europa negativt. Sveriges och Europas fokus måste därför riktas
            mot energiforskning där målet är att nya energislag ska bli så
            billiga att de konkurrerar ut fossila bränslen. Dagens förnybara
            energislag håller sällan måttet för att klara vare sig ekonomiska,
            tekniska eller miljömässiga hållbarhetsmål och så länge detta
            är fallet kommer fossila bränslen vara den dominerande energin
            i världen, framför allt för länder som gör en resa ur fattigdom
            mot förhållanden som mer liknar västvärldens.
          </p>
          <p xml:id="i-XfeKjs585gUxwn6tnY8Adx">
            Sverigedemokraterna anser att LULUCF (land use, land use change
            and forestry – till svenska fritt översatt till ”förändrad markanvändning”)
            ska ingå i medlemsstaternas mål om utsläpp av klimatgaser. Detta
            är viktigt för att uppnå rättvisa och stimulera till en ansvarsfull
            skogspolitik. Dock ser vi det som märkligt om medlemsstaterna
            efter förhandlingar endast kan tillgodoräkna sig nya förändringar
            av markanvändning. Utgångspunkten måste givetvis vara att fastställa
            nationernas faktiska nettoutsläpp med markanvändning inkluderat
            och sedan utgå från dessa nya siffror i samtliga beräkningar.
          </p>
          <head xml:id="i-9pi4yWQnFV78CCgrXKcFbF" type="h2">
            Nej till en svensk klimatlag
          </head>
          <p xml:id="i-KxAV4xPhR1eS6bDRcxghEY">
            Sverigedemokraterna motsätter sig införandet av en svensk klimatlag.
            Ett flertal remissinstanser påpekar att det inte framgår hur en
            klimatlag på något sätt skulle vara bindande när den saknar sanktionsmöjligheter
            och kan rivas upp av riksdagen när som helst. Det framstår som
            att lagen enbart är till för syns skull, vilket inte är ett ansvarsfullt
            sätt att verka som lagstiftare. Det saknas i propositionen argument
            för varför lagstiftning stärker det framtida arbetet med att minska
            utsläppen av växthusgaser.
          </p>
          <head xml:id="i-M3gPt1QrMARsHMRQoktH4d" type="h2">
            Nej till ett klimatpolitiskt råd
          </head>
          <p xml:id="i-TPdJBkND9iwCfYBTZya5Mh">
            Regeringen förespråkar inrättandet av ett klimatpolitiskt råd.
            Sverigedemokraterna avstyrker förslaget eftersom behovet av det
            föreslagna rådet och dess status framstår som mycket oklara. Det
            finns redan instanser som Finanspolitiska rådet, Riksrevisionen
            och Konjunkturinstitutet som har till uppgift att granska regeringens
            åtgärder bl.a. på detta område, vilket gör att det kommer att
            bli en överlappning. Uppgiften att bedöma huruvida regeringens
            politik är tillräcklig för att uppfylla målen hanteras redan inom
            Naturvårdsverkets nuvarande uppgifter, varför ett nytt klimatpolitiskt
            råd känns än mer överflödigt. Det kan framstå som att regeringen
            i brist på medhåll från befintliga instanser ser ett behov av
            att installera ett mer välvilligt råd, vilket naturligtvis inte
            är någon lämplig utgångspunkt. Ett bättre förslag vore att skjuta
            till ökade medel till forskning på området.
          </p>
          <head xml:id="i-Wsv4vGPRT7QczyCrPy57u2" type="h2">
            Sektorsvisa mål och energi i framtiden
          </head>
          <p xml:id="i-6B6dGAjupGm8phy2V28LTa">
            Sverigedemokraterna anser liksom Konjunkturinstitutet och Finanspolitiska
            rådet att klimatmål bör formuleras i termer av det miljöproblem
            vi vill lösa och inte i termer av de medel vi har för att lösa
            det. Av den anledningen bör Sverige snarast avveckla alla sektorsvisa
            mål inom klimatpolitiken. Mål om förnybart, energieffektivisering
            och koldioxidfri fordonsflotta bör överges. Regeringen bör ge
            Miljömålsberedningen nya direktiv beträffande klimatpolitiken.
            Målet för svensk klimatpolitik ska utgå från hur man så kostnadseffektivt
            som möjligt kan bidra till att minska utsläpp av klimatgaser på
            global nivå. Forskning har visat att bindande mål för förnybart
            inom EU kraftigt kan öka kostnaderna utan att utsläppen minskar.
          </p>
          <p xml:id="i-SiWyia4AijZVJukKFKJoSZ">
            Påfallande ofta betyder en omställning till så kallad förnybar
            energi i realiteten höjda utsläpp av klimatgaser. Tyskland är
            ett tydligt exempel på detta där kolkraften byggs ut kraftfullt
            trots världens mest ambitiösa satsningar på sol- och vindkraft.
            I ljuset av detta är det märkligt att kärnkraftens betydelse över
            huvud taget inte finns med i diskussionen i Sverige. Att kärnkraften,
            som är att betrakta som klimatneutral, ställs vid sidan av det
            som kallas förnybart slår oerhört fel. I IPCC:s senaste rapport,
            WGIII AR5, har dock kärnkraften fått en tydlig plats, vilket är
            rimligt. Forskning på nästa generations kärnkraft måste också
            ges en tydlig prioritet. Sverigedemokraternas mening är därför
            att regeringen ska verka för att kärnkraft ska likställas med
            så kallad förnybar energi. När det kommer till energieffektivisering
            är det en högst motiverad process men den är inte i behov av politiska
            påbud. Att man med ett pennstreck från politiskt håll ska kapa
            stora delar av energianvändningen är en tankevurpa som snarast
            för tankarna till planekonomi. Vi i Sverigedemokraterna vänder
            oss därför mot bindande mål för förnybart bränsle och energieffektivisering
            samt mål om en koldioxidneutral fordonsflotta.
          </p>
          <head xml:id="i-Pem2yu3T8D7jeXvZa5GbAV" type="h2">
            Reduktionsplikt för transportsektorn
          </head>
          <p xml:id="i-Mmu86AFwZ3YGKbC9dfsv3H">
            Både den nuvarande och den förra regeringen har använt sig av
            massiva skattereduktioner för biodrivmedel, vilket har orsakat
            ett skenande bortfall av skatteintäkter på åtskilliga miljarder
            per år. Den bioetanol och biodiesel som används i Sverige kommer
            huvudsakligen från den internationella marknaden och med hänsyn
            tagen till förändrad markanvändning är det inte ens säkert att
            denna import bidrar till minskade nettoutsläpp ur ett globalt
            perspektiv. Enligt vissa rapporter ökar tvärtom utsläppen. Ökande
            användning av biodrivmedel kan indirekt hota orörd skog på andra
            kontinenter som röjs till följd av ökande efterfrågan på jordbruksprodukter.
            Detta genererar i sin tur en ”skuld” av koldioxid och metanutsläpp
            och utgör dessutom ett hot mot biologisk mångfald.
          </p>
          <p xml:id="i-EYdf8WDAtEqowEqa8zwc5M">
            Högt bortfall av skatt, låg effektivitet eller till och med kontraproduktivt
            slutresultat är kännetecknande för en satsning som har misslyckats
            och sålunda bör avskaffas. Undantaget biogas, som i viktiga avseenden
            skiljer sig från jordbruksbaserad bioetanol och biodiesel, bör
            alltså stödet för biodrivmedel avskaffas. Istället bör Sverige
            fram till 2020 införa en reduktionsplikt i enlighet med EU:s direktiv.
            Man kan ha principiella invändningar mot EU:s inflytande på detta
            område, men i detta fall är det en bättre modell än de svenska
            skattelättnaderna.
          </p>
          <p xml:id="i-3jZA7987sV2H4t2ERbAfP4">
            Hur reduktionsplikten ska genomföras återstår att utreda i detalj,
            men eftersom den är baserad på verkliga utsläpp kommer den att
            främja produktion av andra generationens icke jordbruksbaserade
            biodrivmedel, vilket den nuvarande politiken totalt har misslyckats
            med. Sverigedemokraterna ser också en roll för el- och vätgasdrift
            i denna kontext. Regeringen bör avvakta med att genomföra reduktionsplikten
            fram tills dess frågan är noga utredd.
          </p>
          <head xml:id="i-WC7spSQf34ndeFDpeAWDoD" type="h2">
            Framtida utmaningar
          </head>
          <p xml:id="i-GwEWCbHbSqReCAZu4dCf13">
            Man kan idag konstatera att de globala försöken att åstadkomma
            utsläppsminskningar har misslyckats. Utsläppen av koldioxid fortsätter
            i takt med att fler tidigare fattiga länder idag upplever kraftig
            tillväxt och det finns inte mycket som tyder på någon reell förändring
            trots ansträngningarna i Europa. Det som på allvar skulle kunna
            förändra detta faktum, att utsläppsnivåerna av klimatgaser även
            fortsättningsvis kommer att ligga på höga nivåer, är att Sverige
            och andra nationer lyckas att konkurrera ut det fossila genom
            innovationer framför allt inom energiframställning – teknologi
            som sedan kan exporteras.
          </p>
          <p xml:id="i-UzTcm4spb1TN1nHFyKQ2KE">
            Fokus ska därmed ligga på energiforskning, teknisk utveckling
            och implementering av befintliga landvinningar, vilket staten
            aktivt bör understödja.
          </p>
          <p xml:id="i-SHVVKmcfTDMMmLteafMJAc">
            En nulägesanalys ger för handen att utsläppen globalt inte kommer
            att minska dramatiskt inom överskådlig tid. På lång sikt bör Sverige
            ändå kunna sträva efter att bli helt koldioxidneutralt. Inte minst
            skulle det innebära att vi frigör oss från behovet av oljeimport
            från odemokratiska och eller auktoritära länder. Man bör emellertid
            vara försiktig med att ta fram en strikt tidsplan för detta eftersom
            denna utveckling bör ske i harmoni med tekniska landvinningar.
          </p>
        </div>
        <div type="motSignatures">
          <list>
            <item xml:id="i-GUwHdaAX5BYMq6gHVeR1x3">
              Martin Kinnunen (SD)
            </item>
            <item xml:id="i-THrPLPDuiFmaSfkrYpdf1N">
              Runar Filper (SD)
            </item>
          </list>
        </div>
      </div>
    </body>
  </text>
</TEI>
