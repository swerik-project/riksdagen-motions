<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00465">
  <teiHeader>
    <fileDesc>
      <titleStmt>
        <title>Smittskyddslagens följder för hivpreventionen och rättssäkerheten</title>
        <author corresp="i-EgqHRHVoW5y9USDYuNoYuA i-MVzhVeKwRGmjHjHoSrReg9">av Hillevi Larsson och Börje Vestlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Smittskyddslagens följder för hivpreventionen och rättssäkerheten</title>
          <idno type="rdwebb">GZ02So465</idno>
          <rs type="number">So465</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So465/text</ref>
          <ref type="dokument_url_html">http://data.riksdagen.se/dokument/GZ02So465</ref>
          <ref type="dokumentstatus_url_xml">http://data.riksdagen.se/dokumentstatus/GZ02So465</ref>
          <ref type="doc">http://data.riksdagen.se/fil/71103107-B13D-4F40-922E-F236F38B79C0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TbB5XZ7HVnJAonXRcc1kVM" type="signed"/>
        <correspContext corresp="i-TbB5XZ7HVnJAonXRcc1kVM">
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction type="numbering" xml:id="i-35JEaKAndkbeJNdHD2DZDU">
          <date when="2011-10-06"/>
        </correspAction>
        <correspAction type="submission" xml:id="i-Ek8pnN9Fjqu6tHafR5cYya">
          <date when="2011-10-05"/>
        </correspAction>
        <correspAction type="transfer" xml:id="i-MQ2dsFLjFUVfQ9j9ryvxbU">
          <date when="2011-10-04"/>
        </correspAction>
        <correspAction type="assigned" xml:id="i-5Erg8EZoogZfYKj9t7hW7r"/>
        <correspContext corresp="i-5Erg8EZoogZfYKj9t7hW7r">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6Gg7CHECqCtGDWhR5UfDL7">
            Förslag till riksdagsbeslut
          </head>
          <p xml:id="i-CFWg1LB3zT2DfMaU1UZNQW">
            Riksdagen tillkännager för regeringen som sin mening vad som
            anförs i motionen om att se över smittskyddslagen i enlighet med
            internationella rekommendationer.
          </p>
        </div>
        <div type="motContent">
          <head type="h1" xml:id="i-QosLBmU9vTDGKzE6SVp6gk">
            Motivering
          </head>
          <p xml:id="i-CEbHiuRmDnS84LeTAdDaAH">
            Syftet med Sveriges smittskyddslag är att minska spridningen
            av ett antal sjukdomar som är klassade som allmänfarliga. Hiv
            ingår bland dessa. Smittskyddslagen har inga egna straffsatser
            men lagens förhållningsregler, så som informationsplikten gentemot
            personer den hiv-positiva har en sexuell relation med, har betydelse
            för om en person åtalas eller inte, för brottsrubriceringen och
            domstolens beslut. Bland annat styrs bedömningar av uppsåt och
            påföljd med hjälp av informationsplikten.
          </p>
          <p xml:id="i-92nqQs92XLdgypWWGKExeD">
            Genom åren har ett fyrtiotal hivpositiva blivit dömda till bland
            annat fängelse. Fallen har uppvisat stora olikheter i domstolarnas
            brottsrubriceringar, lika fall döms olika.
          </p>
          <p xml:id="i-EDjtxWEgXYUBtT8uEGFmwR">
            Juristen Peter Gröön och smittskyddsläkaren Ingela Berggren genomförde
            2009 En studie om brottmål med grund i hivsmitta där de gick genom
            samtliga hivrelaterade domar mellan april 2004 och september 2008.
            Totalt hittade de 17 gärningsmän i 26 mål inklusive överklaganden
            i hovrätter. Tio domar överklagades i fyra fall fastställde och
            i sex fall ökade hovrätten tingsrättens påföljd. Att ha haft oskyddat
            sex och inte informerat om sin hivsmitta kan ge mycket olika straff.
            Högsta domstolen (NJA 2004 s 176) gav ett fall brottrubriceringen
            Framkallande av fara för annan, men tingsrätter och hovrätter
            har också efter denna dom gett liknande fall brottrubriceringar
            som till exempel Grov misshandel. Det har också hänt att personer
            dömts till fängelse, även om viruset inte överförts och även om
            risken för överföring var minimal.
          </p>
          <p xml:id="i-JAa5DkUhD92DHv3ihpkphe">
            I Holland har högsta domstolen konstaterat att risken för överföring
            är för liten vid enstaka tillfällen av oskyddat sex för att det
            ska vara möjligt att tala om uppsåt. I Schweiz har högsta domstolen
            konstaterat att risken för hivöverföring är minimal vid effektiv
            behandling, inga mätbara nivåer av virus och inga andra infektioner.
            Straffansvar kan därför inte komma i fråga. Europaparlamentet
            beslutade i en resolution den 8 juli 2010 att EU ska motverka
            eventuell lagstiftning eller eventuella beslut som straffbelägger
            icke uppsåtlig överföring av hiv eller späder på diskrimineringen
            av människor som lever med hiv/aids . FN:s rapportör om rätten
            till hälsa uttalade 2010 att kriminalisering ska anses vara tillåten
            endast i de fall där avsiktlig, skadlig överföring har skett.
          </p>
          <p xml:id="i-NnjBEcXEWrUWosZg3dDniC">
            FN:s organ för frågor om hiv/aids, Unaids, har i ett policydokument
            från 2008 uppmanat regeringar att begränsa kriminaliseringen till
            fall av avsiktlig överföring, det vill säga där en person känner
            till sin hivpositiva status, agerar med avsikt att överföra hiv,
            och faktiskt överför hiv. Den svenska smittskyddslagen med informationsplikten,
            samt brottsbalkens otydlighet gör att Sveriges lagstiftning och
            tillämpning av denna strider mot internationella rekommendationer,
            bidrar till att stigmatisera hivpositiva och leder till en sämre
            hivprevention.
          </p>
          <p xml:id="i-RzrLi3fB9rMSkMaPzjdGFd">
            RFSL, RFSU och Hiv-Sverige har under de senaste två åren drivit
            ett gemensamt projekt om lagen, dess inverkan på hivpreventionen
            och rättssäkerheten för hivpositiva i Sverige. Projektet bekostas
            av IPPF, International Planned Parenthood Federation, som anser
            att Sveriges lagstiftning på området är mycket olycklig och därför
            vill assistera i förändringsarbetet. Organisationernas slutsats
            är bland annat att rättsosäkerheten och domstolarnas olika bedömningar
            får negativ inverkan på det hivpreventiva arbetet, bland annat
            eftersom lagen bidrar kraftigt till att signalera att ansvaret
            för att skydda sig mot att få viruset överfört uteslutande vilar
            på den som känner till sin hivpositiva status. Detta splittrar
            det hivpreventiva budskapet, som helt och hållet borde fokusera
            på vad som görs i det sexuella mötet och inte vad som sägs. Det
            är alltid omöjligt att veta om en människa är hivpostiv, många
            hivpositiva vet inte om detta själva och ansvaret för att inte
            sprida hivviruset vidare måste därför delas av oss alla.
          </p>
          <p xml:id="i-BBp2n6dHZ4B9JA3KN8MyGC">
            Svensk lagstiftning bidrar till att stigmatisera hivpositiva
            och har en negativ inverkan på hivpreventionen. Den lägger ansvaret
            för att skydda sig och använda kondom endast på dem som redan
            vet om sin status. Rättsosäkerheten som den svenska lagstiftningen
            lett till är också problematisk. Regeringen bör överväga en utredning
            med syfte att se över lagen enligt internationella rekommendationer.
          </p>
        </div>
        <div type="motSignatures">
          <list>
            <item xml:id="i-KNLCdXGkMsqHGcuqJMynUH" who="i-EgqHRHVoW5y9USDYuNoYuA">
              Hillevi Larsson (S)
            </item>
            <item xml:id="i-D9uCKUM69c9UcJLpbkx7er" who="i-MVzhVeKwRGmjHjHoSrReg9">
              Börje Vestlund (S)
            </item>
          </list>
        </div>
      </div>
    </body>
  </text>
</TEI>
