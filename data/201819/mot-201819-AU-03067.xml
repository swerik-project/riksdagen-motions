<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-AU-03067">
  <teiHeader>
    <fileDesc>
      <titleStmt>
        <title>med anledning av prop. 2018/19:91 Anställningsskyddet förlängs tills arbetstagaren fyllt 69 år</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3067 av Ali Esbati m.fl. (V)</title>
          <idno type="rdwebb">H6023067</idno>
          <rs type="number">3067</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H6023067/text</ref>
          <ref type="dokument_url_html">http://data.riksdagen.se/dokument/H6023067</ref>
          <ref type="dokumentstatus_url_xml">http://data.riksdagen.se/dokumentstatus/H6023067</ref>
          <ref type="docx">http://data.riksdagen.se/fil/050F0450-96C5-4610-A5BF-237900A2BCFE</ref>
          <ref type="pdf">http://data.riksdagen.se/fil/67233581-1E6B-420D-9BB5-9DCAB827B81D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GgikM3dV15zePmvh9CxZQD" type="basedOn"/>
        <correspContext corresp="i-GgikM3dV15zePmvh9CxZQD">
          <ref>Proposition 2018/19:91</ref>
        </correspContext>
        <correspAction xml:id="i-3ChH8mhiT3DoWiPRsckwpA" type="signed"/>
        <correspContext corresp="i-3ChH8mhiT3DoWiPRsckwpA">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-7HtL7LDJ9TJ9HrdWUa5Kom" type="submitted">
          <date when="2019-04-16"/>
          <time when="15:02:20"/>
        </correspAction>
        <correspAction xml:id="i-Br7orzfshpRXSmCxrQizAr" type="reviewed">
          <date when="2019-04-24"/>
          <time when="16:52:56"/>
        </correspAction>
        <correspAction xml:id="i-5tnBtnVcsLazzctgCkPGbK" type="dismissed">
          <date when="2019-04-25"/>
        </correspAction>
        <correspAction xml:id="i-79M24LsZQgy3ZMeeauifDc" type="referred">
          <date when="2019-04-26"/>
        </correspAction>
        <correspAction xml:id="i-JyVvUeRN98fsXkwVYDtwWk" type="assigned">
          <date when="2019-06-18"/>
          <time when="16:32:24"/>
        </correspAction>
        <correspContext corresp="i-JyVvUeRN98fsXkwVYDtwWk">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-Q5LQv6QDz1Tp1HR5pLLRyu" type="behandlas_i"/>
        <correspContext corresp="i-Q5LQv6QDz1Tp1HR5pLLRyu">
          <ref type="uppgift">2018/19:AU12</ref>
          <ref type="ref_dok_id">H601AU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU12</ref>
          <ref type="ref_dok_titel">Anställningsskyddet förlängs tills arbetstagaren fyllt 69 år</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6XGajYP4eemkHinGU7HF2e" type="motHeader">
        <div xml:id="i-CZjCKe34MTDo2qAvios7Yx" type="motTitle">
          Motion till riksdagen 2018/19:3067 av Ali Esbati m.fl. (V) med
          anledning av prop. 2018/19:91 Anställningsskyddet förlängs tills
          arbetstagaren fyllt 69 år
        </div>
      </div>
      <div xml:id="i-3z384uzKUyncqsURLBMb8P" type="motBody">
        <div xml:id="i-8J6YdXPHFs3QLNfcHsfGEP" type="motProposal" subtype="förslag">
          <head xml:id="i-89Tx4U7kmaNMAQzLYyPe9x">
            1 Förslag till riksdagsbeslut
          </head>
          <list xml:id="i-S5PWgXww6LmLw1gt92WhFB" style="ol">
            <item xml:id="i-3MBNMHBi9GxN3ud8yr2c2D">
              Riksdagen ställer sig bakom det som anförs i motionen om att
              gällande regelverk kring saklig grund och skriftligt besked bör
              behållas vid en höjning av åldersgränsen i LAS och tillkännager
              detta för regeringen.
            </item>
            <item xml:id="i-EUGDAV372uGfamL5uAHtvJ">
              Riksdagen ställer sig bakom det som anförs i motionen om att
              en arbetstagare som har fyllt 69 år ska ha rätt till tre månaders
              uppsägningstid och tillkännager detta för regeringen.
            </item>
          </list>
        </div>
        <div xml:id="i-42cooNyThkDowWhzB4v7qo" type="motContent">
          <head xml:id="i-6zbyTWEgoVRnLVjti3VawL" type="h1">
            2 Propositionens huvudsakliga innehåll
          </head>
          <p xml:id="i-4f4EhqDShc8ZqUiPvQBzx9">
            I propositionen föreslås att arbetstagares anställningsskydd
            ska förlängas genom ändringar i lagen (1982:80) om anställningsskydd,
            anställningsskyddslagen. Åldern för rätten att kvarstå i anställningen
            ska höjas till 69 år. När den åldern har uppnåtts ska arbetsgivaren
            kunna säga upp arbetstagaren utan att det krävs saklig grund genom
            ett förenklat uppsägningsförfarande. Även åldern för när särskilda
            regler för uppsägningstid och företrädesrätt börjar gälla ska
            höjas till 69 år. Detsamma gäller åldersgränsen för när tidsbegränsade
            anställningar inte längre ska övergå till tillsvidareanställningar.
            Möjligheten att avsluta anställningen genom ett skriftligt besked
            när en viss ålder uppnås ska tas bort, liksom den särskilda formen
            för visstidsanställning av äldre arbetstagare. Förslagen bygger
            på Pensionsgruppens överenskommelse den 14 december 2017. Lagändringarna
            föreslås träda i kraft i två omgångar. Den 1 januari 2020 ska
            förändringarna av äldre arbetstagares anställningsskydd träda
            i kraft och åldersgränserna höjas till 68 år. Den 1 januari 2023
            ska åldersgränserna höjas till 69 år. I propositionen föreslås
            också ändringar i lönegarantilagen (1992:497) som innebär att
            regeringen ska bestämma vilken myndighet som ska betala ut garantibelopp.
            Ändringarna i lönegarantilagen föreslås träda i kraft den 1 januari
            2020.
          </p>
          <head xml:id="i-AEvioLLvAqbp2P5f378ASB" type="h1">
            3 Vänsterpartiets synpunkter och förslag
          </head>
          <p xml:id="i-CNv1bcNkEDG4pwKKGuFofo">
            Vi vill inledningsvis framhålla vår kritik mot hur förslagen
            i proposition 2018/19:91 tagits fram. Förslagen bygger på en överenskommelse
            som den s.k. Pensionsgruppen, bestående av Socialdemokraterna,
            Miljöpartiet och de borgerliga partierna, träffade i december
            2017. Vänsterpartiet är starkt kritiskt till att pensionsfrågorna,
            som är helt avgörande för medborgarna, hanteras av en sluten grupp
            utan möjlighet till insyn eller påverkan för utomstående. Det
            är inte rimligt att pensionsfrågorna ska vara undantagna från
            de normala demokratiska beslutsvägarna. Vänsterpartiet anser därför
            att Pensionsgruppen bör upplösas och att riksdagen bör återfå
            sin makt och sitt inflytande över pensionsfrågorna. Utöver denna
            principiella kritik mot Pensionsgruppen har vi ett antal synpunkter
            och förslag kring propositionen som vi redogör för i det följande.
          </p>
          <head xml:id="i-YKTXtimrnw8ecu48kWiWps" type="h2">
            3.1 Rätten att kvarstå i anställningen ska förlängas
          </head>
          <p xml:id="i-DfPzEG6VoSiUFma9LmPS1e">
            I propositionen föreslås att rätten att kvarstå i anställningen
            ska förlängas. Åldersgränserna i anställningsskyddslagen (LAS)
            ska höjas i två steg: 2020 höjs den från 67 till 68 år och 2023
            från 68 till 69 år. Som skäl för detta anför regeringen följande:
            Vi lever allt längre men åldern för pensionsuttag ökar inte i
            samma utsträckning. En ökad medellivslängd innebär att pensionerna
            behöver räcka längre. För att pensionerna ska räcka under en längre
            tid behöver arbetslivet förlängas. Om äldre personer arbetar längre
            minskar längden på pensionsuttaget, vilket innebär en minskning
            av utgifterna i pensionssystemet. För att äldre personer ska kunna
            jobba längre behöver förutsättningarna för ett förlängt arbetsliv
            förbättras och eventuella hinder undanröjas. Som ett led i detta
            bör åldersgränsen för rätten att kvarstå i anställningen höjas.
          </p>
          <p xml:id="i-JXgAQwfnGx23xzgSUGwPEc">
            Vänsterpartiet ser positivt på att människor jobbar längre. De
            arbetstagare som kan, orkar och vill arbeta högre upp i åldrarna
            ska ha möjlighet att göra det. Vänsterpartiet står därför bakom
            regeringens förslag att höja åldersgränsen för rätten att kvarstå
            i anställningen.
          </p>
          <p xml:id="i-TKYQFvU5rFHU1D41KQfzf8">
            Problemet är dock att många arbetstagare, främst inom LO-kollektivet,
            inte ens orkar jobba till dagens åldersgräns i anställningsskyddslagen,
            dvs. 67 år (den s.k. LAS-åldern). Många tvingas att avsluta sitt
            arbetsliv betydligt tidigare för att kroppen inte orkar mer. Bland
            Kommunals medlemmar är den genomsnittliga pensionsåldern 63 år.
            För hela LO-kollektivet är medelpensioneringsåldern, dvs. den
            genomsnittliga ålder då en person utträder ur arbetsmarknaden
            eller den ålder då en person börjar ta ut en pensionsförmån, 63,8
            år (LO 2015: Vem kan jobba till 67? En rapport om medelpensioneringsåldern
            i olika LO‑yrken. Delrapport inför LO:s pensionsutredning). Det
            är således inte den nuvarande 67-årsgränsen i LAS som hindrar
            LO-kollektivet från att jobba längre. För att göra det möjligt
            för fler arbetstagare att förlänga sitt arbetsliv krävs helt andra
            åtgärder än att höja LAS-åldern.
          </p>
          <p xml:id="i-DA2fpqUDhNRWpM8Q7Z8EEi">
            Villkoren i arbetslivet ser olika ut för olika grupper. Arbetare
            har generellt lägre löner och sämre arbetsmiljö, jobbar mer ofrivillig
            deltid och har fler otrygga anställningsformer än tjänstemän.
            Det gäller i synnerhet arbetarkvinnor. För att fler ur LO-kollektivet
            ska klara av att jobba längre, och få en pension som går att leva
            på, måste villkoren i arbetslivet förbättras i grunden. En höjning
            av åldersgränsen i anställningsskyddslagen förutsätter därför
            omfattande förändringar i arbetslivet: kraftiga satsningar på
            förbättrad arbetsmiljö, trygga anställningsformer och en generell
            arbetstidsförkortning. Utan dessa förändringar i arbetslivet kan
            en höjning av LAS-åldern antas öka de skillnader som finns i fråga
            om pensionsinkomster mellan de som har hälsa att arbeta och de
            som saknar denna i högre ålder. Att först höja LAS-åldern, utan
            att vidta dessa åtgärder, är att börja i fel ände. Vänsterpartiet
            förutsätter att regeringen vidtar de åtgärder som krävs för att
            fler arbetstagare ska kunna förlänga sitt arbetsliv.
          </p>
          <p xml:id="i-H3NjhQKUhFSbotCkt3T65d">
            Vänsterpartiet vill i sammanhanget framhålla att en höjning av
            åldersgränsen i LAS även förutsätter samtidiga förändringar av
            åldersgränserna i kringliggande trygghetssystem såsom sjuk-, arbetslöshets-
            och arbetsskadeförsäkringen. I dag har dessa trygghetssystem en
            åldersgräns vid 65 år. Utgångspunkten bör vara att alla som är
            aktiva på arbetsmarknaden också ska ha möjlighet att omfattas
            av samtliga relevanta delar av de sociala trygghetssystemen. Om
            man kan och får jobba till 69 år är det rimligt att man omfattas
            av samma skydd som de som arbetar och är under 65. Vänsterpartiet
            förutsätter att regeringen även vidtar åtgärder i denna riktning.
          </p>
          <head xml:id="i-MZDxJB9pWDAmeNfm3cmQqv" type="h2">
            3.2 Arbetsgivaren ska kunna säga upp arbetstagaren utan krav
            på saklig grund när LAS-åldern har uppnåtts
          </head>
          <p xml:id="i-UE42qt638cSUAxdSGYLZEz">
            I propositionen föreslås vidare att när en arbetstagare har fyllt
            69 år ska kravet på saklig grund för arbetsgivarens uppsägning
            inte gälla. Vidare ska anställningen inte längre kunna avslutas
            genom ett skriftligt besked i samband med att åldersgränsen uppnås.
            I ett första skede fr.o.m. 2020 ska kravet på saklig grund upphöra
            att gälla när arbetstagaren har fyllt 68 år. År 2023 ska åldersgränsen
            höjas till 69 år. Som skäl för detta anför regeringen att nuvarande
            regelverk utgör ett hinder för de arbetstagare som vill höja sin
            pension genom att arbeta längre. Regeringen framhåller i sammanhanget
            att arbetstagare i den här ålderskategorin inte har samma behov
            av anställningsskydd som yngre arbetstagare eftersom de äldre
            har en möjlighet till försörjning genom pension.
          </p>
          <p xml:id="i-HHdvdbtP6CvHYLhcXRddF2">
            Vänsterpartiet ser ingen anledning att förändra anställningsskyddet
            för äldre arbetstagare på det sätt regeringen föreslår. Förslaget
            är dessutom onödigt komplicerat. Det vore därför enklare och tydligare
            att behålla gällande regelverk.
          </p>
          <p xml:id="i-FWrbjrnWRW6fPU35rw3Xc8">
            Gällande regelverk kring saklig grund och skriftligt besked bör
            behållas vid en höjning av åldersgränsen i LAS. Detta bör riksdagen
            ställa sig bakom och ge regeringen till känna.
          </p>
          <head xml:id="i-YVEEMyUjmdpyFj5Dfv6gR2" type="h2">
            3.3 Ytterligare begränsningar av anställningsskyddet ska gälla
            när LAS-åldern har uppnåtts
          </head>
          <p xml:id="i-FNfW2nMFV2TGQyb267Vr9a">
            I propositionen föreslås vidare att anställningsskyddet för en
            arbetstagare som har fyllt 69 år, utöver att kravet på saklig
            grund för uppsägning inte ska gälla, även ska vara begränsat på
            följande sätt: i) arbetstagaren ska inte ha rätt till längre uppsägningstid
            än en månad, ii) arbetstagaren ska inte ha företrädesrätt i turordningshänseende
            eller företrädesrätt till återanställning eller till en anställning
            med högre sysselsättningsgrad och iii) arbetstagaren ska inte
            med stöd av anställningsskyddslagen kunna få en uppsägning eller
            ett avskedande ogiltigförklarat. Från och med 2020 ska begränsningarna
            gälla för arbetstagare som fyllt 68 år. År 2023 ska åldern höjas
            till 69 år.
          </p>
          <p xml:id="i-E3g4zXHj2oTJrsKap87hR5">
            Vänsterpartiet anser, i likhet med de fackliga centralorganisationerna,
            att en månads uppsägningstid är för kort i förhållande till hur
            lång tid det kan förväntas ta att få till stånd pensionsutbetalningar
            och annat innan anställningen upphör. Enligt Pensionsmyndigheten
            bör man ansöka om pension tre månader innan man har tänkt sluta
            arbeta, vilket gör det närmast nödvändigt att anpassa denna regel
            till uppsägningstiden. Samma villkor – tre månader – gäller också
            ofta för tjänstepension. Det finns alltså en uppenbar risk att
            såväl den allmänna pensionen som tjänstepensionen i vissa fall
            inte hinner utbetalas med så kort varsel som en månad, varför
            individen kan riskera att hamna utan försörjning i ett övergångsskede.
            En längre planeringshorisont än en månad borde heller inte vålla
            arbetsgivaren problem, då bestämmelsen är hänförlig till arbetstagarens
            ålder, vilken, av naturliga skäl, är en väl känd faktor för arbetsgivaren.
          </p>
          <p xml:id="i-AEuQ3WjvuJbX3zBbmgD6Fn">
            En arbetstagare som har fyllt 69 år ska ha rätt till tre månaders
            uppsägningstid. Detta bör riksdagen ställa sig bakom och ge regeringen
            till känna.
          </p>
        </div>
        <div xml:id="i-2KX7ZH9YPN7tb1ngkCfNLW" type="signatureBlock">
          <list xml:id="i-EnaZjiwzGkhV6eKdtH1u1T">
            <item xml:id="i-TxYwhHahFgm7wuXhvUM5qS" who="i-TxLwXp3MJemR8iGdYER2aZ" type="signature">
              Ali Esbati (V)
            </item>
            <item xml:id="i-Ha6QHJ4PXPX1WwbUgUcwQ7" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-UUEPmbQexz973bZY9fmedF" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-R4JKdzZgp8NeVnX5gp98kT" who="i-DthTyR9U9R8S6NVcPNcNQA" type="signature">
              Ida Gabrielsson (V)
            </item>
            <item xml:id="i-AvDg51qAPNVQVAYWjjZWSG" who="i-QhdbBfCQXCqPEr4GTwvK8F" type="signature">
              Tony Haddou (V)
            </item>
            <item xml:id="i-AfK733jxh1V1fdWXTEVRWa" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-D7zp8qPXb4azZaVbNV5ker" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-RJhXgyy2NQ8cg5SpycLYS" who="i-L3t2URPAv9iLWgdCvbz7Uv" type="signature">
              Ilona Szatmari Waldau (V)
            </item>
            <item xml:id="i-BMnZhT63zmNZt4VnBkLFvA" who="i-Yam9ii4K4HfneDbj5TzDJY" type="signature">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
