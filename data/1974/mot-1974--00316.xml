<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00316">
  <teiHeader>
    <fileDesc>
      <titleStmt>
        <title>om åtgärder för att stimulera företagsetablering inom charterflyget.</title>
        <author>av herr Petersson i Röstånga m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att stimulera företagsetablering inom charterflyget.</title>
          <idno type="rdwebb">FX02316</idno>
          <rs type="number">316</rs>
          <ref type="dokument_url_text">http://data.riksdagen.se/dokument/FX02316/text</ref>
          <ref type="dokument_url_html">http://data.riksdagen.se/dokument/FX02316</ref>
          <ref type="dokumentstatus_url_xml">http://data.riksdagen.se/dokumentstatus/FX02316</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>HANS PETERSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-33j82x79hSx7judsWb3pjW</idno>
            <name>ALFRED HÅKANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8hxDNLW9NgYYqBHg8RCZcj</idno>
            <name>ROLF CLARKSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8n5orA8hNV125pMEGck2tD" type="signed"/>
        <correspContext corresp="i-8n5orA8hNV125pMEGck2tD">
          <note type="signatory" corresp="r-0"/>
          <note type="signatory" corresp="i-33j82x79hSx7judsWb3pjW"/>
          <note type="signatory" corresp="i-8hxDNLW9NgYYqBHg8RCZcj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__316/mot_1974__316-001.pdf"/>
      <fw xml:id="i-U9dfTDKF5QeUQbmxjsiZRc">
        Mot. 1974:316 12
      </fw>
      <div xml:id="i-QaHQxY3oM8UfrKgCDYLHwA" type="motHeader">
        <div xml:id="i-3uC51biD7KCWDbWuHZzQGP" type="motTitle"/>
        <div xml:id="i-BHxNYrz3rTWT3H3ZhhjSAr" type="motSubmissionInfo"/>
      </div>
      <div xml:id="i-4aLrsQzU6yiCcfvsKcYLtV" type="motBody">
        <div xml:id="i-42dRGATpa1uqTXXmEvyVBj">
          <p xml:id="i-SQRr8EPagN6jFgG2d3uWWL">
            Nr 316
          </p>
          <p xml:id="i-VuHcH2oQHCuGunbemwf8y3">
            av herr Petersson i Röstånga m. fl. om åtgärder för att stimulera
            företagsetablering inom charterflyget.
          </p>
          <p xml:id="i-AuVXfzMJwqiTMpCTGpmXx1">
            Den svenska luftfarten i icke regelbunden trafik — charterflyget
            — har alltsedan denna verksamhet kom i gång strax efter andra
            världskriget genomgått en paradoxal utveckling. Å ena sidan har
            antalet charterrese- närer ständigt ökat år från år, och antalet
            sådana resenärer torde enligt utförda beräkningar senast 1980
            överstiga antalet resenärer i den regelbundna luftfarten. På kort
            sikt kan den internationella oljekrisen möjligtvis medföra en
            temporär nedgång av charterflygets framgångskurva, men i ett längre
            perspektiv synes ”chartern” bli flygets dominerande gren. Å andra
            sidan har antalet charterbolag — av olika omständigheter — successivt
            minskat, så att i dag praktiskt taget all vår egen flygproduk-
            tion, turistflyg i synnerhet men även fraktflyg, helt har övertagits
            av utländska bolag. Med de svenska charterbolagens nedläggningar
            har följt en omfattande arbetslöshet bland välkvalificerad, dyrt
            utbildad personal — piloter, mekaniker och specialister. En del
            av vår negativa turistbalans torde kunna hänföras till att svenska
            charterresenärer är hänvisade till utländska charterbolag. 1950-talets
            första år blev charterflygets genombrott med flygning av turister
            till i första hand Sydeuropa. Den inhemska marknaden kom att domineras
            av företrädesvis TSA. De andra nordiska ländernas marknad var
            dessa år av ringa omfattning och upprätthölls i huvudsak av nationella
            bolag. TSA:s trafikstopp synes ha kulminerat under 1967, och efter
            dess uppgående i Scanair togs den snabbt växande marknaden helt
            om hand av utländska operatörer, då främst danska och norska,
            som gradvis hade ökat sin svenska marknad under hela 1960-talet.
            Orsaken till de svenska flygbolagens avveckling i en ständigt
            ökad marknad torde för oss lekmän vara närmast omöjlig att analysera.
            Experter hävdar att tillbakagången delvis kan tillskrivas uppenbara
            brister hos ledningarna för en del av företagen, föga intresse
            av branschen från svenska finanskretsar i jämförelse med våra
            nordiska grannländers samt, inte minst för alla de företag som
            gått i konkurs, att de inte haft de rätta ekonomiska förutsättningarna
            för att över huvud taget starta luftfarts- verksamhet eller för
            att utveckla den. Från branschhåll har under den senaste tioårsperioden
            förekommit åtskillig kritik i vad gäller den svenska luftfartspolitiken,
            och liknande kritik, än starkare artikulerad, har förekommit från
            svenskt pilothåll. Det är emellertid uppenbart att vårt land gått
            miste om en verksamhet som kunnat skapa sysselsättning motsvarande
            en industri med 1 500 — 2 000 anställda, som kunnat medverka till
            i synnerhet Sturupsflygfältets
          </p>
          <pb facs="riksdagen-motions-pdf/data/1974/mot_1974__316/mot_1974__316-002.pdf"/>
          <fw xml:id="i-9uMqhGHSHBB9pt2wugmzV5">
            Mot. 1974:316 13
          </fw>
          <p xml:id="i-Le4smWDi2vrMjLw2ua3WrB">
            snabba utveckling och som delvis kunnat minska vår negativa turist-
            balans. Såvitt vi kan bedöma är det i dagsläget endast ett charterbolag
            i vilket det finns svenskt intresse, och det är Scanair. Den svenska
            andelen däri är tre sjundedelar. Målsättningen för företaget var
            1964 att det skulle ta hand om 50 procent av den totala marknaden.
            I dag har företaget 25 procent av den svenska marknaden. Däremot
            är dess marknadsandel i Danmark och Norge ganska blygsam, och
            den sammantagna marknadsan- delen för de tre länderna torde uppgå
            till högst något över 15 procent. Ett intressant inslag i hela
            denna bransch är ju också att merparten av de större resebyråer
            som finns i vårt land är resebyråer som är uppbyggda av utländska
            charterflygbolag. Nedläggningen av de svenska charterbolagen har
            gjort många välut- bildade piloter, mekaniker och specialister
            arbetslösa. Det är yrkesfolk som fått en gedigen utbildning som
            de inte kunnat använda i Sverige. En del piloter lyckades under
            1960-talet få anställning i andra länders flygbolag men får nu
            uppleva att de avskedas, inte på grund av bristande kompetens
            utan därför att de är av fel nationalitet. I dag kan man beklagligtvis
            bara konstarera att de utländska flygbolag som transporterar nära
            en miljon svenskar varje år generellt tar avstånd från svensk
            arbetskraft. Endast i några utvecklingsländer finns i dag arbetsmöjligheter
            för svensk flygpersonal. Från försvarssynpunkt bör det vara angeläget
            att inom landet och i likvärdig tjänst behålla välutbildade piloter
            och mekaniker. Från trans- portsynpunkt måste också en civil luftflotta
            vara en tillgång. Riksdagens senaste försvarsbeslut innebär att
            en del av flygflottiljerna kommer att läggas ner och personalen
            reduceras. För närvarande är det alltså omöjligt att ge flygande
            personal uppgifter som de är utbildade för, då nuvarande flygbolag
            inom det reguljära flyget hittills inte kunnat utnyttja den personal
            som sedan länge varit arbetslös. Det torde vara ett svenskt intresse
            att det i vårt land skapas åtminstone likvärdiga förutsättningar
            som i andra nordiska länder för att i varje fall en del av den
            nuvarande och ökande svenska flygproduktionen — turistflyg och
            charterflyg — övertas av svenska bolag. Därigenom skulle inte
            bara den arbetslösa flygpersonalens möjligheter förbättras, utan
            dessutom skulle sysselsättningsmöjligheter skapas för kanske tusen
            människor eller flera. Uppenbart är också att den negativa turistbalansen
            väsentligt skulle förbättras. För att över huvud taget åter kunna
            skapa förutsättningar för ett svenskt charterflyg anser vi att
            en rad samordnade åtgärder måste vidtas och där bl. a. nedanstående
            punkter särskilt måste beaktas: 1. Piloter, enskilda och grupper,
            har gång efter annan påpekat att olika tolkningar av operativa
            bestämmelser sker i de tre nordiska länderna, där Sverige genomgående
            tillämpar en striktare och enligt piloter och tekniker riktig
            tolkning av på skandinavisk bas överenskomna regler inom ramen
            för av Chicagokonventionen av år 1944 tillhörande olika ICAO-Annex.
            Från svenskt ansvarigt håll hävdas att skiljaktigheter
          </p>
          <pb facs="riksdagen-motions-pdf/data/1974/mot_1974__316/mot_1974__316-003.pdf"/>
          <fw xml:id="i-ChcQq7LtWCVK4zXRtC5Xv1">
            Mot. 1974:316 14
          </fw>
          <p xml:id="i-7uM41NWwej2mDDsncUwoyd">
            inte skulle existera eller att det hela bara rör sig om detaljer.
            Dessa ”detaljer” har uppenbart medverkat till att svenskt charterflyg
            f. n. inte existerar. Utländska flygbolag som sökt grunda dotterbolag
            i Sverige har alltför snabbt funnit de svenska bestämmelserna
            restriktiva. Dotter- bolagen har inte ekonomiskt kunnat konkurrera
            med egna moderbolag på grund av skiljaktigheter de olika länderna
            emellan. 2. En omprövning bör göras av nu gällande $ 87 i luftfartskungörel-
            sen, där det bl.a. stadgas: ”Är det fråga om sällskapsreseflygning
            meddelas tillstånd av luftfartsverket endast om luftfarten skall
            utövas inom riket och ort som är belägen i Europa, i utomeuropeisk
            stat med kust mot Medelhavet, på Kanarieöarna eller på Madeira.”
            Vi förutsätter att den skandinaviska interdepartementala arbetsgruppen,
            vilken enligt uppgift skall ha fullgjort sitt uppdrag i början
            av detta år, i sin utredning beaktat hur denna paragraf snedvridit
            konkurrensen i förhållande till utländska bolag. Svenskt charterflyg
            måste i likhet med övriga nordiska länders få ökad rörelsemöjlighet
            på det internationella fältet. 3. Luftens fem friheter antogs
            genom en deklaration vid Chicago- konventionens tillkomst. Dessvärre
            har den optimism och de förhopp- ningar man knöt till denna deklaration
            helt kommit på skam. Redan från början var restriktiviteten stor,
            särskilt med avseende på just femte friheten, den som innebär
            att ett lands bolag kan flyga passagerare och gods mellan två
            främmande länder. Danmark och Norge flyger således utpräglad femte
            frihetstrafik mellan Sverige och länder som Spanien, Italien och
            Grekland. Företag i dessa länder bygger huvudparten av sin trafikpå
            femte frihetstrafik från Sverige. 4. Från skandinaviskt håll har
            man i olika sammanhang hävdat att Skandinavien är ett luftfartspolitiskt
            område. Internationellt godtas inte detta, då man såväl inom ICAO
            som IATA hävdar principen om varje lands suveränitet med avseende
            på luftfartspolitiska principer. Drivs denna princip till sin
            spets, vilket tid efter annan och alltmera artikulerat skett och
            sker av vissa länder, inskränks femte friheten. 5. Riktlinjer
            för granskning av de ekonomiska förutsättningarna i likhet med
            dem som existerar i operativt och tekniskt avseende finns icke
            upprättade. Det bör finnas vissa minimikrav i ekonomiskt avseende
            på ett företag som söker tillstånd, så att det inte bara kan starta
            utan även fullfölja och vidareutveckla det. Ekonomiska och arbetsmarknadsmässiga
            skäl talar för att olika former av svensk företagsamhet inom luftfarten
            får bättre existensmöjligheter. En statlig utredning, som arbetar
            skyndsamt, bör få i uppdrag att granska nuvarande från svensk
            synpunkt ogynnsamma förhållanden och fram- lägga förslag till
            åtgärder som stimulerar etablering av svenska företag inom charterbranschen.
          </p>
          <pb facs="riksdagen-motions-pdf/data/1974/mot_1974__316/mot_1974__316-004.pdf"/>
          <fw xml:id="i-FgJgpn66WqaWjwnoMRNdL1">
            Mot. 1974:316 15
          </fw>
          <p xml:id="i-QFUqfh5C4iG4DGCT8qhZA6">
            Med hänvisning till det anförda hemställer vi att riksdagen hos
            Kungl. Maj:t begär tillsättande av en utredning som skyndsamt
            inkommer med förslag till åtgärder för stimulans av svensk företagsetablering
            inom charterflyg- branschen i Sverige.
          </p>
          <p xml:id="i-FkCrTeRYFkk8XkGGSrb2TR" type="date">
            Stockholm den 23 januari 1974
          </p>
          <div type="signatureBlock" id="i-MP9rRkdUnJFJvKhcWFd5aQ">
            <p who="unknown" type="signature">
              HANS PETERSSON (fp)
            </p>
            <p who="unknown" type="signature">
              i Röstånga
            </p>
            <p who="i-33j82x79hSx7judsWb3pjW" type="signature">
              ALFRED HÅKANSSON (c)
            </p>
            <p who="i-8hxDNLW9NgYYqBHg8RCZcj" type="signature">
              ROLF CLARKSON (m)
            </p>
            <p who="unknown" type="signature">
              i Rönneberga)
            </p>
          </div>
        </div>
      </div>
    </body>
  </text>
</TEI>
