<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-04098">
  <teiHeader>
    <fileDesc>
      <titleStmt>
        <title>med anledning av prop. 2017/18:179 En sammanhållen politik för Sveriges landsbygder - för ett Sverige som håller ihop</title>
        <author corresp="i-7GFif5DyTUbb8eBXsbicsF">av Magnus Oscarsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4098 av Magnus Oscarsson m.fl. (KD)</title>
          <idno type="rdwebb">H5024098</idno>
          <rs type="number">4098</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5024098/text</ref>
          <ref type="dokument_url_html">http://data.riksdagen.se/dokument/H5024098</ref>
          <ref type="dokumentstatus_url_xml">http://data.riksdagen.se/dokumentstatus/H5024098</ref>
          <ref type="docx">http://data.riksdagen.se/fil/BEBF86F4-D44A-4C50-A083-6C2D1E761BE9</ref>
          <ref type="pdf">http://data.riksdagen.se/fil/84991AE6-E482-4897-BE31-791B3A9FC72C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AY7uCUCTakceLRLbbY6A63" type="basedOn"/>
        <correspContext corresp="i-AY7uCUCTakceLRLbbY6A63">
          <ref>Proposition 2017/18:179</ref>
        </correspContext>
        <correspAction xml:id="i-4opTyMnneS9qxkzLygDULj" type="signed"/>
        <correspContext corresp="i-4opTyMnneS9qxkzLygDULj">
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-DJ8dGLyQXx8GQeiGkcBRiK"/>
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-YSKeLiTp6e1eVBrTwK4cRX"/>
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-7Voq3GWmnvnn5qkgQys4Yr" type="submitted">
          <date when="2018-04-11"/>
          <time when="14:06:23"/>
        </correspAction>
        <correspAction xml:id="i-XiecCvDHrdEYbZHnCcMF9X" type="dismissed">
          <date when="2018-04-12"/>
        </correspAction>
        <correspAction xml:id="i-VAzuBbn7AiFEqYvSfNKjXA" type="reviewed">
          <date when="2018-04-12"/>
          <time when="16:23:58"/>
        </correspAction>
        <correspAction xml:id="i-Lv8Q1sdemeuV2VgK3RoFCj" type="referred">
          <date when="2018-04-13"/>
        </correspAction>
        <correspAction xml:id="i-FZJxjs7KhmJ58xn8um15fs" type="assigned">
          <date when="2018-10-11"/>
          <time when="10:52:22"/>
        </correspAction>
        <correspContext corresp="i-FZJxjs7KhmJ58xn8um15fs">
          <ref type="assignedTo">Näringsutskottet</ref>
        </correspContext>
        <correspAction xml:id="i-HqTWZdFL1G47ZqLw4dGUbR" type="behandlas_i"/>
        <correspContext corresp="i-HqTWZdFL1G47ZqLw4dGUbR">
          <ref type="uppgift">2017/18:NU19</ref>
          <ref type="ref_dok_id">H501NU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU19</ref>
          <ref type="ref_dok_titel">En sammanhållen politik för Sveriges landsbygder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Fh6ysnsSCGBQt9F6127ago" type="motHeader">
        <div xml:id="i-PXa57rfpGcXpAsqhVCkfDz" type="motTitle">
          Motion till riksdagen 2017/18:4098 av Magnus Oscarsson m.fl.
          (KD) med anledning av prop. 2017/18:179 En sammanhållen politik
          för Sveriges landsbygder – för ett Sverige som håller ihop
        </div>
      </div>
      <div xml:id="i-VXowyb6wENL9JJaSvS9prA" type="motBody">
        <div xml:id="i-PyeWL1w2qrwJCtYJboFz94" type="motProposal" subtype="förslag">
          <head xml:id="i-8xQbnEbkjRbRjbEqoBQoB1">
            Förslag till riksdagsbeslut
          </head>
          <list xml:id="i-VfjNUkFzFDeteLYBWtEeHB" style="ol">
            <item xml:id="i-CSWYPmLYtt7wf9vcAyvhKp">
              Riksdagen ställer sig bakom det som anförs i motionen om att
              regeringen snarast bör återkomma med konkreta förslag för att
              stärka landsbygden och tillkännager detta för regeringen.
            </item>
            <item xml:id="i-5iPSugRTLiSsszp1Bzwef4">
              Riksdagen ställer sig bakom det som anförs i motionen om att
              öka den svenska jordbruksproduktionen och säkra livsmedelsförsörjningen
              och tillkännager detta för regeringen.
            </item>
            <item xml:id="i-A37gU2MYV7QNX5CxNkCBkE">
              Riksdagen ställer sig bakom det som anförs i motionen om att
              polisen snarast måste ges nödvändiga resurser för att effektivt
              bekämpa brott även på landsbygden och tillkännager detta för regeringen.
            </item>
            <item xml:id="i-2XWXdiKuNAHxrmHG59jCbe">
              Riksdagen ställer sig bakom det som anförs i motionen om att
              funktionella bredbandsförbindelser ska vara tillgängliga i hela
              landet och tillkännager detta för regeringen.
            </item>
            <item xml:id="i-HW3PQhbvtqn12fgQnQRCPy">
              Riksdagen ställer sig bakom det som anförs i motionen om det
              statliga stödet till enskilda vägar och tillkännager detta för
              regeringen.
            </item>
          </list>
        </div>
        <div xml:id="i-2q8AXEAAgDJfxrmNHWShju" type="motContent">
          <head xml:id="i-JALzFMHwschZaUQRNGzt8n" type="h1">
            Motivering
          </head>
          <p xml:id="i-RYBYDdpUEo3qZ4nxrP7JqF">
            Generellt kan sägas att propositionen är för allmänt hållen och
            saknar substans. De föreslagna målen för landsbygdspolitiken är
            allmänt hållna och svåra att utvärdera. Det är anmärkningsvärt
            att varken jordbruk eller livsmedelsproduktion nämns vid namn
            i något av de tre föreslagna delmålen. Perspektivet i propositionen
            är överlag patroniserande med utgångspunkten ”Vad kan vi göra
            för landsbygden?” snarare än ”Se vad landsbygden gör för oss!”.
          </p>
          <p xml:id="i-Uq25h8oBM7Emox3g7pFwQe">
            Det finns en hel del positiva förslag i propositionen, exempelvis
            exportfrämjande insatser och inrättandet av ett nationellt kunskapscenter
            för landsbygden. Men propositionen saknar många konkreta förslag
            som landsbygden är i akut behov av.
          </p>
          <p xml:id="i-FRWLFYbTFc3W9GqNmGRmxU">
            Kristdemokraterna anser att Landsbygdskommitténs 75 punkter,
            som presenteras i betänkandet SOU 2017:1, är en bra utgångspunkt
            för konkret landsbygdspolitik. Därutöver vill vi i sammanhanget
            lyfta några särskilt viktiga landsbygdsfrågor, nämligen livsmedelsförsörjningen,
            polisnärvaron, bredbandstillgången och statens engagemang i vägnätet.
          </p>
          <head xml:id="i-FiE4BCqj79tZ23UbYV6HDQ" type="h2">
            Landsbygdens betydelse för livsmedelsförsörjningen
          </head>
          <p xml:id="i-UMDfR8Stv2Trr4gWe9wCpM">
            Jordbruket är grunden för en nations överlevnad. Även om det
            i dag endast är en liten del av befolkningen som arbetar inom
            jordbruket är vi alla helt beroende av dess produkter för att
            kunna överleva. Detta perspektiv är en nödvändig utgångspunkt
            i alla diskussioner om landsbygdspolitiken.
          </p>
          <p xml:id="i-E24d2Wfond4yAyXJqTJp3Y">
            Den svenska självförsörjningsgraden av livsmedel har minskat
            kraftigt de senaste decennierna och anges i dag till under 50
            procent. Om hänsyn tas till att maten ska kunna produceras även
            när importen av sådant som drivmedel, gödningsmedel, foder och
            andra insatsvaror skärs av, bedömer expertis på Livsmedelsverket
            att Sveriges försörjningsgrad ”är lika med noll”. I Sverige saknar
            vi med andra ord möjligheter att försörja vår befolkning med livsmedel
            för den händelse att handeln med omvärlden skulle skäras av.
          </p>
          <p xml:id="i-B3siA1VmN8bNf1NRKjLT31">
            I krig eller kris kan vi räkna med att importen väsentligt försvåras.
            Även i fredstid kan vårt lands integritet hotas av att någon kan
            kontrollera tillförselvägarna till Sverige. Detta kan begränsa
            våra möjligheter att föra en självständig politik. Gränsöverskridande
            utbrott av smittsamma sjukdomar kan också begränsa rörligheten
            för människor och varor. Uteblivna oljeleveranser kan slå undan
            möjligheten att producera drivmedel. I Finland är försörjningsgraden
            runt 85 procent, detta för att de vet hur viktigt det är att i
            kristider ha livsmedel till landets invånare. Något som vi i Sverige
            tycks ha glömt bort.
          </p>
          <head xml:id="i-RkJBXZeDh4T7mV7KopMBFp" type="h2">
            Polisen ska ingripa även på landsbygden
          </head>
          <p xml:id="i-SrEJVwovzY6GCis6HqHDyX">
            Polisresurserna i glesbygden dräneras och fokuseras alltmer till
            storstadsområdena. Otryggheten på landsbygden ökar. Stölder av
            maskiner, diesel och maskindelar grasserar. Djurägare och jägare
            hotas och trakasseras. Som näringsidkare i glesbygden är det ofta
            långt till närmaste polis. Även om ägaren skulle lyckas ta en
            brottsling på bar gärning så vore det förenat med fara att ingripa.
            Som brottsling är risken för att åka fast mycket liten om man
            ger sig på att stjäla från jordbrukare, skogsägare eller renskötare.
            Den polisiära närvaron i den svenska gles- och landsbygden är
            mycket låg, i synnerhet i norra Sverige.
          </p>
          <p xml:id="i-BHxzApVPJQubYv6GwAt2BY">
            Kristdemokraterna föreslår en kraftig ökning av polisnärvaron
            i landet. Det utökade antalet poliser bör också komma landsbygden
            till del. Alla har rätt till rättsväsendets skydd, oavsett var
            i landet man bor.
          </p>
          <head xml:id="i-69rfBwz6smRbXRuVvDPD2x" type="h2">
            Fungerande digital kommunikation i hela landet
          </head>
          <p xml:id="i-F6xMVrkBqVkpSCGqU6uyQr">
            I propositionen anges det att ”[a]lla hushåll och företag bör
            ha goda möjligheter att använda sig av elektroniska samhällstjänster
            och service via bredband”. Emellertid duger det inte med att enbart
            ha tillgång till ”service”. Företagen måste ha möjlighet att arbeta
            via nätet, vilket bl.a. innebär möjligheter till streamingtjänster
            och möjligheten att snabbt överföra stora datafiler. En förutsättning
            för att kunna driva företag på ett effektivt sätt – och i ökande
            utsträckning för den dagliga livsföringen i övrigt – är pålitlig
            och snabb internetuppkoppling. Fortfarande saknar stora delar
            av landet tillgång till bredband, och utbyggnadstakten skiljer
            sig stort mellan olika delar av landet. För att i ett kortare
            perspektiv kraftigt öka tillgången till bredband med hög överföringskapacitet
            behöver frekvensutrymmet för mobila lösningar utökas. Det s.k.
            700 MHz-bandet bör så snart som möjligt auktioneras ut för att
            användas för elektroniska kommunikationer med fullgod bredbandstäckning
            också i glest befolkade områden.
          </p>
          <p xml:id="i-XR7CHiMT2TRetzP2iFM7k4">
            Kristdemokraterna vill att Sverige ska bli bäst i världen på
            att använda digitaliseringens möjligheter, vilket förutsätter
            att det finns tillgång till ett robust bredband i hela landet
            som har hög överföringskapacitet. Det är angeläget att samtliga
            invånare får jämlika villkor för att bo och verka i olika delar
            i landet. Där det inte finns ekonomiskt intresse och lönsamhet
            för de privata aktörerna på marknaden att bygga ut bredband, bör
            staten påskynda utbyggnaden av bredband och mobil uppkoppling.
          </p>
          <p xml:id="i-LCUV6HKyJVFCVTgQBQq7Tf">
            Vi vill också se en fortsatt satsning på bredbandskoordinatorer.
            Koordinatorerna ska fungera som en kontaktpunkt för bredbandsfrågor
            i länen för både offentliga och privata aktörer. Detta är en viktig
            satsning för att förbättra möjligheterna till bredband i hela
            Sverige.
          </p>
          <p xml:id="i-GfQATJprrMgerajvc3mWX1">
            Telia har påbörjat en avveckling av det fasta telefonnätet i
            syfte att ersätta detta med fiber eller mobil teknik. Det innebär
            att Telia i vissa områden exempelvis ersätter vanlig fast telefoni
            med lösningar via mobilnätet, och bredband via telejacket (ADSL)
            med fiber eller mobilt bredband. Detta har medfört att många abonnenter,
            som tidigare haft fungerande bredbandstäckning, förlorat denna.
            När det fasta bredbandet försvinner uppstår stora merkostnader
            för abonnenten, som tvingas gå över till en mobil bredbandslösning
            (om sådan är möjlig). Kostnaden kan öka från 4 000 till 20 000
            kronor per år och abonnent. Från många håll rapporteras om problem
            med anslutningen efter det att kopparnätet ersatts med mobilt
            bredband. Många mobilmaster blir överbelastade. Från ansvarigt
            statsråd görs ingenting. Tyvärr accepterar inte den socialdemokratiska
            regeringen principen att användarna inte ska berövas fungerande
            lösningar innan någon ny fungerande lösning finns på plats.
          </p>
          <p xml:id="i-PyEjSDH3xdwyQYyTfBHpBD">
            Huvudalternativet till det nedmonterade kopparnätet på landsbygden
            har ansetts vara utbyggt mobilt bredband i glesbygd. Enligt PTS
            själv är 700-bandet särskilt gynnsamt för mobila bredbandstjänster
            i glesbygd. År 2014 beslöt regeringen att öppna upp 700-bandet
            för mobilt bredband från år 2017. Emellertid beslutade regeringen
            under hösten 2016 att skjuta upp tillgängliggörandet av 700-bandet
            med två år. Häpnadsväckande nog låter regeringen nedmonteringen
            av kopparnätet fortsätta som planerat trots det nya beslutet om
            700-bandet. Allt fler människor upplever nu frustrationen av att
            berövas fungerande bredbandsanslutning. Runt om i Sverige talas
            det om en skandal, det stora bredbandssveket. Kristdemokraterna
            anser att det borde kunna ses som självklart att inte klippa det
            fasta kopparnätet innan ett fungerande alternativ finns på plats
            i det enskilda fallet. Det kan lätt ses som ett uttryck för storstadens
            arrogans när det gamla nätet tas bort innan ett nytt fast fibernät
            finns på plats.
          </p>
          <p xml:id="i-A84jTDgisXhU8zWui3QAxm">
            Landsbygdskommittén, som presenterade sitt betänkande i januari
            2017, föreslår att regeringen säkerställer tillgången till bredband
            för de hushåll och företag som står utan uppkoppling i samband
            med avvecklingen av kopparnäten. Kommittén skriver att problemen
            riskerar att fortgå fram till 2020. För att inte kommuninvånare
            i landsbygderna ska stå utan en fungerande uppkoppling föreslår
            kommittén därför att regeringen omgående tar initiativ till att
            säkerställa tillgången till bredband för de hushåll och företag
            som står utan ersättning i samband med Telias förändringar av
            kopparnäten. Som möjliga åtgärder föreslår kommittén att den så
            kallade SOT-nivån omgående höjs, alternativt att man driver på
            marknadens aktörer för ett snabbare teknikskifte i landsbygderna.
            Kommittén nämner också att staten i egenskap av ägare kan ställa
            konkreta krav på teknikkompensation från Telia.
          </p>
          <head xml:id="i-TJ2hxWzTUjV4BWmTEDRHo9" type="h2">
            Statliga satsningar på vägnätet på landsbygden
          </head>
          <p xml:id="i-BContGvJFJcgxnJmaG3LU4">
            Kristdemokraterna anser att de enskilda vägarna har en mycket
            stor betydelse för Sverige. På landsbygden är det av den allra
            största betydelse att underhållet av de enskilda vägarna fungerar.
            Det måste finnas regelverk som skapar möjlighet för tillräckliga
            resurser för investeringar och underhåll i enskilda vägar. Staten
            bör utöka sin medfinansiering av de enskilda vägarna.
          </p>
          <p xml:id="i-Vqtcjy74DY1gVkqBHvfHp1">
            Väghållningen av de enskilda vägarna fungerar oftast bra och
            är ett viktigt komplement till de statliga vägarna. Samtidigt
            är det viktigt att staten sköter om sina egna vägar i hela landet.
            Kristdemokraterna motsätter sig försök att vältra över statliga
            vägar till enskilt huvudmannaskap, vilket skulle skada glesbygdens
            förutsättningar.
          </p>
        </div>
        <div xml:id="i-Dd1E9WyzYNUAzFkAY9n3aF" type="signatureBlock">
          <list xml:id="i-YEAUy4tuRwCWD8QdH6PFXp">
            <item xml:id="i-U5H1sWPXnAaXnPP5Lh5hzq" type="signature">
              Magnus Oscarsson (KD)
            </item>
            <item xml:id="i-2GBCsJdMR435PBnFtxrLF7" type="signature">
              Annika Eclund (KD)
            </item>
            <item xml:id="i-Eg66V5G63bZZVzczania1J" type="signature">
              Emma Henriksson (KD)
            </item>
            <item xml:id="i-3Vh8BEXPEtGPeD2J9m9Jjw" type="signature">
              Aron Modig (KD)
            </item>
            <item xml:id="i-6RXB4WqBWPiqCN3SugJ9iE" type="signature">
              Lars-Axel Nordell (KD)
            </item>
            <item xml:id="i-TmDECzqxs3dLkUq3mbBtfJ" type="signature">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
