<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00597">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__597/mot_1948__ak__597-001.pdf"/>
      <fw xml:id="i-H4tWArx2ph3EccGhQXxGLj">
        36 Motioner i Andra kammaren, nr 597.
      </fw>
      <div xml:id="i-Gm3mdYDJZWqS6BYgYeTqoJ" type="motHeader">
        <div xml:id="i-LncDaBie3YyJo4oQeDJoJX" type="motTitle"/>
        <div xml:id="i-HCHzAomPbA6pBd7KS4KQBv" type="motSubmissionInfo"/>
      </div>
      <div xml:id="i-2XLbyhnSiRoRP1LiGJmzjS" type="motBody">
        <div xml:id="i-JPcaQMkyhGUh3h3UYaPBKT">
          <p xml:id="i-HmaZjaafCPp8bhJdgxfNi4">
            Nr 597.
          </p>
          <p xml:id="i-TxZEY24XEF5n8FfAJKZPzC">
            Av herr Fagerholm, i anledning av Kungl. Maj:ts proposition,
            nr 268, med förslag till lag om dyrtidstillägg för år 1948 å folkpensioner
            m. m.
          </p>
          <p xml:id="i-A1sMpwv1PQL3nM4ZdJueDR">
            Vid genomförandet av 1946 års folkpensionsreform rådde inom riksdagen
            enighet om att den allmänna ålderspensionen skulle utgå oberoende
            av inkomst och förmögenhet. Bakom detta ståndpunktstagande torde
            ha legat såväl rent principiella som praktiska överväganden. Ur
            principiella synpunkter framstod det såsom angeläget, att den
            stora pensionsreformen, vilken är den viktigaste och mest genomgripande
            sociala reform som genomförts i vårt land, skulle bli så att säga
            hela folkets egendom med rätt för alla att åtnjuta frukterna därav.
            Härigenom skulle ett steg vara taget i strävandena att ur socialpolitisk
            synpunkt slopa den kategoriklyvning som dittills tillämpats och
            som innebar, att de personer, som själva sörja för sin ålderdom
            genom sparande eller för- säkringar eller eget arbete, skulle
            sättas i sämre läge än de personer, som icke träffat dylika föranstaltningar.
            »Understödstagarmentaliteten&gt; skulle på dy- likt sätt kunna
            övervinnas i vad den avser folkpensionen. Även rent praktiska
            synpunkter talade för slopandet av inkomst- och behovs- prövningen.
            Ur landets synpunkt framstod det såsom ytterligt angeläget, att
            det enskilda sparandet och de enskilda strävandena att själv bidraga
            till ålder- domsförsörjningen befrämjades. Dessa strävanden ingå
            som en grundpelare i landets ekonomiska utveckling och utgöra
            en förutsättning för att levnadsstan- darden och välståndet i
            de bredare lagren skola kunna höjas. Vidare må näm- nas, att själva
            undvikandet av behovsprövningen är ägnat att i hög grad under-
            lätta den administrativa apparaten. I proposition nr 268 vid årets
            riksdag har Kungl. Maj:t föreslagit utgivande av dyrtidstillägg
            å folkpensionerna på grund av den höjning av levnadskost- nadsindex,
            som kunnat konstateras. Emellertid innebär förslaget att dessa
            dyrtidstillägg skola göras inkomstprövade, varvid redan mycket
            måttliga in- komster diskvalificera folkpensionären från rätten
            till dyrtidstillägg. Proposi- tionen innebär sålunda att Kungl.
            Maj:t, sedan folkpensionsreformen endast varit i kraft ett knappt
            halvår, är beredd att slopa den bärande principen för folkpensioneringen,
            nämligen att ålderspensionen är en alla medborgare till- kommande
            rättighet. Visserligen kommer denna ändrade inställning endast
            att avse det förhållandevis ringa dyrtidstillägg, som föreslås,
            men detta gör de principiella sidorna av förslaget icke desto
            mindre betänkliga. Såsom skäl för förslaget åberopar Kungl. Maj:t
            »det rådande ekonomiska läget», varmed
          </p>
          <pb facs="riksdagen-motions-pdf/data/1948/mot_1948__ak__597/mot_1948__ak__597-002.pdf"/>
          <fw xml:id="i-KWgaf5n4gELayfZRrb2dKn">
            Motioner i Andra kammaren, nr 597. 37
          </fw>
          <p xml:id="i-PynPVqEr8JHF6BnQRtPJgL">
            torde avses dels det statsfinansiella läget och dels de samhällsekonomiska
            för- hållandena. Det åberopade skälet torde icke vara hållbart.
            Ur statsfinansiell synpunkt skulle ett slopande av behovsprövningen
            ur nettokostnadssynpunkt endast få förhållandevis ringa ekonomiska
            konsekvenser. Ur samhällsekonomisk synpunkt torde införandet av
            behovsprövningen innebära så stora vådor, att den minskning i
            köpkraftsöverskottet, som åstadkommes genom behovsprövnin- gen,
            väger mycket lätt i jämförelse med de negativa återverkningar
            på sparan- det, som en principiell återgång till behovsprövningsprincipen
            innebär. Man måste nämligen ha klart för sig, att med den ytterligt
            snäva inkomstprövning, som föreslås i propositionen, kommer åtgärden
            att rikta sig mot just de befolk- ningsgrupper, som främst sörja
            för det enskilda sparandet. Den säkerhet dessa grupper genom 1946
            års pensionsbeslut känt, att deras egna ansträngningar och deras
            eget sparande icke skola ligga dem till last när det gäller deras
            rätt till ålderspension, kan genom det förslag som framställts
            i propositionen i viss mån äventyras. Även om, såsom tidigare
            nämnts, dyrtidstillägget för närva- rande endast avser förhållandevis
            ringa belopp, är det själva den principiella omsvängningen och
            osäkerheten om vilken ståndpunkt som i framtiden kommer att intagas
            i föreliggande frågeställningar, som främst äro ägnade att åstad-
            komma osäkerheten. Även om ett genomförande av behovsprövning
            när det gäller rätten till dyrtidstillägg mot förmodan endast
            skulle i mycket ringa om- fattning påverka sparviljan, betyder
            emellertid redan detta, att den samhälls- ekonomiska vinsten med
            att införa behovsprövning kan komma att utbytas i en samhällsekonomisk
            förlust. Ett bärande skäl, som talade för slopandet av inkomstprövningen
            vid 1946 års folkpensionsbeslut, var, att härigenom samordning
            bleve möjlig mellan tjän- stepensioneringen och folkpensionerna.
            Skulle nämligen i detta fall folkpensio- nen ha gjorts behovsprövad,
            hade det inneburit ett försvårande av företagens och de anställdas
            strävanden att åstadkomma en tillfredsställande tjänstepensio-
            nering. Genom den princip, som föreslås i propositionen, aktualiseras
            ånyo dessa svårigheter. Tjänstepensionering kan sägas innebära
            en form av bundet spa- rande genom gemensamma tillskott av den
            anställde och företaget. Få dessa nu den känslan, att det i framtiden
            kan riskeras, att den indirekta effekten av detta tjänstepensionssparande
            blir, att de tjänstepensionsberättigade gå förlus- tiga helt eller
            delvis rätten till folkpension, kan man riskera att intresset
            för tjänstepensioneringen, särskilt för de lägre inkomsttagarna,
            slappnar. Med tanke på att tjänstepensionssparandet har en mycket
            stor omfattning och sam- hällsekonomisk betydelse, ligger det
            i sakens natur vilka samhällsekonomiska risker ett dylikt förhållande
            skulle kunna medföra. Mot det i propositionen framlagda förslaget
            må även rena rättvisesynpunkter åberopas. Det är nämligen att
            märka, att den föreslagna inkomstprövningen är så rigorös, att
            den kommer att drabba praktiskt taget samtliga innehavare av tjänstepensioner,
            jordbrukare och småföretagare o. s. v. Pensionärerna inom
          </p>
          <pb facs="riksdagen-motions-pdf/data/1948/mot_1948__ak__597/mot_1948__ak__597-003.pdf"/>
          <fw xml:id="i-GqqaZGC6dDJuZuVCh34MSy">
            38 Motioner i Andra kammaren, nr 597.
          </fw>
          <p xml:id="i-5KRiGYh4iwFrGAr4CmgvCP">
            dessa grupper ha i allmänhet, bl. a. med hänsyn till dyrtiden,
            ett beträngt ekonomiskt läge. Man har svårt att finna anledning
            till varför just dessa per- soner skola nödgas sänka sin levnadsstandard
            av »samhällsekonomiska hän- syn», då motsvarande krav icke har
            ställts på de andra, ur ekonomisk syn- punkt bärkraftigare befolkningsgrupperna,
            som befinna sig i produktiv ålder. Den inkomststegring, som dyrtidstillägget
            på folkpensionerna innebär för folk- pensionärerna, måste förefalla
            ringa i jämförelse med de inkomststegringar, som uppnås exempelvis
            på den allmänna arbetsmarknaden. Slutligen må såsom ett skäl mot
            inkomstprövningen av dyrtidstilläggen åbe- ropas den omfattande
            administrativa apparat, som genomförandet av denna prövning nödvändiggör.
            Med stöd av det ovan anförda hemställes,
          </p>
          <p xml:id="i-DcLXDx1BGcLyNvPn3JgeKy">
            att riksdagen måtte besluta sådan ändring i Kungl. Maj:ts proposition
            nr 268, att bestämmelserna om inkomstprövning för rätt till dyrtidstillägg
            därigenom slopas.
          </p>
          <p xml:id="i-UwTxkmLYDVxW8xQ4JX3uvK">
            Stockholm den 8 juni 1948. P. Hj. Fagerholm.
          </p>
        </div>
      </div>
    </body>
  </text>
</TEI>
