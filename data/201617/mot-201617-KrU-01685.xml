<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KrU-01685">
  <teiHeader>
    <fileDesc>
      <titleStmt>
        <title>Digitalisering av svensk dagspress</title>
        <author corresp="i-3pb3B2MkmEoxSvMpXK9cHQ">av Marie Granlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1685 av Marie Granlund (S)</title>
          <idno type="rdwebb">H4021685</idno>
          <rs type="number">1685</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H4021685/text</ref>
          <ref type="dokument_url_html">http://data.riksdagen.se/dokument/H4021685</ref>
          <ref type="dokumentstatus_url_xml">http://data.riksdagen.se/dokumentstatus/H4021685</ref>
          <ref type="docx">http://data.riksdagen.se/fil/22901B1F-88F9-4D6A-B221-CC952C663330</ref>
          <ref type="pdf">http://data.riksdagen.se/fil/AD2B7B01-9BB0-401D-A23B-9F74769D8FFB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UcwAF5KPGSnLGfGX7Ta37Z" type="signed"/>
        <correspContext corresp="i-UcwAF5KPGSnLGfGX7Ta37Z">
          <note type="signatory" corresp="i-3pb3B2MkmEoxSvMpXK9cHQ"/>
        </correspContext>
        <correspAction xml:id="i-RX8JsRMpth7Nu3v8bGRydJ" type="submitted">
          <date when="2016-10-04"/>
          <time when="15:57:41"/>
        </correspAction>
        <correspAction xml:id="i-3H6h5beAy3ct3Lmt5bAwNa" type="reviewed">
          <date when="2016-10-04"/>
          <time when="19:29:35"/>
        </correspAction>
        <correspAction xml:id="i-Pgwtc183mLALghwmD3fsMf" type="referred">
          <date when="2016-10-14"/>
        </correspAction>
        <correspAction xml:id="i-CQcdxzmBcSgTbRqoYmjYCi" type="assigned">
          <date when="2017-06-19"/>
          <time when="08:01:35"/>
        </correspAction>
        <correspContext corresp="i-CQcdxzmBcSgTbRqoYmjYCi">
          <ref type="assignedTo">Kulturutskottet</ref>
        </correspContext>
        <correspAction xml:id="i-XEfPEtcQasJnFDsZU2yVTB" type="behandlas_i"/>
        <correspContext corresp="i-XEfPEtcQasJnFDsZU2yVTB">
          <ref type="uppgift">2016/17:KrU7</ref>
          <ref type="ref_dok_id">H401KrU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU7</ref>
          <ref type="ref_dok_titel">Marknäten och public service</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:1685 av Marie Granlund (S) Digitalisering
          av svensk dagspress
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-CBiEQfdu1YZArvtEpNUj1v">
            Förslag till riksdagsbeslut
          </head>
          <list>
            <item xml:id="i-Fsqb91FPYATXuWoCr3SvkV" sortKey="Yrkande 1">
              Riksdagen ställer sig bakom det som anförs i motionen om att
              upprätta en plan för digitalisering och tillgängliggörande av
              svensk dagspress och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-PejRQSq4BT8utm9rAeusua" type="h1">
            Motivering
          </head>
          <p xml:id="i-ExcHwSAHHV7L3Ly6YzeFCs">
            Publicistik och medier befinner sig i vad som förmodligen är
            den mest genomgripande omvandlingen sedan tryckpressen uppfanns.
            Tryckta medier och alldeles särskilt papperstidningen är utmanad
            och dess framtid osäker. Samtidigt utgör dagspressen ett demokratiskt
            fundament och utgivningen så här långt en enormt värdefull dokumentation
            av vår moderna historia.
          </p>
          <p xml:id="i-XuEbREEH5yX5HKTHdhij93">
            Dagstidningarna är oupplösligt förknippade med demokratins genombrott
            och den moderna samhällsutvecklingen. I dagspressen speglas, diskuteras
            och formas vår historia. Tidningarnas värde som historiskt källmaterial
            kan knappast överskattas. Självklart måste det bevaras och bättre
            tillgängliggöras för oss själva och eftervärlden.
          </p>
          <p xml:id="i-DGcdnC3WyPpbFpt3G2SCPR">
            Svensk dagspress levererar som en konsekvens av pliktleveranslagen
            sedan många år så kallade pliktexemplar till Kungliga biblioteket,
            KB, som i sin tur enligt sin instruktion och lagen om pliktexemplar
            har i uppdrag att bevara dessa tidningar för framtiden och tillgängliggöra
            dem för forskning och intresserad allmänhet.
          </p>
          <p xml:id="i-TuynpQBjYUQu8bxRwciow6">
            Alla har vi haft en dagstidning liggande i solljuset i fönstret
            och alla har vi observerat hur snabbt pappret har förändrat färg
            och blivit gulare. Denna förändring beror på kemiska förändringar
            i pappret som resulterar i att pappret åldras snabbt, blir mycket
            skört och därmed känsligt för mekaniska påfrestningar som till
            exempel läsning.
          </p>
          <p xml:id="i-6wTz7nwgL9B28kmVmk1tey">
            För att bevara informationen i bland annat dagspressen, har man
            inom arkiv-, musei- och biblioteksvärlden länge använt formatkonvertering
            för att tillgängliggöra och bevara stora mängder information.
            Denna formatkonverteringen har vanligtvis gjorts till mikrofilm.
          </p>
          <p xml:id="i-LZS6w9jKwCWGDcocdqshZt">
            Kungliga biblioteket har därför sedan 1979 haft uppdraget att
            mikrofilma svensk dagspress och att distribuera kopior av dokumentationen
            till Lunds, Uppsala, Göteborgs och Umeå universitetsbibliotek.
          </p>
          <p xml:id="i-LjbTAsRpHquZTbaPY1uDio">
            Mikrofilmning är emellertid en gammal teknik och innebär att
            tillgängligheten till det historiska materialet är begränsad till
            de fysiska bibliotek som tillhandahåller denna tjänst, samtidig
            som det har varit extremt tidsödande att hitta eftersökt information
            på mikrofilmen.
          </p>
          <p xml:id="i-TYKdMSpePvpjEz8J9oCGsw">
            KB har också sedan januari 2014 lämnat mikrofilmningen och istället
            börjat digitalisera det pliktinlämnade tidningsmaterialet. Samlingen
            av digitaliserat material har nu passerat tretton miljoner tidningssidor.
          </p>
          <p xml:id="i-VCNacjkqmMNi7kDpdC1vgd">
            Vad gäller den historiska utgivningen, tidningar som utkom innan
            digitalisering av det pliktinlämnade tidningsmaterialet började,
            har bara ett fåtal tidningar digitaliserats. Aftonbladet, Svenska
            Dagbladet, Dagens industri, Dagens Nyheter, Expressen och delar
            av Göteborgs Aftonblad har alltså bevarats digitalt från 1800-talet
            fram till i dag.
          </p>
          <p xml:id="i-QmQigrcq54jckE4zo7rLS8">
            KB har utvecklat ett gränssnitt där de digitaliserade sidorna
            kan läsas. www.tidningar.kb.se. Tjänsten släpptes i juni 2014
            och söktjänsten kompletteras fortlöpande med svenska dagstidningar
            från 2014 och framåt. Gränssnittet medger fritextsökningar liksom
            filtreringar på titlar, kronologi, utgivningsort och politisk
            beteckning. En stor skillnad mot tidigare är att digitaliseringen
            möjliggör OCR-tolkning av bilden vilket innebär att textmassan
            blir maskinläsbar. Detta möjliggör att det går att söka på alla
            tryckta ord i materialet.
          </p>
          <p xml:id="i-KJSP4PFbv5AMx1ZPezsNJR">
            Kungliga biblioteket har i olika sammanhang påtalat behovet av
            digitalisering av hela sin tidningssamling. Det handlar både om
            att bestående bevara, eftersom tidningssamlingarna är stadda i
            gradvis nedbrytning, och om att göra detta unika historiska material
            tillgängligt på ett enklare sätt och för fler användare. KB:s
            budgetramar medger dock i dagsläget endast digitalisering av de
            löpande inkommande pliktleveranserna men inte av de historiska
            samlingarna utöver vad som redan digitaliserats.
          </p>
          <p xml:id="i-3eBVff7ozxnYrNukTLmYdL">
            Till bilden hör också att materialet, för de få tidningar vars
            hela utgivning digitaliserats, är åtkomligt över nätet bara fram
            till och med utgivningen år 1900, medan upphovsrätten begränsar
            tillgången till det nyare materialet som endast kan studeras vid
            särskilda lässtationer på KB. Även detta material är emellertid
            tillgängligt för sökningar med maskade träffar. Artiklarna kan
            sedan markeras för att läsas på plats på KB.
          </p>
          <p xml:id="i-YUddKiGcocxdLCybMJVDNc">
            KB:s samlingar av dagstidningar utgör ett unikt historiskt källmaterial
            eftersom det så komplett speglar sin samtid. Dagstidningar är
            speciella dokument därför att de skildrar samtidens syn på olika
            händelser och är därför oumbärliga informationskällor för forskare
            och allmänhet.
          </p>
          <p xml:id="i-QmDRQssxc5hgtsU3t2YBwt">
            Hittills har KB alltså enbart digitaliserat den totala utgivningen
            av några större tidigare nämnda tidningar, medan övrig dagspress
            fortfarande bara finns tillgänglig som mikrofilm eller endast
            i pappersoriginal. Det kräver ingen längre argumentation att leda
            i bevis att därmed ett oerhört viktigt historiskt material lämnats
            därhän. Till bilden hör att ingen av A-pressens och arbetarrörelsens
            morgontidningar digitaliserats, tidningar som spelat en helt central
            roll för samhällsutvecklingen. ”Kvällstidningen” Aftonbladet blev
            LO-ägd, med socialdemokratisk ledarsida, först 1956.
          </p>
          <p xml:id="i-EDcRK2fBnUxvnxYeHsDgYn">
            Det framstår som en synnerligen angelägen uppgift att upprätta
            en plan för och anslå medel för en digitalisering av hela den
            svenska dagspressens utgivning. Digitaliseringen innebär som sådan
            ett viktigt steg för att tillgängliggöra vår historia för forskare,
            lokalhistoriker, släktforskare, skolelever och andra intresserade.
            Istället för att ”rulla mikrofilm” kan man använda modern teknik
            för att utforska historien och följa samhällsdebatten.
          </p>
          <p xml:id="i-4bbScYK1u3QM2C9HdEmdDP">
            Digitaliseringen är ett grundläggande steg för tillgängliggörande
            av materialet. Tillgängligheten är dock idag begränsad också på
            grund av upphovsrättsliga regler och en utvidgad tillgänglighet
            förutsätter att statsanslag allokeras också för att finansiera
            avtalslicenser som gör det möjligt för exempelvis skolor och studerande
            att direkt ta del av digitaliserat material.
          </p>
          <p xml:id="i-5mFp5tSm7jDDrRGcoSpJNE">
            Kungliga bibliotekets historiska tidningssamlingar är av största
            vikt inte bara för forskarsamhället och i mediepolitiken. De måste
            också bevaras och tillgängliggörs för att de utgör en viktig förutsättning
            för medborgarnas möjligheter att vara delaktiga i den demokratiska
            processen.
          </p>
          <p xml:id="i-GBRmnVGAu9cZ2jkoFNs3iS">
            Det är också allt mer tydligt att det på medieområdet sker en
            koncentration omkring de större städerna och storstäderna, parallellt
            med avfolkningen av landsbygden, vilket också belyser demokratifrågan.
          </p>
          <p xml:id="i-FgFrp4yVV97VZNYY53P5ty">
            Detta speglas även i Kungliga bibliotekets hantering av sina
            tidningssamlingar, vare sig det handlar om frågan om mikrofilm
            eller digitalisering. Det är de stora utgivarna som prioriteras
            före de små. Eftersom bevarande- och digitaliseringsresurserna
            är begränsade finns en risk att vi om ett par decennier inte kan
            ta del av lokal historia därför att utgivningen av tidningen har
            upphört eller att materialet är för känsligt att hantera fysiskt.
          </p>
        </div>
        <div type="motSignatures">
          <list>
            <item xml:id="i-NNhrV9KoKucqCv1mKpHPC8">
              Marie Granlund (S)
            </item>
          </list>
        </div>
      </div>
    </body>
  </text>
</TEI>
