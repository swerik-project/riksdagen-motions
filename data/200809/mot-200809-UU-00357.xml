<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00357">
  <teiHeader>
    <fileDesc>
      <titleStmt>
        <title>Palestina</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Palestina</title>
          <idno type="rdwebb">GW02U357</idno>
          <rs type="number">U357</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U357/text</ref>
          <ref type="dokument_url_html">http://data.riksdagen.se/dokument/GW02U357</ref>
          <ref type="dokumentstatus_url_xml">http://data.riksdagen.se/dokumentstatus/GW02U357</ref>
          <ref type="doc">http://data.riksdagen.se/fil/21120807-B830-46A6-996E-DDF562D09036</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ek4k1YpgJbrHnanmXNoAAW" type="signed"/>
        <correspContext corresp="i-Ek4k1YpgJbrHnanmXNoAAW">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction type="numbering" xml:id="i-3DjJ99gsQXpgW2Xcci1s7A">
          <date when="2008-10-09"/>
        </correspAction>
        <correspAction type="submission" xml:id="i-Y5gLsKMjHrdQcxWhDx3LA3">
          <date when="2008-10-07"/>
        </correspAction>
        <correspAction type="transfer" xml:id="i-VaSKxuY6dGEFEvut9Va9WZ">
          <date when="2008-10-07"/>
        </correspAction>
        <correspAction type="assigned" xml:id="i-Lk4rNjdRW6TKL4Y13nFQv4"/>
        <correspContext corresp="i-Lk4rNjdRW6TKL4Y13nFQv4">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DAdf4fnoat4x2HVLdNnj6J">
            Förslag till riksdagsbeslut
          </head>
          <list style="ol">
            <item xml:id="i-MQpWX1RyReFPE6SwCF8h3b">
              Riksdagen tillkännager för regeringen som sin mening vad som
              anförs i motionen om att Sverige fortsatt bör hävda att en lösning
              på PalestinaIsrael-konflikten måste bygga på relevanta FN-resolutioner.
            </item>
            <item xml:id="i-NTtB64cQ8u46P213v1Fpz5">
              Riksdagen tillkännager för regeringen som sin mening vad som
              anförs i motionen om att Sveriges policy bör vara att samtliga
              FN-resolutioner med relevans för PalestinaIsrael-konflikten bör
              genomföras.
            </item>
            <item xml:id="i-SuobVKV1dSZfJePp5NLR8J">
              Riksdagen tillkännager för regeringen som sin mening vad som
              anförs i motionen om att Sverige inom EU bör väcka frågan om Israel
              kan anses leva upp till människorätts­klausulen i associeringsavtal
              och om så inte är fallet ta initiativ till suspendering av detta
              avtal i enlighet med tidigare rekommendationer från Europaparlamentet.
            </item>
            <item xml:id="i-5qPyk9Ryz9B6idM2X9RPsn">
              Riksdagen tillkännager för regeringen som sin mening vad som
              anförs i motionen om att Sverige inom EU bör verka för att den
              överenskommelse som slutits mellan EU och Israel om att varor
              från olagliga bosättningar ska märkas på ett tydligt sätt.
            </item>
            <item xml:id="i-C8HA2JqGpcnq1bcdHic1S4">
              Riksdagen tillkännager för regeringen som sin mening vad som
              anförs i motionen om att Sverige i internationella sammanhang
              bör ta initiativ till konkreta påtryckningar och stegvisa sanktioner
              mot Israel på grund av murbygget på ockuperat territorium, i enlighet
              med Haagdomstolens beslut, och att Sverige inom EU bör verka för
              att EU ställer sig bakom krav på konkreta åtgärder för att förmå
              Israel att följa Haag­domstolens beslut.
            </item>
            <item xml:id="i-VJ1D6oZoKbx7byh5mbtuTq">
              Riksdagen tillkännager för regeringen som sin mening vad som
              anförs i motionen om att Sverige i internationella forum bör ta
              upp frågan om att tillgodose palestiniernas vädjan om internationella
              fredstrupper till skydd för den palestinska civil­befolkningen
              mot israeliska övergrepp.
            </item>
            <item xml:id="i-Afe4sDcYdtDodkPJXFr3xK">
              Riksdagen tillkännager för regeringen som sin mening vad som
              anförs i motionen om att Sverige bör fördöma allt våld mot oskyldiga
              civila med samma kraft oberoende av om det handlar om israeliska
              dödsskjutningar eller palestinska självmordsbombare.
            </item>
            <item xml:id="i-UK2EkXKLtd2L1PrPZFYRmu">
              Riksdagen tillkännager för regeringen som sin mening vad som
              anförs i motionen om att Sverige ska upphöra med vapenhandel med
              Israel och med all form av militärt samarbete mellan Sverige och
              Israel.
            </item>
            <item xml:id="i-A6cV2h3SRUMrJ3VPEaZgiL">
              Riksdagen tillkännager för regeringen som sin mening vad som
              anförs i motionen om att Sverige bör verka för att EU inför vapenembargo
              mot Israel.
            </item>
          </list>
        </div>
        <div type="motContent">
          <head type="h1" xml:id="i-VhoJHU12BZAgg67HKh5Kg2">
            En politik för fred och rättvisa
          </head>
          <p xml:id="i-4oiPugtRpHoMnByGVyJGCh">
            Under hela 41 år har palestinierna levt under ockupation och
            förtryck. Och under denna tid har vi kunnat följa hur den israeliska
            regeringen både Labour och Likud har fört en långsiktig, medveten
            politik för att göra FN-resolutionen om en tvåstatslösning till
            en politisk omöjlighet.
          </p>
          <p xml:id="i-T68J8zoejrSTZvQePfYKAg">
            Denna medvetna politik har förts även med den s.k. Osloprocessen
            som täckmantel. Under den tiden då Osloprocessen levde och blev
            trodd av omvärlden har vi kunnat se hur den israeliska regeringen
            använt olika medel för att ständigt krympa det ockuperade området
            som enligt internationell rätt borde utgöra den palestinska statens
            territorium. Den israeliska regeringen har använt sig av tre strategier
            för att nå sina mål.
          </p>
          <p xml:id="i-N6HbvqeHZiSnUcsF4vihef">
            Den israeliska regeringen har medvetet satsat miljardtals dollar
            på att bygga ut infrastruktur på Västbanken, i Gaza och östra
            Jerusalem. Israeliska vägar, tunnlar, checkpoints och bosättningar
            på de ockuperade områdena har i strid med internationell rätt
            beslagtagit palestinsk mark och försvårat palestiniernas dagliga
            liv. Samtidigt har man rivit palestinska hus, vilket skyndat på
            processen och gjort det svårare och svårare för det israeliska
            folket och internationella samfundet att stödja en politik där
            man följer internationell rätt och går tillbaka till gränserna
            från 1948.
          </p>
          <p xml:id="i-JBQ21F1gZZ2jNvfHRVy9je">
            Man har med politiska medel och taktik arbetat för att underminera
            den palestinska myndigheten och de palestinska ledarna. Man har
            en medveten strategi att byta ut den palestinska förhandlingsmotparten
            från Arafat till Abu Mazen och Abu Ala tills man hittar någon
            som kommer att acceptera den israeliska regeringens diktat.
          </p>
          <p xml:id="i-WuYffCX4NhtJTEpYTBRgVu">
            Det strategiska arbetet med att underminera det palestinska ledarskapet
            har varit framgångsrikt. Det har varit uttalanden som inte bara
            skrämmer i sin nedlåtande attityd mot en folkvald ledare utan
            som dessutom är ovanliga i det diplomatiska språkbruk som av tradition
            brukar användas.
          </p>
          <p xml:id="i-SGEjaATdkEPNAnpY5oLqNC">
            Slutligen har man jobbat med att omöjliggöra ett normalt liv
            och framtidstro för det palestinska folket. Den omtalade muren
            som just nu byggs inne på ockuperat territorium är bara det senaste
            projektet i ett långvarigt arbete med att göra vardagen svårare
            och svårare för palestinierna. Muren som förklarats vara olaglig
            enligt internationell rätt byggs inne på ockuperat område och
            splittrar hem och byar och omöjliggör ett normalt liv inne på
            de ockuperade områdena.
          </p>
          <p xml:id="i-5Kocw2qNXG3LmoVEGT2Ms7">
            Genom att ständigt underminera det palestinska samhället och
            göra det svårare och svårare att hitta en normal försörjning har
            desperationen bland det palestinska folket bara ökat. Andelen
            hushåll som lever under fattigdomsnivån har ökat med 26 procent
            bara under det senaste året. Samtidigt har BNP fallit med 40 procent
            mellan åren 1999 och 2006. I dag lever sju av tio hushåll i fattigdom
            och 206 000 arbetsföra personer omkring av fjärdedel av arbetsstyrkan
            går utan jobb. Fattigdomen är än värre på Gaza där 80 procent
            av hushållen lever under fattigdomsstrecket.
          </p>
          <p xml:id="i-NstjZf2YCLy4PzXZRqJfjK">
            Det är genom dessa tre strategier som man vill nå en acceptans
            för sin politik i det internationella samfundet. Israel har nu
            fått med sig bl.a. USA på att acceptera den lösning som Israel
            genom ett långsiktigt arbete försökt tvinga på palestinierna.
            Det är en lösning som innebär att palestinierna skulle få ett
            icke-livsdugligt bantustan med bara 11 % av det ursprungliga Palestina.
            Genom att få med sig USA på den här politiken undergrävs ytterligare
            den internationella rätten, och en internationell ordning som
            bygger på den starkes rätt legitimeras. Omvärlden får inte acceptera
            denna underminering av internationell rätt som innebär en lösning
            som är varken hållbar eller rättvis. Och då måste man angripa
            dessa tre strategier genom att inte acceptera att Israel bygger
            på ockuperad och annekterad mark, genom att stärka det palestinska
            ledarskapet och genom att möjliggöra ett värdigt liv för palestinierna,
            mänskligt och ekonomiskt.
          </p>
          <p xml:id="i-NMPZFPrxyxVpdG4aPAPYrL">
            Det är nu åtta år sedan starten av den senaste intifadan och
            vi måste på allvar börja säga ifrån. Så länge man blundar för
            det som händer i verkligheten och vägrar erkänna att palestinierna
            behöver omvärldens uppbackning gentemot Israel kommer vår politik
            för Mellanöstern att vara en pamflett med fina ord men ett svek
            mot mänskliga rättigheter. Vi måste våga föra en politik där vi
            både som land och som medlem i EU vågar ställa krav på Israel
            och vågar använda politiska verktyg som reellt sätter en press
            på Israel.
          </p>
          <p xml:id="i-6RAQFPrDwH5farqs7GS1dK">
            Sverige måste hävda att en lösning på PalestinaIsrael-konflikten
            måste bygga på relevanta FN-resolutioner, inte minst 242, vilket
            innebär att Gazautrymningen måste utgöra första steget på en total
            israelisk utrymning av samtliga områden som ockuperades 1967.
            Sveriges policy bör vara att samtliga FN-resolutioner med relevans
            för PalestinaIsrael-konflikten bör genomföras, vilket bl.a. innebär
            att Israels existens som stat tryggas inom de gränser som gällde
            den 5 juni 1967, att en palestinsk stat ska bildas på Västbanken,
            Gaza och östra Jerusalem och att de palestinska flyktingarnas
            rätt till återvändande och kompensation tillgodoses och att alla
            avvikelser från folkrättsligt fastlagda principer och beslut måste
            vara resultatet av överenskommelser mellan parterna, inte av ensidigt
            etablerade fakta. FN, EU och Sverige har en skyldighet att agera
            så att Israel lever upp till FN-resolutionerna samt Haagdomstolens
            beslut om muren. EU:s associeringssavtal är ett verktyg som måste
            användas med beaktande av att Israel inte följer sin del av avtalet
            med avseende på människorättsklausulen och ursprungsmärkning.
          </p>
          <head type="h1" xml:id="i-yQVvUemBFK5KWtKyq8MAg">
            Strategiska sanktioner mot uppenbara brott mot folkrätten
          </head>
          <p xml:id="i-4t94qfVxxRb4wztXg4Tq1A">
            Om inte FN:s och frivilligorganisationers rätt att utföra sitt
            arbete i fallet Israel kan garanteras Israel är ett land som varken
            EU eller USA har någon form av sanktioner mot visar det tydligt
            ett bristande engagemang i att försvara människors lika värde
            i den internationella rätten. Samma sak kan man säga i fråga om
            alla illegala avrättningar som den israeliska staten beslutar
            och utför.
          </p>
          <p xml:id="i-Tcd9VvoTATejKexR2jBLKZ">
            Sverige bör kräva att Israel ska upphöra med alla uppenbara brott
            mot internationell rätt, t.ex. byggande av bosättningar på ockuperad
            och annekterad mark, illegala avrättningar och förhindrande av
            FN:s och frivilligorganisationers rätt att utföra sitt arbete.
            Sverige bör kräva att EU inför strategiska sanktioner mot Israel
            om Israel inte respekterar detta. Om inte Sverige kan förmå EU
            att agera ska Sverige införa strategiska sanktioner på mellanstatlig
            nivå.
          </p>
          <head type="h1" xml:id="i-TbCpag6xf5Z8Sajtv1ukJs">
            Vapenhandel med Israel stöder förtrycket av palestinierna
          </head>
          <p xml:id="i-MfuuM5D7Mo8ALewZqcvN6D">
            Sveriges f.d. moderata försvarsminister Mikael Odenberg har i
            riksdagens kammare sagt: Försvarets materielverk (FMV) har inköpt
            viss krigsmateriel från Israel. Det är emellertid inget konstigt
            med det. Sverige importerar den krigsmateriel som vårt försvar
            behöver för att fullgöra sina uppgifter. [] Regeringen har precis
            samma förhållningssätt i de här frågorna som den tidigare, socialdemokratiska
            regeringen hade. Vi försöker tillgodose våra nationella intressen
            på ett för skattebetalarna optimalt sätt, det vill säga genom
            att köpa så bra produkter som möjligt till så fördelaktiga priser
            som möjligt. När Sverige, som Mikael Odenberg säger det, tillgodoser
            de nationella intressena och tillåter svensk vapenimport från
            Israel är det ett aktivt stöd till den israeliska ockupationsmaktens
            militära insatser.
          </p>
          <p xml:id="i-6fiwAQckxBv3N2FGx5d2sK">
            På sin egen webbplats skriver Israel Military Industries: Vi
            stöder Israels armé eftersom vi exporterar 60 % av våra vapen
            till utlandet. Det är det som gör att vi i Israel har råd att
            producera de här vapnen.
          </p>
          <p xml:id="i-BnR1EbCUu7wYL9osg7WjsP">
            Sverige kan hävda att vi ställer oss neutrala när vi stöder den
            israeliska militären genom att köpa deras produkter.
          </p>
          <p xml:id="i-THju7dwX7KJyqDf7KUqdwD">
            Sverige bör sluta med svensk vapenhandel med Israel och med all
            form av militärt samarbete mellan Sverige och Israel. Sverige
            bör dessutom arbeta för att EU inför ett vapenembargo mot Israel.
          </p>
        </div>
        <div type="motSignatures">
          <list>
            <item xml:id="i-UQ1KravrsrLxiLBvh2wfCR">
              Ulf Holm (mp)
            </item>
            <item xml:id="i-UGREeXiXkYjWjiVtPvmjwt">
              Mehmet Kaplan (mp)
            </item>
            <item xml:id="i-HYybyTYGRUbnqxUWhyWeEn">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
