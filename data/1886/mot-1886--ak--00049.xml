<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1886/mot_1886__ak__49/mot_1886__ak__49-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 49, 5
          </p>
          <p>
            N:o 49.
          </p>
          <p>
            Af Herr P. Waldenström: Om ändring af 11 kap. 12$ Kyrko- lagen.
          </p>
          <p>
            Steg för steg har den kyrkliga lagstiftningen i vårt land under
            de senare årtiondena gått framåt i rigtning af ökad kyrklig frihet.
            Hvarje nytt yrkande på ytterligare utsträckning af denna frihet
            har visserligen alltid i början stött emot allehanda farhågor
            samt på grund af dessa blifvit tillbakavisadt. Men så småningom
            har den allmänna meningen vändt sig. Det ena efter det andra har
            blifvit medgifvet, och man känner nu en viss förundran deröfver,
            att förståndiga män kunnat sätta sig emot anspråk, hvilkas billighet
            synes ligga i så öppen dag. Långvariga hafva sålunda de strider
            varit, som gält frihet för svenska kyrkans medlemmar att samlas
            till enskild uppbyggelse omkring Guds ord. Men så småningom har
            man lärt sig inse det.berättigade och gagneliga i en sådan frihet.
            Långvariga och hårda voro på sin tid striderna om sockenbandets
            lösning. Före år 1859 var det föräl- drar icke tillåtet att låta
            sina barn döpas af annan prest än »de ordi- narie presterna i
            församlingen, der barnen födda voro» (Kyrkolagen kap. 3 $ 4).
            Likaså var det hvar och en förbjudet att för nattvardens erhållande
            gå till annan församling än den, till hvilken han hörde, eller
            anlita annan prest än sin egen församlings »ordinarie kyrkoherde
            eller kapellan» (Kyrkolagen kap. 11 $ 11). Genom Kongl. förordningen
            20 September 1859 ändrades detta förhållande. Det blef tillåtet
            att för dops förrättande anlita prest i annan församling, och
            det blef tillåtet att låta sig skriftas och annamma Herrans nattvard
            i annan församling eller för ändamålet söka annan församlings
            prest.
          </p>
          <pb facs="riksdagen-motions-pdf/data/1886/mot_1886__ak__49/mot_1886__ak__49-002.pdf"/>
          <p>
            6 Motioner i Andra Kammaren, N:o 49.
          </p>
          <p>
            Ånnu stod dock den bestämmelsen qvar, att dopet skulle för- rättas
            i kyrkan, »när icke nödfall eller andra skäliga orsaker voro,
            som fordrade, att barnet skulle döpas hemma» (Kyrkolagen kap.
            3 $ 3), samt att nattvarden skulle's»begås"iikyrkan och icke i
            hemmen utan för sjukdoms skull eller särdeles vigtig orsak och
            i nödfall». Den ge- nom 1859 års förordning medgifna friheten
            att »söka annan församlings prest» var derigenom väsentligen "inskränkt.
            Ty skulle dopet och nattvarden nödvändigt ske i kyrkan, och vederbörande
            pastor vägrade att upplåta denna, så kunde den främmande prestmannen
            icke efter- komma den mottagna kallelsen, derest icke nödfall
            eller särdeles vig- tiga orsaker voro för handen, som gjorde,
            att de heliga handlingarna fingo förrättas hemma i husen. Hvad
            beträffar dopet, upphäfdes dock denna inskränkning genom Kongl.
            förordningen 13 September 1864, i hvilken det stadgas, att »dopet
            må, der skäl förefinnes, ske i prestens bostad eller å annat lämpligt
            ställe». Men för nattvardens firande är sådan frihet ännu icke
            medgifven. Detta steg återstår alltså att taga. Och hvarför skulle
            det icke tagas? Ser man saken från nytestamentlig synpunkt, så
            finner man, att i det Nya testamentets skrifter ingenting förekommer,
            som på något sätt binder den heliga nattvarden vidZett visst rum.:
            Betraktar: man den vidare från luthersk synpunkt, så blir resultatet
            detsamma. I sin bok om messan säger Luther: »De, som med allvar;
            ville vara kristna och med hand och mun bekänna evangelium, borde
            anteckna sina namn och då och då i största enskildhet församla
            sigii ett hus till bön, till läsning, till förrättande af dop,
            till annammande af sakramentet och utöfvande af andra kristliga
            verk». Att Luther icke sjelf införde en sådan ordning, derom tillägger
            han i samma skrift: »Jag har ännu icke folk och personer dertill,
            och dessutom ser jag icke många, som deraf äro i behof. »Men&gt;»,
            tillägger. han, »kommer den tid, att jag måste göra det, och blifver
            jag enträget manadidertill, så att jag ej med godt samvete kan
            underlåta det, så vill jag gerna göra mitt till och förhjelpa
            allt till det bästa, så godt jag förmår» (Hagenbachs: kyrkohist.
            III. pag. 352). Samma åskådning framhålles äfven i den lutherska
            kyrkans symbo- liska böcker, då det i Luthers större katekes i
            förklaringen af nattvardens instiftelseord heter: »Såsom ville
            herren säga: Jag inrättar och stif- tar åt eder en påskfest, som
            I icke endast årligen på denna dags afton skolen fira utan ofta
            njuta, när och så ofta det lyster eder, allt efter som det för
            hvar och en är lägligt och nödvändigt, utan att vara bundet vid
            något rum eller någon tid (nulli loco aut tempori alligatum).
            (Se Libb. symb. ed. Mäller, pag. 506). Det synes visserligen icke
            vara för mycket
          </p>
          <pb facs="riksdagen-motions-pdf/data/1886/mot_1886__ak__49/mot_1886__ak__49-003.pdf"/>
          <p>
            Motioner i Andra Kammaren, N:o 49. 7
          </p>
          <p>
            begärdt, att inom den svensk-lutherska kyrkan en frihet medgifves,
            som stödjer sig på så tydliga ord ej blott i Luthers privatskrifter
            utan äfven i de lutherska symbolerna. Lag-Utskottet, som med anledning
            af en min motion behandlade denna fråga vid förra riksdagen, ansåg,
            att medgifvandet af den här ifrågasatta friheten skulle upphäfva
            »den för församlingsenhetens bevarande vigtiga grundsatsen, att
            nattvarden är en församlingens sak och högtid». Men man kan väl
            icke undgå att erkänna, att den luther- ska kyrkans symboliska
            böcker — för att ej tala om Nya testamentet — också hafva något
            begrepp om hvad som hör till den kyrkliga enhe- tens bevarande.
            Och i dem finnes icke ett ord, som antyder, att den här ifrågasatta
            friheten skulle på något sätt störa församlingsenheten. Lätteligen
            torde man ock vid närmare eftersinnande finna, att det aldrig
            kan i något afseende vara farligt, att på Kristus troende menniskor
            uppbygga sig inbördes 1 tro, i kärlek, i gudaktighet med de nådeme-
            del, som deras Herre och Frälsare lemnat dem i händer, utan att
            sjelf binda deras bruk vid vissa tider eller rum. Och bör man
            å ena sidan icke lösa, hvad Herren bundit, så bör man å andra
            sidan för visso icke heller binda, hvad Herren löst. På grund
            af hvad jag sålunda haft äran framhålla, och under förhoppning
            att Riksdagen icke skall finna skäl saknas att upptaga frågan
            till förnyad pröfning, beder jag att nu såsom vid förra riks-
            dagen få föreslå,
          </p>
          <p>
            att Riksdagen måtte för sin del besluta samt hos Kongl. Maj:t
            anhålla om sådan ändring af Kyrkola- gen kap. 11 $ 12, att prestman
            må vara berättigad att på kallelse äfven utan nödfall utdela Herrans
            natt- vard å annan lokal än i kyrka.
          </p>
          <p>
            Stockholm den 21 Januari 1886.
          </p>
          <p>
            P. Waldenström.
          </p>
        </div>
      </div>
    </body>
  </text>
</TEI>
