<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00003">
  <teiHeader>
    <fileDesc>
      <titleStmt>
        <title>med anledning av prop. 2012/13:164 Bildning och tillgänglighet – radio och tv i allmänhetens tjänst 2014–2019</title>
        <author corresp="i-TJXJRG7PGZM8NUN9QQ1EdE">av Margareta Larsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:164 Bildning och tillgänglighet – radio och tv i allmänhetens tjänst 2014–2019</title>
          <idno type="rdwebb">H102Kr3</idno>
          <rs type="number">Kr3</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr3/text</ref>
          <ref type="dokument_url_html">http://data.riksdagen.se/dokument/H102Kr3</ref>
          <ref type="dokumentstatus_url_xml">http://data.riksdagen.se/dokumentstatus/H102Kr3</ref>
          <ref type="doc">http://data.riksdagen.se/fil/36505734-B713-4002-9697-C8710B20FDFF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TJXJRG7PGZM8NUN9QQ1EdE</idno>
            <name>Margareta Larsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wjcxm8JGZBU43LfofxtBdX" type="basedOn"/>
        <correspContext corresp="i-Wjcxm8JGZBU43LfofxtBdX">
          <ref>Proposition 2012/13:164</ref>
        </correspContext>
        <correspAction xml:id="i-JGx7J9a17ikP49Ge4v1Nar" type="signed"/>
        <correspContext corresp="i-JGx7J9a17ikP49Ge4v1Nar">
          <note type="signatory" corresp="i-TJXJRG7PGZM8NUN9QQ1EdE"/>
        </correspContext>
        <correspAction xml:id="i-FpS7jfQk8cqfQCJWVjVSoa" type="referral">
          <date when="2013-10-01"/>
        </correspAction>
        <correspAction xml:id="i-UkEM4CzbcqYvW5UtHG6idJ" type="referral">
          <date when="2013-10-01"/>
        </correspAction>
        <correspAction xml:id="i-KfRx7DCS6hCa65uhmPVyQb" type="dismissal">
          <date when="2013-09-27"/>
        </correspAction>
        <correspAction xml:id="i-Mf6qmYhaxJDSJ7mRZh8eKW" type="dismissal">
          <date when="2013-09-27"/>
        </correspAction>
        <correspAction xml:id="i-BCag7j5g2AzsiNZWjSsAR3" type="submission">
          <date when="2013-09-25"/>
        </correspAction>
        <correspAction xml:id="i-4Rs1Rn3y3MJPdirJZ2WLhk" type="transfer">
          <date when="2013-09-25"/>
        </correspAction>
        <correspAction xml:id="i-LohcpUYBJi6KSHADELYjQM" type="assigned"/>
        <correspContext corresp="i-LohcpUYBJi6KSHADELYjQM">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5WpWsTM2Cy9HCvtmqhiuDr" type="motHeader"/>
      <div xml:id="i-Ks5MuGkPVzWvdw3VR5E9x8" type="motBody">
        <div xml:id="i-GMBH31h5UrTfFRbAu9TJMZ" type="motProposal" subtype="förslag">
          <head xml:id="i-Txa36fqVoXs2RFcZzA9fHJ">
            Förslag till riksdagsbeslut
          </head>
          <list xml:id="i-P6SEXm9Dmux98vkNSbJiuP" style="ol">
            <item xml:id="i-7S6pciwqm3DtUCU4oEShXK">
              Riksdagen tillkännager för regeringen som sin mening vad som
              anförs i motionen om att speglingsuppdraget för programföretagen
              inte ska bedrivas utifrån ett mångfaldsperspektiv.
            </item>
            <item xml:id="i-C7QhApcXr2BMhxAwoQZBEK">
              Riksdagen tillkännager för regeringen som sin mening vad som
              anförs i motionen om att regler för programsändningar som syftar
              till att beakta minoriteters särintressen inte bör omfatta andra
              språk än svenska, de nationella minoritetsspråken samt teckenspråk.
            </item>
            <item xml:id="i-JoU1J5Zx16ZcHtAjiVpQZK">
              Riksdagen tillkännager för regeringen som sin mening vad som
              anförs i motionen om att avsluta sändningar av den analoga radion
              och förutsättningar för övergång till digital radio.
            </item>
            <item xml:id="i-6aCHxaugBr2ysyqZE6ovHj">
              Riksdagen tillkännager för regeringen som sin mening vad som
              anförs i motionen om att inte öka medelstilldelningen till Utbildningsradion.
            </item>
            <item xml:id="i-WyX1SynpfPceha6uhWnrEd">
              Riksdagen tillkännager för regeringen som sin mening vad som
              anförs i motionen om att förtydliga uppdraget för granskningsnämnden
              för radio och tv.
            </item>
          </list>
        </div>
        <div xml:id="i-G27ZBm98jKFo5HigMpfnHf" type="motContent">
          <head xml:id="i-R4s78okS3RhuMcV8XTgLbx" type="h1">
            Sändningarnas innehåll
          </head>
          <head xml:id="i-RNd8URqQxg3CfUaCdsEvQb" type="h2">
            Mångfaldsperspektivet
          </head>
          <p xml:id="i-REC1VKeq8pkWJZkkuPn2S9">
            Syftet med radio och tv-verksamhet i allmänhetens tjänst är att
            den ska vara oberoende av politiska och kommersiella intressen.
            Detta blir mycket tydligt då verksamheten finansieras av allmänheten
            via radio- och tv-avgiften och radio- och tv-bolagen sköter medelsupptagning
            via Radiotjänst; allt för att garantera oberoendet från staten.
            Regeringen förslår att speglingsuppdraget i sändningstillstånden
            ska spegla förhållandena i hela landet och att programverksamheten
            ska bedrivas utifrån ett jämställdhets- och mångfaldsperspektiv.
            Detta innebär dock att staten redan i uppdraget de facto styr
            programverksamheten. I dagsläget har det inte redovisats några
            tendenser till att public service-bolagen skulle ha avvikit från
            sina uppdragsbeskrivningar eller förvanskat syftet med oberoende
            radio- och tv-sändningar. Skrivningarna i utredningen leder snarare
            till slutsatsen att nationella minoriteters rättigheter inte beskurits
            på något sätt. Som framgår av de befintliga uppdragsbeskrivningarna
            och den liggande propositionen tas redan hänsyn till såväl de
            nationella minoriteterna som personer med teckenspråk som första
            språk.
          </p>
          <p xml:id="i-TJZUpQ6wSyC5TfVVSSbw4o">
            För att lyfta fram ett exempel från SOU:n:
          </p>
          <p xml:id="i-4DrmyoH9g8SZDHKHPRcD9J">
            Gemensamt för de nationella minoriteterna är att de har befolkat
            Sverige under lång tid. Minoritetsgrupperna har en uttalad samhörighet
            och en egen religiös, språklig eller kulturell tillhörighet och
            en vilja att behålla sin identitet. De nationella minoriteterna
            har även aktivt värnat den egna gruppens kultur och språk så att
            dessa kulturer utgör en levande del av det svenska samhället och
            vårt gemensamma svenska kulturarv. Antalet personer som tillhör
            de grupper som erkänts som nationella minoriteter bedöms uppgå
            till cirka en halv miljon. Tillhörigheten baseras på individuell
            självidentifikation och etnisk förankring i gruppen.
          </p>
          <p xml:id="i-Na6mJwiBGJNY9XKsAEi7iw">
            Det ingår redan i public service att garantera att de nationella
            minoriteternas behov tillgodoses. Därutöver anser Sverigedemokraterna
            att, förutom att större utrymme kunde beredas personer med funktionshinder
            (inklusive personer med lässvårigheter), själva problemformuleringen
            är för bred. Förvisso kan man teoretiskt tänka sig att barn och
            unga med en annan språklig bakgrund torde kräva en viss särskild
            programutformning, dvs. översättningar, dubbning eller program
            på hemspråket. Dock anser Sverigedemokraterna att regeringen går
            långt utöver vad som är nödvändigt när den föreslår även fortsatt
            användning av etnisk profilering för att ta fram programutbud
            eller särskilda hänsyn till etniska grupperingar.
          </p>
          <p xml:id="i-41syn4gxrnUj8n7fMU41ai">
            Sverigedemokraterna anser inte att en utökning av uppdragsbeskrivningarna,
            i enlighet med propositionen, är nödvändiga. Kopplat till det
            ämbete och den myndighet granskningsnämnden företräder finns risk
            att denna ges tolkningsföreträde om vad som får sändas snarare
            än att programföretagen själva styr innehållet i sina program,
            något som ytterligare fråntar programföretagen deras frihet och
            oberoende. Den redan befintliga regeln i 5 kap. 1 § radio- och
            tv-lagen garanterar att samtliga radio- och tv-sändningar har
            ett innehåll som stämmer överens med demokratins grundidéer och
            alla människors lika värde. Liksom YGL, i likhet med vad utredningen
            påpekar, ska lagen vara en garant för såväl yttrandefrihet som
            en respektfull debatt. Att i ett sådant läge påtvinga programföretagen
            en värdegrund att bedriva verksamhet utifrån ett mångfaldsperspektiv
            skulle vara att allvarligt kompromettera programföretagens oberoende.
            I stället ska programföretagen fritt och oberoende med beaktande
            av redan befintlig regel i radio- och tv-lagen styra över sin
            egen verksamhet.
          </p>
          <head xml:id="i-ErkHXZQh5Db3YuiFeiw5Ra" type="h1">
            Sändningarnas språk
          </head>
          <p xml:id="i-4f4AoZKuzkj9fTNqyyx56M">
            Regeringen föreslår att villkoren i sändningstillstånden om att
            programföretagen ska beakta språkliga och etniska minoriteters
            intressen ska renodlas till villkor om utbudet på de nationella
            minoritetsspråken, teckenspråk och andra minoritetsspråk samt
            bedömer att möjligheten till överenskommelse om ansvarsfördelning
            för utbudet på nationella minoritetsspråk, teckenspråk och andra
            minoritetsspråk bör finnas kvar.
          </p>
          <p xml:id="i-AbnTca6EjMtwJ96sctftUw">
            Det svenska språket är ofta en av många fundamentala förutsättningar
            för en lyckad assimilering in i det svenska samhället. Genom att
            införa nya regler och ha kvar befintliga regler för programsändningar
            som har till syfte att beakta minoriteters särintressen stjälper
            snarare än hjälper man nyanländas förutsättningar att tillgodogöra
            sig och förstå det svenska språket. Genom att tillmäta andra minoriteter
            än de fem svenska minoriteterna så stor uppmärksamhet riskerar
            man dessutom att på sikt urvattna de fem svenska minoriteternas
            särställning i landet. Detta till viss del motverkar syftet med
            skyddet för de erkända nationella minoriteterna, vilket är just
            att de ska ha en särställning när det gäller deras deltagande
            i det svenska samhället i stort (art. 5.2). Sverigedemokraterna
            anser att Sverige definitivt ska uppfylla sina skyldigheter jämte
            art. 15 i konventionen om nationella minoriteter, men därmed inte
            sagt att varje minoritet därutöver ska tillerkännas denna rätt
            på sina egna villkor. Eventuella regler för programsändningar
            som har till syfte att beakta minoriteters särintressen ska således
            inte omfatta andra språk än svenska, de fem nationella minoritetsspråken
            samt teckenspråk.
          </p>
          <head xml:id="i-AXg5CJUNGzWSbsmNuGPk1g" type="h1">
            Digitalisering
          </head>
          <p xml:id="i-Rh2EcvgtAVEmqNHt8JNCWd">
            Regeringen har för avsikt att framledes stänga ner den analoga
            radion och ersätta denna med digitala sändningar, vilket Sverigedemokraterna
            motsätter sig. Detta har flera orsaker. För det första saknas
            i dag en godtagbar teknisk lösning för närradion som i sina remissvar
            utryckt oro för vad en digitalisering skulle innebära för dem.
            För det andra finns i dag ingen efterfrågan i konsumentledet på
            digitala sändningar. Att tvinga fram en ändring till digital radio,
            med förhoppningen att detta skulle få konsumenterna att vilja
            köpa nya radiomottagare som är anpassade efter den nya tekniken
            är en chimär. Det finns anledning att anta att en digitalisering
            skulle innebära att den ökade efterfrågan på nya digitala radiomottagare
            knappast skulle driva ner priserna, då efterfrågan i dag på nya
            stationära FM-mottagare redan är låg. Så vitt avser mobila mottagare
            byggs också FM-mottagare standardmässigt in i mobiltelefoner från
            t.ex. Nokia, Sony, LG och Samsung varför det mobila lyssnandet
            knappast kan anses vara hotat av dagens teknik. Därutöver, trots
            vad lobbyorganisationerna för sändningsbolagen påstår, är FM-tekniken,
            framförallt, och andra mobila bredbandslösningar redan standard
            eller på väg att bli standard för bilradio.
          </p>
          <p xml:id="i-5MPsLMWDM24gaTJoPUgj7R">
            Den analoga radion är i dag färdigutbyggd sedan många år och
            det är få hushåll som saknar en analog radiomottagare. Detta är
            särskilt värdefullt vid kriser då krisinformation snabbt måste
            nå ett stort antal människor. Ett exempel på sådana kriser kan
            vara lokala översvämningar som när många tusen hushåll drabbades
            av amöbor i dricksvattnet i Östersund nyligen. Andra exempel som
            nämnts i debatten under året är stormen Gudrun; dock talas det
            lite om orkanen Sandy där just FM-sändningar mottagna via smartphones
            uppmärksammades.
          </p>
          <p xml:id="i-DYtsuRmz7gF1NPJAZuQAHj">
            Till yttermera visso fick den spanska staten inte godkänt av
            EU-kommissionen i juni 2013 att gå in med statliga subventioner
            för att bygga ut det digitala marknätet, detta för att en stat
            inte får välja att subventionera en enskild teknisk lösning. Liknande
            utslag gav även EU-domstolen mot Tyskland 2007, varför rättsläget
            får anses klarlagt. I Sverige har vi i dag redan analog radio
            på plats, varför några statliga subventioner som inte blir allmängiltiga,
            och därmed troligen väldigt dyra, inte kan bli aktuella. En nedsläckning
            av FM-nätet för att på artificiell väg skapa en efterfrågan på
            ny (citationstecken är motiverade om man beaktar eMBMS och liknande)
            teknik rimmar illa med konkurrensneutralitet, konsumentnytta och
            funktionalitet.
          </p>
          <p xml:id="i-J9nUW1Nq99oPvRLiRYTDs2">
            Sammantaget leder detta till att Sverigedemokraterna motsätter
            sig en utbyggnad av digitalradio och nedsläckning av den analoga
            radion.
          </p>
          <head xml:id="i-82uNKHvYgLvg9XAxxBGekS" type="h1">
            Ekonomiska förutsättningar under tillståndsperioden
          </head>
          <p xml:id="i-6mSewqkocFfpW65aJjK5F3">
            Regeringen föreslår att Utbildningsradions medelstilldelning
            ökar med 50 miljoner kronor för att stärka dess utbildningsuppdrag.
            Utbildningsradion sänder i dag redan ett relativt brett programutbud
            och då utbildning bekostad av offentliga medel generellt bör ske
            inom skolväsendets regi Sverigedemokraterna ser ingen anledning
            till att öka Utbildningsradions befintliga medel på detta sätt.
            De flesta universitet har redan sedan tidigare sändningar via
            internet av öppna föreläsningar; en person kan via sin dator delta
            i föreläsningar, när som helst, via hemsidor tillhöriga det aktuella
            lärosätet. Det finns ingen som helst anledning till att minska
            flexibiliteten i människors lärande och koppla UR, vilken företrädesvis
            sänder live, till undervisning hos lärosäten i ytterligare mån.
            Vi motsätter oss därför den extra medelstilldelningen till Utbildningsradion
            på 50 miljoner kronor som regeringen föreslår.
          </p>
          <head xml:id="i-J6AFizy1bKFpjmhps1oe1r" type="h1">
            Redovisning, granskning och kommersiellt oberoende
          </head>
          <p xml:id="i-3DsZU6MZvrzSM1ofJo4Cix">
            Regeringen föreslår att uppdraget för granskningsnämnden för
            radio och tv att granska om programföretagen uppfyller uppdraget
            i allmänhetens tjänst förtydligas enligt följande. Granskningsnämnden
            för radio och tv ska årligen i efterhand utifrån redovisningar
            från SVT, SR och UR bedöma om bolagen har uppfyllt sina uppdrag
            enligt villkor i sändningstillstånd och andra beslut av regeringen
            som meddelats med stöd av radio- och tv-lagen samt anslagsvillkor.
            Därmed tydliggörs att uppdraget även omfattar villkor som avser
            resursförbrukning, kostnadseffektivitet och produktivitet. Förutom
            detta anser Sverigedemokraterna att granskningsnämnden ska få
            ett förtydligat uppdrag att granska programbolagen där dessa,
            i sina sändningar, förfar indirekt opartiskt. Med detta avses
            att programmets innehåll, val av experter, folkbildare, paneler,
            inslag, programupplägg m.m. indirekt indikerar att programföretaget
            tar ställning till, vurmar för, underlättar eller på annat sätt
            stöder en viss politisk, filosofisk eller religiös uppfattning
            och på detta sätt sätter public services politiska oberoende ur
            spel.
          </p>
        </div>
        <div xml:id="i-3WDyDkX3kGEBJg7GApQPzL" type="motSignatures">
          <list xml:id="i-43QjPHb3uAdWcPej7imedW">
            <item xml:id="i-AYRyjDqRUKFhQd4uR1D9Nm">
              Margareta Larsson (SD)
            </item>
          </list>
        </div>
      </div>
    </body>
  </text>
</TEI>
