<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0312/mot_200001_MJ_0312-0001.pdf"/>
      <div type="motHeader" xml:id="i-YFFP5nRuwhap8u4Lx7sfAQ">
        <div type="motTitle" xml:id="i-2tDXKjbP7R7ATACCb4Gh7z"/>
        <div type="motSubmissionInfo" xml:id="i-6RqS1LfU2fWSggaYzx6K1j"/>
      </div>
      <div type="motBody" xml:id="i-2a8MVCt6PaJqMWExjzs8z1">
        <div xml:id="i-HtQW6YoiGaSJ5gsjymbPHQ">
          <p xml:id="i-SbqmQGj14YYXAPrG5rdPU6">
            2000/01 mnr: MJ312
          </p>
          <p xml:id="i-JWTL7g5cJsXf8EyuFHFZm3">
            pnr: kd735
          </p>
          <p xml:id="i-RD1FUuGuh22BttgZTX45Ym">
            Motion till riksdagen 2000/01:MJ312
          </p>
          <p xml:id="i-QbPD1sN8BxcnzUG4ZA76Bg">
            av Caroline Hagström m.fl. (kd)
          </p>
          <p xml:id="i-PpRWD1EKdb9kB76LXZpNjo">
            Skogspolitiken
          </p>
          <p xml:id="i-SUZBR7cJYsqz3iFoEFYZbA">
            Motionen delad mellan flera utskott
          </p>
          <p xml:id="i-PZkkfzLsXEydBsrF9Cbci8">
            1 Förslag till riksdagsbeslut
          </p>
          <p xml:id="i-BgmGT8yuUU7Dg8rLbTKLgC">
            -
          </p>
          <p xml:id="i-XDr3iszFhraTSGK5v2g8Y">
            1 Ri motio!
          </p>
          <p xml:id="i-QpWW9tMrAwsawApgTGfT8y">
            sdagen tillkännager för regeringen som sin mening vad som i nen
            anförs om skogscertifiering.
          </p>
          <p xml:id="i-Av5UrRioBRGy3X7WF4FuP8">
            Riksdagen begär att regeringen låter utreda värdet av gamla reservatsavsättningar
            och tidigare skyddad mark, enligt vad som anförs i motionen. Riksdagen
            begär att regeringen låter göra en utvärdering av
          </p>
          <p xml:id="i-TrWAfEx9ZZqxkPf43DJFJJ">
            älgskötselområdena och avvägningen mellan skogsbruk och viltvård.
          </p>
          <p xml:id="i-MAvM8oY444B5iMv7ycwwCh">
            Riksd
          </p>
          <p xml:id="i-FUtbtNE1Z5afj9zni5BhNv">
            agen tillkännager för regeringen som sin mening vad i motionen
          </p>
          <p xml:id="i-JSrb9KndFgNraxEUTLMBPL">
            anförs om behovet av forskning kring ekdöden.
          </p>
          <p xml:id="i-CEK6erDUpN1Jktt33N4eDi">
            Riksd
          </p>
          <p xml:id="i-66KMJPNwWp1uVwsHxKBzZV">
            agen begär hos regeringen en översyn av lagstiftningen som kan
          </p>
          <p xml:id="i-9hayPATJEFmBPL2oc1ky83">
            öppna för en möjlighet till ersättning för inskränkning i brukandet
            inom
          </p>
          <p xml:id="i-XgNKp7shzsR7mLBdAHrGY6">
            större Riksd
          </p>
          <p xml:id="i-8ZP1PZ83YMTPBnsXF3Xa4v">
            fornlämningsområden.' agen tillkännager för regeringen som sin
            mening vad i motionen
          </p>
          <p xml:id="i-UJY3TSj2CZuNTDESW4wkE5">
            anförs om behovet av att samma rättsregler skall gälla för objekt
            inom Natura 2000 som vid andra statliga avsättningar av skogsmark.
          </p>
          <p xml:id="i-6vZxgABcnM7cNEbvKzE4Tj">
            Riksd
          </p>
          <p xml:id="i-V4xTfstuuKaEPaVCnYFzay">
            agen tillkännager för regeringen som sin mening vad i motionen
          </p>
          <p xml:id="i-XFBH2N6ymeGoBqt8SgBxKe">
            anförs om behovet av ökat internationellt engagemang samt vikten
            av
          </p>
          <p xml:id="i-Xg2qYGRDro6fQyAMC78fC6">
            skoglig kompetens och resurser vid Sveriges beskickningar utomlands.
          </p>
          <p xml:id="i-Veygim1yN7GEvpmriWHW7v">
            31
          </p>
          <pb facs="riksdagen-motions-pdf/data/200001/mot_200001_MJ_0312/mot_200001_MJ_0312-0002.pdf"/>
          <p xml:id="i-9KkyrPAG8MtvM56NYoov32">
            2000/01:MJ312
          </p>
          <p xml:id="i-S7htmkPWYPGwxpYadrC63x">
            "Yrkande 5 hänvisat till KrU.
          </p>
          <p xml:id="i-Hk9Bzc7vkVBnuygD7mdHJ9">
            32
          </p>
          <pb facs="riksdagen-motions-pdf/data/200001/mot_200001_MJ_0312/mot_200001_MJ_0312-0003.pdf"/>
          <p xml:id="i-TgBEjVP49DVVESoYqEknJn">
            2 Inledning
          </p>
          <p xml:id="i-9t1evRjwGNKqRaDZiWAECG">
            Skogsnäringen är den bransch som svarar för de = största nettoexportinkomsterna
            i vårt land. 1999 var nettoexportvärdet av skogsindustriprodukter
            75 miljarder kronor. Som jämförelse kan nämnas bilar och bildelar
            som svarade för en nettoexport värd 29 miljarder, elektrovaror
            och datorer 38 miljarder, övriga verkstadsprodukter 40 miljarder
            och läkemedel 21 miljarder kronor. Skogsbruket och den därmed
            sammanhängande förädlingsindustrin är sedan länge en viktig svensk
            basnäring. För att svenskt skogsbruk och svensk skogsindustri
            ska kunna utvecklas i framtiden krävs övergripande långsiktiga
            och hållbara spelregler som befrämjar såväl produktions- som miljömål.
            Det är angeläget att dessa mål har samma prioritet och dignitet
            vid utformningen av den övergripande skogspolitiken. Skogsvårdslagen,
            där miljö- och produktionsmål jämställs, bygger på förvaltarskapstanken,
            ett ansvarstagande som skogsbrukare har att ta för kommande generationer.
            Lagen är utformad för att ge skydd åt den biologiska mångfalden
            samtidigt som virkesförsörjningen skall vara säkrad för den svenska
            skogsindustrin. Denna lagstiftning har bara gällt några år, en
            kort tid i skogens omloppstid.
          </p>
          <p xml:id="i-F7tu4pQuB4i4CsvuXtk7Jo">
            3 Det enskilda ägandet
          </p>
          <p xml:id="i-YTEpDG7BgjnQmtdsC9cpCm">
            Regering och riksdag har tidigare markerat samstämmighet i synen
            på ägarstrukturen i det svenska skogsbruket vilket inneburit att
            det enskilda ägandet ska stimuleras i förhållande till ett ökat
            storbolagsägande. Även fortsättningsvis bör det enskilda ägandet
            i svenskt skogsbruk stimuleras.
          </p>
          <p xml:id="i-VKP4UxGdYZ4y1nyqkX93F7">
            4 Lagstiftningen
          </p>
          <p xml:id="i-B7ETF8VNB8zYMFGnnqcJ9q">
            Miljöbalkens regler är bristfälligt anpassade till skogs- och
            lantbrukets förutsättningar. Därför förutsätter Kristdemokraterna
            att den nu pågående översynen av miljöbalken kommer att leda till
            att hinder och begränsningar för skogsbruket elimineras. I partiets
            motion 1999/2000:MJ309 Skogspolitiken påtalades behovet av att
            ändra miljöbalken i förhållande till skogsvårdslagen. Detta yrkande
            har ännu inte behandlats av riksdagen. Oklarheterna i den nya
            lagstiftningen kan därmed komma att drabba skogsbruket hårt till
            nackdel för skogsvården och därmed också svensk ekonomi. Exempelvis
            gäller för en skogsägare som gör en avverkningsanmälan att anmälan
            kan prövas av två myndigheter med var sin lagstiftning med olika
            effekter. Den skogliga myndigheten prövar enligt skogsvårdslagen
            medan kommunen, enligt ett pågående rättsfall i Nora, kan
          </p>
          <p xml:id="i-LEn638akic2Ee19HZdNNAA">
            2000/01:MJ312
          </p>
          <p xml:id="i-DuknCVYzU3zGnmLspnKsHe">
            33
          </p>
          <pb facs="riksdagen-motions-pdf/data/200001/mot_200001_MJ_0312/mot_200001_MJ_0312-0004.pdf"/>
          <p xml:id="i-38fNofcRqx2s9dDpSTgbDa">
            2000/01:MJ312
          </p>
          <p xml:id="i-4zeoLgqTS6PeFTJK4GGDBE">
            34
          </p>
          <p xml:id="i-8Et6CqZFXmrVWk2eEPePmF">
            ha rätt att pröva enligt miljöbalken. Skulle tillstånd till avverkning
            inte beviljas hamnar skogsägaren i olika situationer beroende
            på vilken av myndigheterna som avslår hans ansökan. Detta förhållande
            bör rättas till, Skogsvårdslagen bör vara det lagrum som anförs
            i detta fall. Från Kristdemokraternas sida har vi tidigare avvisat
            ett antal regeringsförslag som innebär en återgång till ett mer
            detaljreglerat skogsbruk. Sveriges skogar brukas med världens
            kanske mest miljöanpassade metoder. Kampanjen Grönare Skog är
            en mycket omfattande satsning riktad mot det privata skogsbruket
            med betoning på produktion utifrån miljö och naturvårdsåtaganden.
            Det samarbete som inletts med skogsägareföreningarna förstärker
            utbildningskampanjen med den ekonomiska aspekten på dagens miljöanpassade
            produktion. Färsk statistik visar att det är inom = privatskogsbruket
            som skogsvårdsåtgärder som markberedning, plantering och röjning
            ökar mest. En ökning på 15-20 procent kan noteras under 1999.
            Skulle den slutliga domen i Nora- fallet bli att kommunen har
            rätt att pröva enligt miljöbalken innebär det att skogsbruk klassas
            som miljöfarlig verksamhet, något som skulle drabba näringen mycket
            hårt.
          </p>
          <p xml:id="i-JPwd9Xy5DA74HQ197RVmUT">
            5 Skogscertifiering
          </p>
          <p xml:id="i-QjRZfamSE55Ri1x98rb6HK">
            Skogscertifiering är en marknadsdriven process. Det är viktigt
            att certifieringen fungerar som en drivkraft och ett kommunikationsinstrument
            på en fri marknad. Kristdemokraterna anser att statens uppgift
            begränsar sig till att tillse att det finns ett institutionellt
            ramverk, som kan säkerställa att marknadsprinciperna fungerar
            väl. Anslutningen till ett certifieringssystem måste vara frivillig
            och de som inte ansluter sig får inte diskrimineras. Ramverket
            ska inte tillåta ett certifieringsmonopol utan garantera frihet
            att etablera nya certifieringssystem. Skogscertifiering får inte
            leda till förtäckta handelshinder.
          </p>
          <p xml:id="i-NtEaYqK6vD3JhK97djzs9W">
            6 Analys av framtida utveckling
          </p>
          <p xml:id="i-UVt84DXNCKfm5FWXixMG6h">
            Skogsstyrelsen har presenterat nya skogliga konsekvensanalyser
            (SKA99) med bl.a. ett antal scenarier, där man varierat dels skogsvårdsinsatser,
            dels markavsättningar av miljöskäl. Det framgår där att dagens
            avverkningsnivå bör kunna upprätthållas under innevarande sekel,
            även vid relativt omfattande avsättningar av skogsmark för andra
            ändamål. Ett avgörande skäl till detta är skogsbrukarnas goda
            skötsel av skogarna och den skogspolitik som bedrivits under lång
            tid, vilket resulterat i nya växtliga skogar. SKA 99 har emellertid
            använt sig av en äldre modell för dessa studier. Man har därför
            inte kunnat variera skogsskötseln tillräckligt, virkeskvaliteten
            kan inte beskrivas och intressanta, ekonomiska faktorer är inte
            integrerade.
          </p>
          <pb facs="riksdagen-motions-pdf/data/200001/mot_200001_MJ_0312/mot_200001_MJ_0312-0005.pdf"/>
          <p xml:id="i-Evk2gbUn9v6zJ4WTVF9nvR">
            Effekterna för det framtida skogsbruket vid andra ekonomiska
            förutsättningar än dagens kan alltså inte avläsas i SKA 99. Detta
            behöver uppmärksammas när skogspolitiken utvärderas och för att
            framtida, skogliga konsekvensanalyser ska bli ännu bättre verktyg
            i skogspolitiken måste nödvändiga medel avsättas för detta projekt.
          </p>
          <p xml:id="i-Wga4avXMofScHTFeva6uc5">
            7 Skydd av miljövärden
          </p>
          <p xml:id="i-HJ6rLWijrJPY9eAWwM4g35">
            Utredningar och nyckelbiotopsinventering har visat att det finns
            behov att skydda mer värdefull skogsmark, särskilt i södra Sverige.
            Utifrån resultaten av bl.a. den omfattande nyckelbiotopsinventeringen
            och nya kunskaper bör en värdering göras av gamla reservatsavsättningar
            och tidigare skyddad mark för att klarlägga att de statliga medlen
            används till skydd för det mest skyddsvärda. En sådan utredning
            bör omgående tillsättas. För att rättssäkerhet ska råda och för
            att få en bred förståelse för miljöpolitiken behöver staten en
            komplett och anpassad strategi för markavsättningarna och hur
            olika miljövärden bäst kan bevaras. Nya arbetsmodeller för områden
            med många naturvärden behöver utvecklas. Det är angeläget att
            även skydd av mark får en mångfald och att det finns en statlig
            öppenhet för att arbeta med kombinationer av hänsyn, avtal, biotopskydd
            och reservat. De statliga ersättningsmedlen bör prioriteras till
            naturvårdsavtal i högre grad än nu. Avtalen har nära nog kommit
            bort i myndigheternas hantering av markavsättningar. Om stora
            områden skall undantas från traditionellt skogsbruk bör detta
            ske på statens mark så att den privata äganderätten bevaras och
            skogsägarens utkomstmöjligheter inte försämras. Vidare måste myndigheterna
            använda sig av statens mark för markbyten. Efter det att nyckelbiotops-
            och sumpskogsinventeringarna fullföljts har det visat sig att
            samarbetet mellan länsstyrelserna och skogsmyndigheten om avsättningar
            av större nyckelbiotoper inte fungerat i vissa regioner. Skogsägare
            upplever att myndigheter hänvisar till varandra och att det saknas
            en tydlig motpart. Den administrativa hanteringen av nyckelbiotoper,
            inklusive information och samråd med markägare, behöver också
            bli mer flexibel. Staten måste ta ansvar för att det administrativa
            arbetet förblir rättssäkert.
          </p>
          <p xml:id="i-xvTPd4rwR1h9uLU688MHt">
            8 Skogsmark som ej brukas
          </p>
          <p xml:id="i-Hs1ZYGifLa4iBWVTq2ts29">
            Enligt internationella definitioner är ca 20 926 av skogsmarken
            undantagen skogsbruk genom naturreservat, lagens bestämmelser
            om lågproduktiv skogsmark och efter frivilliga avsättningar. Då
            är inte de ”hänsynsytor” som avsätts vid avverkningar inräknade.
            Tillkommer gör de naturreservat och biotopskyddsområden, totalt
            över 300 000 ha, som omfattas av statens nya
          </p>
          <p xml:id="i-H91Xm7pFsEWWnXjRf6yv1G">
            2000/01:MJ312
          </p>
          <p xml:id="i-YEqZ3UDKWhvjYeKfUU4RBe">
            35
          </p>
          <pb facs="riksdagen-motions-pdf/data/200001/mot_200001_MJ_0312/mot_200001_MJ_0312-0006.pdf"/>
          <p xml:id="i-9uVhGDw3McK9q4oDmrUhFm">
            2000/01:MJ312
          </p>
          <p xml:id="i-Tz7Tz8w76mavwrjxdyt8ZJ">
            36
          </p>
          <p xml:id="i-ywmpt2qBTeycxvMEPmYuz">
            reservatsstrategi. Dessa tillkommande områden kommer att beröra
            tusentals fastigheter, huvudsakligen i södra Sverige.
          </p>
          <p xml:id="i-E2qqwo52Gvdy8iunCdj7W3">
            8.1 De frivilliga avsättningarna
          </p>
          <p xml:id="i-EV8Cui4t8c6xS6rmqMvo1e">
            Det är skogsägaren som definierar frivilliga avsättningar av
            mark. Det går inte att få bred förståelse för miljöpolitiken om
            staten betraktar frivilligt arbete som något som kan kommenderas
            fram. När Miljömålskommittén sätter upp sitt mål om att ca en
            halv miljon ha produktiv skogsmark ska vara avsatt frivilligt
            inom viss tid måste den praktiska, politiska konsekvensen bli
            att staten är beredd att genom utbildning och rådgivning underlätta
            för markägaren att fatta beslut om hur marken skall nyttjas.
          </p>
          <p xml:id="i-8R5XWHWdNUQ18Hr2eyUjZg">
            9 Skogsskyddet
          </p>
          <p xml:id="i-GtgTWtFY2WE1AKmUGF1Dha">
            Skogsstyrelsen är den myndighet som har i uppgift att övervaka
            skogarnas hälsa och utveckling så att kommande generationer har
            tillgång till en frisk skog och kvalitativt god skogsråvara. Här
            brister det idag allvarligt i myndigheternas möjligheter och resultat.
          </p>
          <p xml:id="i-KmLcL8eF6tte1fvCvg1TDi">
            9.1 Viltskadorna
          </p>
          <p xml:id="i-6jU6FDVpaLg1Uvqy2XaoTr">
            Regeringen har alltför länge blundat för de skador som klövviltet
            gett upphov till både på plant- och ungskogen och på biodiversiteten.
            Det är tydligt klarlagt bl.a. att virkeskvaliteten sjunker i tallskogarna,
            vilket på sikt får förödande konsekvenser för vår förmåga att
            producera och exportera furu av hög kvalitet till konkurrensmässiga
            priser. I vårt grannland Finland har staten tagit sig an avvägningen
            mellan skogsbruk och viltvård på ett föredömligt sätt. Kristdemokraterna
            anser att en utredning bör tillsättas med uppdrag att utvärdera
            älgskötselområdena och föreslå förändringar, som gör att de kan
            spela den roll för intresseavvägningen som var avsett.
          </p>
          <p xml:id="i-GoziYaiv6hwvCEog6LVwp6">
            9.2 Katastrofinsatser
          </p>
          <p xml:id="i-3ZYLHeWFaSzAbhL8cbinyH">
            Kraftiga stormar kan ställa till med stora skador, inte bara
            i form av nedfallna och knäckta träd. Skogsbruket kan mycket snabbt
            drabbas av omfattande insektsangrepp som kan slå ut stora delar
            av skogsbeståndet och därmed drabba den enskilde skogsägaren mycket
            hårt. Därför är det angeläget att det finns statliga medel till
            förfogande när katastrofinsatser är nödvändiga vid t.ex. angrepp
            av granbarkborre så att behov av åtgärder kan inventeras och insatserna
            komma igång omedelbart, innan skadorna fått en okontrollerbar
            omfattning. Krav på att regeringen därför bör pröva hur en sådan
          </p>
          <pb facs="riksdagen-motions-pdf/data/200001/mot_200001_MJ_0312/mot_200001_MJ_0312-0007.pdf"/>
          <p xml:id="i-89KkzDZV8n1Pwi2inu8NTB">
            katastroffond kan inrättas framfördes även i 1999 års motion.
            Yrkandet kvarstår eftersom det inte heller har behandlats ännu.
          </p>
          <p xml:id="i-HPLuv1zCXV2jf6GwwL4YA4">
            9.3 Ekdöden
          </p>
          <p xml:id="i-6H4Hjzwf6V5e9W3dm2KV8Q">
            Det råder osäkerhet kring vad om förorsakar den pågående ekdöden.
            Eftersom kunskaperna saknas har skogsmyndigheten svårt att ge
            råd till drabbade skogsägare. Osäkerheten kan leda till att skogsägare
            blir tveksamma till att satsa på ekproduktion. Kristdemokraterna
            anser att forskningsmedel måste styras till forskning kring ekdöden
            och att även ekdöden skall kunna inräknas i den ovan nämnda katastroffonden.
          </p>
          <p xml:id="i-PBFXyvDHK7Av89RQm1zQci">
            9.4 Tallvednematoden
          </p>
          <p xml:id="i-LcNKfHoWS6jjWfv9GTLuXL">
            Den s k tallvednematoden har nu spridit sig från Nordamerika
            till Europa. Sedan ett år har den fått fäste i Portugal och den
            betraktas som ett av de allvarligaste hoten mot barrskogar inom
            EU. Denna mask har nu även nått vårt land. Vid ett stickprov i
            Kalix i ett parti emballagevirke från Kanada gjordes den första
            upptäckten. Nematoden kan under vissa förhållanden slå ut tallbeståndet.
            Skulle skogsvårdsstyrelserna hitta nematoden i höstens provtagningar
            deklareras hela Sverige som smittat. Det innebär att nästan allt
            virke som skall exporteras måste kontrolleras och godkännas innan
            det skeppas till osmittat område. Det enda virke som undantas
            är impregnerat virke. Sverige har agerat kraftfullt i EU, vilket
            lett till skärpningar i gällande skyddsregler och omfattande undersökningar
            inom hela EU. Det är viktigt att staten fortsatt prioriterar bevakningen
            av denna fråga i EU.
          </p>
          <p xml:id="i-Wc6S1kod7zMqcijtZB67gY">
            9.5 Luftföroreningarna
          </p>
          <p xml:id="i-YFHfugjSE5Sz57TG3NgGiE">
            Försurningen, som orsakas av bla. nationellt och internationellt
            ökad fossilförbränning, är ett problem för skogsbruket i södra
            Sverige. Hittills har statens åtgärder bestått av kalkning av
            sjöar medan den skadade skogsmarken inte uppmärksammats. Kristdemokraterna
            anser att ett statligt ekonomiskt stöd ska kunna lämnas i form
            av åtgärder både mot mark- och vattenförsurningen. Trots att Skogsstyrelsen
            har pekat på behovet av ett program för skogsmarkskalkning och
            vitaliseringsgödsling när den pågående försöksverksamheten upphör
            finns inte heller i årets budgetproposition några nya förslag
            att kalka eller vitaliseringsgödsla den skadade skogsmarken. Skogsstyrelsen
            reviderar nu sitt tidigare åtgärdsprogram och beräknas lägga sitt
            nya förslag först våren 2001 varför ytterligare ett år kan passera
            utan statliga åtgärder. I vår motion ”Allmän miljö- och naturvård”
            utvecklar vi närmare synen på ett gemensamt konto för sjö- och
            skogskalkning.
          </p>
          <p xml:id="i-BRUWkJktgaaPd3tzEbjGFM">
            2000/01:MJ312
          </p>
          <p xml:id="i-MPpSDRPfnZnmbVSzsZ89Wa">
            37
          </p>
          <pb facs="riksdagen-motions-pdf/data/200001/mot_200001_MJ_0312/mot_200001_MJ_0312-0008.pdf"/>
          <p xml:id="i-FhX8HAdT4Gien2WqShy8JS">
            2000/01:MJ312
          </p>
          <p xml:id="i-WiDiAvGsW2nq4UKeAcdkFG">
            38
          </p>
          <p xml:id="i-8PnXCfgDHKSRDtgsrHZQBV">
            10 Vården av kulturminnen
          </p>
          <p xml:id="i-PTtWppRij4FX7mFNhA2LwL">
            Miljömålskommittén har föreslagit mycket högt ställda delmål
            till miljökvalitetsmålet ”Levande skogar”. En grundförutsättning
            för att nå de uppställda målen för kulturmiljövården är att inventerade
            fornlämningar finns registrerade och att uppgifterna om lämningarna
            är lätt åtkomliga för markägarna. Registrering och redovisning
            av befintliga fornlämningar måste därför prioriteras av de kulturmiljövårdande
            myndigheterna. De enskilda skogsägarnas kunskaper och intresse
            för kulturlämningarna i skogen är en stor tillgång. Men ett fortsatt
            starkt engagemang är beroende av statens syn på förfoganderätten
            till marken. Dagens skogsägare måste på samma sätt som tidigare
            generationer ha rätten att bruka sin mark effektivt. Kristdemokraterna
            ser ett hot i att nya tolkningar av begreppen ”fornlämning” och
            ”fornlämningsområden” kan komma att beröra enskilda skogsbrukare
            vid stora lagskyddade områden. Även om en markägare skulle få
            tillstånd till en brukningsåtgärd kan den rättsliga situationen
            lätt uppfattas som orimlig. Det behövs därför en översyn av lagstiftningen,
            som kan öppna för möjligheten till ersättning för inskränkning
            i brukandet inom större fornlämningar och fornlämningsområden.
          </p>
          <p xml:id="i-FFmepM9WTVntnhsnrEwvjR">
            11 Skogen och EU
          </p>
          <p xml:id="i-AfRD9FdN5PDav46npo3uET">
            Kristdemokraterna anser att det inte behövs en gemensam europeisk
            skogspolitik. Men skogsnäringen i vårt land är ändå i hög grad
            berörd av beslut inom andra politikområden i gemenskapen. Särskilt
            gäller det miljöpolitiken.
          </p>
          <p xml:id="i-GvTzdRRtdWmahP1RUY8poy">
            11.1 Natura 2000
          </p>
          <p xml:id="i-Ci4rkBVbiiHvJ4Wm91nX53">
            Sverige har hittills anmält närmare 5 miljoner hektar mark och
            vatten att ingå i närtverket Natura 2000. Regeringen har dock
            hamnat i tidsnöd eftersom kommissionen ändå har påtalat brister
            i Sveriges arbete och i regelverket, som ska säkra de svenska
            objekten i nätverket. Regeringen har nu övergivit sin tidigare
            hållning att först lösa avsättningsfrågor på hemmaplan innan objekten
            anmälts till EU och man har snabbutrett en skärpning av lagstiftningen
            på området. Kristdemokraterna anser att det inte bara är ett markägarintresse
            utan ett rättskrav att vi i Sverige genomför åtagandena på ett
            sätt som länkar till vårt lands miljöpolitik och till mångbruket
            av skogen. Samma rättsregler och rättsprinciper skall tillämpas
            för objekt i nätverket som vid andra statliga avsättningar av
            skogsmark.
          </p>
          <pb facs="riksdagen-motions-pdf/data/200001/mot_200001_MJ_0312/mot_200001_MJ_0312-0009.pdf"/>
          <p xml:id="i-6XMrnrJaFM3AWscGXU219Y">
            11.2 Skada på biologisk mångfald
          </p>
          <p xml:id="i-Q491uEgpNAZcJW69jzSTqK">
            Kommissionens vitbok om ersättningsansvar för miljöskador ska
            behandlas av EU-parlamentet. Vitboken innefattar i skadebegreppet
            även ”skada på biologisk mångfald”, men begränsar sanktionssystemet
            till objekt i Natura 2000. Eftersom detta begrepp skulle bädda
            för subjektiva och svårförutsebara bedömningar i domstol vill
            Kristdemokraterna påtala nödvändigheten av att ett sådant ersättningsansvar
            bara kan bli tillämpligt vid betydande skador inom Natura 2000-objekt
            och inte inom vanligt skogsbruk.
          </p>
          <p xml:id="i-E3nX4NMfNtbJmq6qpkXMy2">
            11.3 Vattendirektivet
          </p>
          <p xml:id="i-DAMVjzb8oDJh9iGiimAzAL">
            Arbete pågår med förberedelserna för ett svenskt införande av
            EU:s vattendirektiv. Vattendirektivet väcker frågan om styrkan
            i den svenska lagstiftningen och den svenska beslutanderätten.
            Kristdemokraterna ser ett hot i att det kommande skyddet av avrinningsområden
            och särskilda vattenområden kan bli starkare än skyddet av naturreservat.
            Det skulle i så fall innebära att vi inte genom nationella beslut,
            utan tillstånd från EU, exempelvis skulle kunna besluta om infrastruktursatsningar
            eller andra samhällsintressen, något som Kristdemokraterna anser
            vara en ren nationell angelägenhet.
          </p>
          <p xml:id="i-W9wvdZGvE9uKYDHuVpppfT">
            12 Andra internationella frågor
          </p>
          <p xml:id="i-BAAPbedXxpbyNrJrVBt4rW">
            Statens insatser och engagemang på det internationella området
            måste öka. Den internationella konkurrenssituationen gör det helt
            nödvändigt att det vid svenska beskickningar utomlands finns kompetens
            och resurser att bevaka skogsfrågorna och att marknadsföra svensk
            skogsindustri och dess miljövänliga produkter. Skogsnäringen måste
            ges större tyngd i det ansvariga departementet. Staten måste bättre
            bidra till att öka förståelsen för vår specifika skogsnäring och
            den svenska äganderätten. I internationella skogspolitiska sammanhang
            är Sverige ofta representerat på alltför låg nivå. Att Sverige
            sänder en tjänsteman medan andra skogsnationer representeras av
            ansvarig skogsminister minskar Sveriges inflytande i dessa sammanhang.
            Sverige står också många gånger utan representation vid viktiga
            internationella mässor, konferenser och andra sammankomster medan
            däremot stora konkurrentländer som Finland och Kanada har stark
            närvaro. Det är ett nationellt intresse att de svenska skogliga
            intressena får en ökad internationell statlig representation,
            och även att skoglig kompetens och resurser tillskapas på våra
            beskickningar utomlands. Frågan om sänkor i klimatpolitiken, internationella
            konventioner och globala skogsskyddsfrågor är exempel på aktuella
            områden där Sverige bättre måste aktivera sig.
          </p>
          <p xml:id="i-395WYN7cWoLviZqok5tRTf">
            2000/01:MJ312
          </p>
          <p xml:id="i-BVkhb1q3mv3pVLBFakiPwc">
            39
          </p>
          <pb facs="riksdagen-motions-pdf/data/200001/mot_200001_MJ_0312/mot_200001_MJ_0312-0010.pdf"/>
          <p xml:id="i-U6yiRQbvMLkahhxrLt1QH9">
            2000/01:MJ312
          </p>
          <p xml:id="i-TzXVhw8pJQ8ALUjtrrQU9f">
            40
          </p>
          <p xml:id="i-FZnBVDSfDQ856rsWJs7FmY">
            13 Skogen och infrastrukturen
          </p>
          <p xml:id="i-UCkBnjtvx4q51rPh8p3iBz">
            Goda transportmöjligheter, både på väg och där det är möjligt
            på järnväg, är en förutsättning för en fortsatt livskraftig svensk
            skogsnäring. Sedan 1997, när riksdagen beslutade om en långsiktig
            inriktning för investeringar i trafikens infrastruktur har delar
            av de pengar som riksdagen beslutade om dragits in eller omfördelats.
            Länsplanerna har inte kunnat förverkligas och detta har fått mycket
            kännbara effekter på vägstandarden. Skogslänen, som är beroende
            av ett vägnät med hög bärighet, har drabbats särskilt hårt och
            skogsnäringen har åsamkats stora kostnader. Trots en viss ökning
            av anslagen för 2001-2003 ligger nivån lägre än vad som krävs
            för att genomföra den nu liggande tioårsplanen för vägar och regio-
            nal kollektivtrafik. Antalet dygnskilometer avstängd väg på grund
            av tjällossning har ökat med ca 45 procent sedan 1996 och uppgick
            1999 till 766 000 dygnskilometer. Förhållandena är nu helt oacceptabla
            för skogsnäringen. Tidigare försummat vägunderhåll måste kompenseras
            och strategiskt viktiga förstärkningar måste göras i vägnätet.
            Regeringens proposition om en ny tioårsplan för infrastrukturen
            lyser ännu med sin frånvaro. Den finns inte upptagen på höstens
            propositionslista och på departementet kan man inte ge besked
            om när förslaget skall komma. Kristdemokraternas syn på behoven
            av satsningar på vägar och järnvägar utvecklas i den särskilda
            infrastrukturmotionen.
          </p>
          <p xml:id="i-QGEcd8J5feHGmS9VjJjMKP">
            14 Forskning och utveckling
          </p>
          <p xml:id="i-7cxHXyiAB1EoTmQTNuZ2bq">
            Kristdemokraterna — anser att det behövs en = förstärkning av
            forskningsinsatserna. När nu en omorganisation sker av de statliga
            forskningsråden måste regeringen tillse att utrymmet för den skogliga
            forskningen inte krymper. Den forskning som inriktas mot vertikal
            integration bör prioriteras. En samverkan mellan Rådet för samhällsbyggnad,
            areella näringar och miljö och Verket för innovationssystem måste
            organiseras på lämpligt sätt för att skapa den viktiga harmoniseringen
            mellan grundläggande forskning och tillämpade innovationer. =
            Forsknings- = och utvecklingsresurserna inom värdekedjan Skog-Industri-Marknad
            är idag underdimensionerade.
          </p>
          <pb facs="riksdagen-motions-pdf/data/200001/mot_200001_MJ_0312/mot_200001_MJ_0312-0011.pdf"/>
          <p xml:id="i-5xjp98t9mEbY6DQwtVDZih">
            Stockholm den 4 oktober 2000
          </p>
          <p xml:id="i-7m1NMdTbM85a5ESCpYpcrV">
            Caroline Hagström (kd) Ulf Björklund (kd) Harald Bergström (kd)
            Tuve Skånberg (kd) Magnus Jacobsson (kd) Ester Lindstedt-Staaf
            (kd) Inger Strömbom (kd)
          </p>
          <p xml:id="i-MumpUgBsWzA7F8xi4u9gGD">
            2000/01:MJ312
          </p>
          <p xml:id="i-BTRzm1LNjaSiKzHutX5Wg6">
            Ulla-Britt Hagström (kd) Annelie Enochson (kd) Johnny Gylling
            (kd) Lars Gustafsson (kd) Mikael Oscarsson (kd)
          </p>
          <p xml:id="i-K5uvqVBxxQMDqd9G19QFF7">
            41
          </p>
        </div>
      </div>
    </body>
  </text>
</TEI>
