<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-AU-00070">
  <teiHeader>
    <fileDesc>
      <titleStmt>
        <title>Arbetstid för välfärd och hållbarhet</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:70 av Ali Esbati m.fl. (V)</title>
          <idno type="rdwebb">H20270</idno>
          <rs type="number">70</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H20270/text</ref>
          <ref type="dokument_url_html">http://data.riksdagen.se/dokument/H20270</ref>
          <ref type="dokumentstatus_url_xml">http://data.riksdagen.se/dokumentstatus/H20270</ref>
          <ref type="docx">http://data.riksdagen.se/fil/FA495B4A-BBE6-4DC0-AB46-1FA1C9A49C77</ref>
          <ref type="pdf">http://data.riksdagen.se/fil/9FA36C7A-1853-43FA-A34B-11D6B2479011</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ln2wyEzwHqEACv63w3ZjHz" type="signed"/>
        <correspContext corresp="i-Ln2wyEzwHqEACv63w3ZjHz">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-RHS9PvQyo2t6B91iARBtfM" type="submitted">
          <date when="2014-10-22"/>
          <time when="10:42:48"/>
        </correspAction>
        <correspAction xml:id="i-JzkswRj9WH4uRHkYhfxK9x" type="referred">
          <date when="2014-11-12"/>
        </correspAction>
        <correspAction xml:id="i-NrjSL3YJ1guiHXkZVNihya" type="assigned">
          <date when="2016-07-08"/>
          <time when="10:29:29"/>
        </correspAction>
        <correspContext corresp="i-NrjSL3YJ1guiHXkZVNihya">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-Gu3GV99Ewocd9xYfAk7ak8" type="behandlas_i"/>
        <correspContext corresp="i-Gu3GV99Ewocd9xYfAk7ak8">
          <ref type="uppgift">2014/15:AU4</ref>
          <ref type="ref_dok_id">H201AU4</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU4</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TfYoSoM3iXZpXAtY9T5tf9" type="motHeader">
        <div xml:id="i-LgK6mE1wpsRwUumbhZEV6C" type="motTitle">
          Motion till riksdagen 2014/15:70 av Ali Esbati m.fl. (V) Arbetstid
          för välfärd och hållbarhet
        </div>
      </div>
      <div xml:id="i-SWbnJ5k15rhxAkRtiZkVHy" type="motBody">
        <div xml:id="i-7vwmL46YwdRosJigJSfq7M" type="motProposal" subtype="förslag">
          <head xml:id="i-H2mnqWRhzoVsSrSP8JDL7y">
            1 Förslag till riksdagsbeslut
          </head>
          <list xml:id="i-6HK8Ed3f8TXNwPEMkw4Leo" style="ol">
            <item xml:id="i-VLqhYk7QBqN8zbQma7ypN">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdraget
              att se över möjligheterna till en generell arbetstidsförkortning.
            </item>
          </list>
        </div>
        <div xml:id="i-SYP7fZG77h8JCQffJdvRAj" type="motContent">
          <head xml:id="i-8CugZ9mF1fZAsFueMS9yPd" type="h1">
            2 Generell arbetstidsförkortning
          </head>
          <p xml:id="i-Ff8MBQiNFNQ37959YkvBHQ">
            Dagens arbetsmarknad går i allt högre grad mot ett arbetsliv
            präglat av ökad intensitet, stress och högt tempo. De senaste
            decennierna har arbetsplatserna slimmats och effektiviserats i
            stor utsträckning. De som har jobb har ofta svårt att kombinera
            förvärvsarbete med föräldraskap, familj och fritid – tiden räcker
            inte till. Många arbetstagare tvingas dessutom arbeta övertid.
            Samtidigt går hundratusentals människor arbetslösa eller arbetar
            ofrivillig deltid. Det är en orimlig utveckling som måste vändas.
          </p>
          <p xml:id="i-TrhaG23GmhDS5eHJkR66EZ">
            Det måste vara möjligt för både kvinnor och män, arbetare och
            tjänstemän, att kombinera heltidsarbete med föräldraskap, familj
            och fritid utan att slita ut sig. Vi behöver ett mänskligt och
            rättvist samhälle där människor har reella möjligheter att utvecklas
            och leva berikande liv. Vi behöver ett arbetsliv med plats för
            fler, där människor inte slits ut i förtid utan orkar jobba till
            pensionsålder. Vi behöver bättre förutsättningar för människor
            att leva jämställt. Vi behöver också lägga om vår samhällsekonomi,
            bort från materiell överkonsumtion som tär på planetens ändliga
            resurser. Kortare arbetstid är ett viktigt element i sådan samhällsutveckling.
            Det är därför dags att på nytt väcka frågan om en generell arbetstidsförkortning,
            där lagstiftning om normalarbetstiden också övervägs.
          </p>
          <head xml:id="i-DCQefzTwBFeqTkeDXfCu44" type="h2">
            2.1 Bakgrund
          </head>
          <p xml:id="i-PwsYDREhsbkinU9wDAMVJg">
            Arbetarrörelsens kamp för kortare arbetsdag började redan i slutet
            av 1800-talet. Kravet var 8 timmars arbete, 8 timmars frihet och
            8 timmars vila. Under 1900-talet förkortades den lagstadgade veckoarbetstiden
            stegvis till 40 timmar. Lagstiftningen föregicks av kollektivavtalsreglerad
            arbetstidsförkortning inom vissa delar av arbetsmarknaden. Sedan
            1973 har normalarbetsveckan om 40 timmar varit oförändrad för
            större delen av arbetsmarknaden, trots en enorm ökning av vinster
            och produktivitet i näringslivet.
          </p>
          <p xml:id="i-PcbefDuMeT9t6xg862zXN">
            Frågan om ytterligare arbetstidsförkortning tog ny fart under
            1970-talet. Vänsterpartiet började driva kravet om sex timmars
            arbetsdag. Under 1980-talet tillsattes en arbetstidskommitté med
            uppdrag att se över frågan om en utökad arbetstidsförkortning.
            I diskussionen gjordes avvägningen mellan minskad veckoarbetstid
            och införandet av en sjätte semestervecka. Arbetstidskommitténs
            bedömning var att det under 1980-talet inte fanns något utrymme
            för minskad veckoarbetstid, men att en sådan troligen skulle gå
            att genomföra i början av 1990-talet.
          </p>
          <p xml:id="i-MpvMNHM3vfCUj3dUqPXig2">
            Under 1990-talet tillsattes återigen flera statliga utredningar
            med uppdrag att se över arbetstidsfrågan. Det fördes samtidigt
            en intensiv debatt med många aktörer och krav på en förkortad
            veckoarbetstid. Fackliga organisationer, kvinnogrupper och politiska
            partier drev frågan aktivt men lyckades inte åstadkomma någon
            förändring. Motkrafter i form av såväl arbetsgivarorganisationer
            som borgerliga partier lyckades ifrågasätta argumenten, vända
            opinionen och vinna debatten. Kommittén för nya arbetstids- och
            semesterregler (KNAS), den senaste statliga utredningen med uppdrag
            att se över möjligheten till arbetstidsförkortning, lämnade sitt
            slutbetänkande 2002. Utredningens förslag genomfördes aldrig.
            Med tiden har flera av förespråkarna lagt kravet om arbetstidsförkortning
            åt sidan och frågan har tonats ner.
          </p>
          <p xml:id="i-SNABNRDDJPm6CDiFwPoAQS">
            Stora grupper på arbetsmarknaden omfattas dock av kollektivavtal
            med en kortare arbetstid än lagens 40 timmar. Det gäller främst
            tjänstemannagrupper och manligt dominerade LO-förbund inom den
            privata sektorn. I de kvinnodominerade branscherna, som handel,
            hälso- och sjukvård, omsorg och restaurang, är i stället deltidsarbeten
            och visstidsanställningar som innebär kort och varierande veckoarbetstid
            särskilt vanliga. Där bekostar de anställda sin ”arbetstidsförkortning”
            med deltidslön och låga framtida pensioner.
          </p>
          <head xml:id="i-Wu2zFszrMzLLWbj6qFBpEp" type="h2">
            2.2 Nuläge
          </head>
          <p xml:id="i-J2ww9K5otoMKCCV4aUiTWK">
            I dag är det få som aktivt driver frågan om en generell arbetstidsförkortning.
            Frågan finns inte på dagordningen på samma sätt som tidigare och
            har inte utretts på mer än ett decennium. Förklaringarna är flera.
            Globaliseringen har ökat konkurrenstrycket på den svenska ekonomin
            i allmänhet och på tillverkningsindustrin i synnerhet. För att
            klara sig i den internationella konkurrensen går det inte att
            sänka arbetstiden, är budskapet. Samtidigt är internationell konkurrens
            i sig inget nytt, och såväl arbetstid som produktivitet är i ständig
            förändring under påverkan från olika tendenser på nationell och
            global nivå.
          </p>
          <p xml:id="i-KGABDhjL473YTGbZBJ6R5q">
            Därutöver är näringslivets maktposition i dag starkare än på
            mycket länge, fackföreningsrörelsen har försvagats och den politiska
            diskursen präglas av krav på ökad flexibilitet från arbetsgivarens
            perspektiv, fler arbetade timmar, stärkt konkurrenskraft genom
            pressade löner och arbetsvillkor, och ekonomisk tillväxt utan
            hänsyn till fördelningsaspekter och bredare sociala kostnader.
            Den borgerliga arbetslinjen och synen på arbete är förhärskande.
            Debatten handlar främst om hur vi ska få fler att arbeta mer och
            längre, men saknar ofta ett klass- och könsperspektiv: det är
            stora skillnader mellan olika gruppers reella möjligheter att
            jobba högt upp i åren, eller att arbeta så många timmar som man
            egentligen skulle önska på den reguljära arbetsmarknaden. Borgerlighetens
            recept för att komma till rätta med den ökade stressen i arbetslivet
            har främst handlat om att införa skattereduktion för hushållsnära
            tjänster i syfte att underlätta det s.k. livspusslet. De fackliga
            organisationerna, som tidigare varit drivande i arbetstidsförkortningsfrågan,
            har länge pressats till försvarskamp, och i den grad det har varit
            möjligt med offensiva krav i stället prioriterat löneökningar,
            extra semesterdagar, rätt till heltid och fasta anställningar
            i avtalsrörelserna. Samtidigt visar forskning att det finns en
            positiv folkopinion för arbetstidsförkortning. En stor del av
            väljarna, främst kvinnor, tycker att sex timmars arbetsdag är
            ett bra förslag, medan en majoritet i riksdagen är emot en generell
            arbetstidsförkortning. Opinionsgapet mellan medborgarna och deras
            folkvalda har dessutom ökat sedan 1990-talet. Det faktum att det
            finns en opinion för arbetstidsförkortning är ett av flera skäl
            till att på nytt väcka frågan om en generell förkortning av arbetstiden.
          </p>
          <head xml:id="i-AJxnKy36v6W9wSmK9KgDeY" type="h2">
            2.3 Argument för arbetstidsförkortning
          </head>
          <p xml:id="i-2sksb2BocjJxJztAG8Et6q">
            Argumenten för en generell arbetstidsförkortning är flera och
            har varierat över tid. Vänsterpartiet vill här lyfta fram fyra
            perspektiv med tillhörande argument för en generell arbetstidsförkortning.
          </p>
          <head xml:id="i-L2ECQSA2XrtuQSSqTHuJhj" type="h3">
            2.3.1 Jämställdhet
          </head>
          <p xml:id="i-Sn8AZUqgvUivTVNJ5kCtXM">
            En generell arbetstidsförkortning med bibehållen lön är en viktig
            reform för att strukturellt kunna förändra kvinnors situation
            på arbetsmarknaden och öka jämställdheten. Det finns två huvudsakliga
            argument. För det första frigör det tid för alla arbetande människor
            – tid som tillsammans med attitydförändringar och en individualiserad
            föräldraförsäkring möjliggör och skapar förutsättningar för en
            jämnare fördelning av det obetalda hemarbetet, där kvinnor fortfarande
            står för den största delen. För det andra ökar det kvinnors möjlighet
            till ekonomisk självständighet. Kvinnor är alltjämt överrepresenterade
            när det gäller deltidsarbete, vilket påverkar lön och pension
            negativt. Med en generell arbetstidsförkortning skulle fler deltidsarbetande
            kvinnors arbeten räknas om till heltider och inkomstskillnaderna
            mellan män och kvinnor pressas nedåt. Kravet om en lagstadgad
            rätt till heltid hänger således nära samman med kravet om generell
            arbetstidsförkortning. En generell arbetstidsförkortning skulle
            således dels kunna öka jämställdheten inom familjen, dels minska
            löneskillnaderna mellan kvinnor och män.
          </p>
          <head xml:id="i-SovpjD3ADocYnZXjnoSmo9" type="h3">
            2.3.2 Fritid
          </head>
          <p xml:id="i-Xov2U9a7y2Yipd5sRL39zJ">
            Arbete är en central del av människors liv. Arbete betyder gemenskap,
            tillhörighet och makt att utforma sitt liv och sin framtid. Arbete
            krävs även för att skapa resurser för vår gemensamma välfärd.
            Målet med samhällsutvecklingen kan dock inte vara att alla ska
            arbeta maximalt. Målet bör snarare vara att frigöra människan
            så att varje individ i större grad äger rätten att själv bestämma
            över hela sin tid. Ett centralt argument för en generell arbetstidsförkortning
            är att det ger enskilda människor mer fritid – i betydelsen tid
            fri från lönearbetets särskilda villkor – och därmed mer makt
            över deras egen vardag, utan att detta endast reserveras för människor
            med de högsta inkomsterna, som i huvudsak redan har stor kontroll
            över sin arbetstid. Att förkorta arbetstiden ger människor mer
            tid för familj, vänner, intressen, föreningsliv och demokratiskt
            deltagande. En generell arbetstidsförkortning skapar även mer
            tid för vila och återhämtning. Det skulle således även bidra till
            bättre hälsa och ökad livskvalitet, till gagn för såväl individen
            som samhället.
          </p>
          <head xml:id="i-UymquqQGFCpFedb4jRLpNE" type="h3">
            2.3.3 Klimat
          </head>
          <p xml:id="i-UaUW2YSK5uamJth7YdjE9p">
            Klimatförändringen är mer långtgående än vad man tidigare har
            trott. Redan i dag påverkas våra samhällen och ekosystem på ett
            genomgripande sätt. Forskning visar att det går att förhindra
            en eskalerande klimatförändring, men att vi måste agera nu. Klimatet
            kräver att ekonomisk utveckling inte betyder att vi förbrukar
            mer av icke-förnybara resurser. Produktivitetsökningarna kan inte
            längre tas ut i form av ständigt ökande konsumtion samlat sett
            – det är inte hållbart. I stället bör vi ta ut en betydande del
            av effektivitetshöjningarna i form av fri tid genom en generell
            arbetstidsförkortning. Detta är inte förändringar som kan genomföras
            genom individuella livsstils- och konsumtionsval, utan kräver
            omläggning av hela ekonomin. För att detta ska vara socialt hållbart,
            måste det gå hand i hand med minskade klassklyftor. Dels är det
            de med höga inkomster som står för den mest betydande överkonsumtionen,
            dels kräver en omläggning av de privata konsumtionsmönstren en
            större roll för gemensamma lösningar. För klimatets skull bör
            vi växla mer arbete och ökande konsumtion mot mer fri tid och
            kortare arbetstid.
          </p>
          <head xml:id="i-3FzCQ3aqcwNEKrQ3rv9iNf" type="h3">
            2.3.4 Rättvisa och makt
          </head>
          <p xml:id="i-MqDojbukWJE8mAo6gmwDh7">
            Generell arbetstidsförkortning är en systemkritisk reform som
            utmanar kapitalets makt över privatliv och arbetsliv. Den stärker
            arbetstagarna gentemot arbetsgivarna genom att den dels – allt
            annat lika – skapar en relativ brist på arbetskraft, dels minskar
            arbetsgivarnas frihet att bestämma över arbetstidens förläggning.
            Det i sin tur ökar möjligheterna att ändra fördelningen av produktionsresultatet
            mellan arbete och kapital. Arbetstidsförkortning är också en generell
            rättvisereform med ett tydligt makt- och klassperspektiv. De som
            i dag har krävande arbeten och som sköter sin egen arbetstidsförkortning
            genom att arbeta deltid, främst kvinnor i arbetarklassen, kommer
            att gynnas av en generell arbetstidsförkortning. Deras ställning
            kommer att stärkas i förhållande till andra grupper på arbetsmarknaden.
            En arbetstidsförkortning skulle således ha en omfördelande effekt
            och bidra till att minska klyftorna mellan människor på arbetsmarknaden.
          </p>
          <head xml:id="i-X9C878STdqqHNJkwdhDrix" type="h2">
            2.4 Avslutning
          </head>
          <p xml:id="i-8fYwETehq7R2nVW5zSZFgv">
            Vänsterpartiet vill ha ett mänskligt och rättvist samhälle där
            människor har reella möjligheter att utvecklas och leva berikande
            liv. Vi vill ha en hållbar arbetsmarknad där människor orkar jobba
            till pensionsålder utan att slitas ut i förtid. Vi vill ha bättre
            förutsättningar för par att leva jämställt. Detta kräver en kortare
            arbetstid – en generell arbetstidsförkortning.
          </p>
          <p xml:id="i-YRjTvJ6qGmKLBYCFL7hLA8">
            Förutsättningarna för en generell arbetstidsförkortning är goda.
            Produktiviteten har fördubblats i Sverige sedan 1970-talet. Samtidigt
            har löneandelen av det samlade produktionsresultatet sjunkit kraftigt.
            Det ekonomiska utrymmet för en arbetstidsförkortning med bibehållen
            lönenivå är alltså betydande i ekonomin som helhet. För att det
            utrymmet ska komma alla på arbetsmarknaden till del behövs det
            en lagstadgad arbetstidsförkortning som utjämnar klyftorna mellan
            de grupper på arbetsmarknaden som har avtalsreglerad arbetstidsförkortning
            och de grupper som inte har det. Vänsterpartiet anser att förkortningen
            ska ske i en sådan takt att arbetstagarnas inkomster inte minskar.
          </p>
          <p xml:id="i-DNaVMSnZVjsuBQ2cTNCZid">
            Samtidigt som förutsättningarna för en generell arbetstidsförkortning
            är goda är behovet av en arbetstidsförkortning stort. Arbetslivet
            präglas i dag av ökad intensitet, stress och högt tempo. Detta
            leder i sin tur till ökad ohälsa, stressrelaterade sjukdomar och
            sjukskrivningar. Den ojämställda fördelningen av det obetalda
            hemarbetet mellan kvinnor och män kvarstår, liksom det faktum
            att fler kvinnor än män arbetar deltid vilket minskar deras ekonomiska
            självständighet. Utöver detta kräver klimatet minskad konsumtion
            och lägre resursförbrukning. En generell arbetstidsförkortning
            skulle bidra till att minska ohälsan, öka jämställdheten, minska
            klyftorna på arbetsmarknaden och bidra till en hållbar utveckling.
          </p>
          <p xml:id="i-MdaneTavdmxhsyQJQn49AF">
            Frågan om en ytterligare arbetstidsförkortning har diskuterats
            med varierande intensitet sedan normalarbetsveckan om 40 timmar
            infördes 1973. Det har tillsatts en mängd statliga utredningar
            men ingenting har hänt. Drygt 40 år efter reformen har vi fortfarande
            40 timmars arbetsvecka, trots enorma produktivitets- och effektivitetsökningar.
            Vänsterpartiet anser att det är dags att på nytt lyfta frågan
            om en generell arbetstidsförkortning. I grunden handlar detta
            om avgörande vägval för vårt samhälle. Det handlar om hur vi organiserar
            ekonomin och vilka värden som ska vägleda oss in i framtiden.
            De flesta skulle skriva under på att vi arbetar för att kunna
            leva gott – inte lever för att arbeta till varje pris. Ändå återspeglas
            detta sällan eller aldrig i samhällsdebatten. En samhällsdebatt
            om arbetstiden är viktig, och det är viktigt att den har ett gott
            och mångsidigt faktaunderlag. Ett första steg är att tillsätta
            en utredning med uppdrag att se över möjligheterna för en generell
            arbetstidsförkortning. Detta bör riksdagen som sin mening ge regeringen
            till känna.
          </p>
        </div>
        <div xml:id="i-DbHaqn13inbJkE6S7i6cTb" type="motSignatures">
          <list xml:id="i-SPsrMRHUF7autawaYcAmEL">
            <item xml:id="i-YE165PivkMm3pw54iedaRC" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-CSa2rk3aQP7h12YTknWrsY" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-Ax4UbqVqkYfqpra6yDAN4c" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-2DvcBVEuDWkQrUeSkxcEJ7" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-VSyFNaWtgGMEURNyWKh6kS" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-GE9zdDi3W3aWN2KRAJKTVV" who="i-7r5EMv9VstEFKe8CzeUCH5">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
