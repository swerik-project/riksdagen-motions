<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-03372">
  <teiHeader>
    <fileDesc>
      <titleStmt>
        <title>Svenska kyrkan och trossamfundsfrågor</title>
        <author corresp="i-GYDmDYBwvSBCyuntDBrarj">av Viktor Wärnick m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3372 av Viktor Wärnick m.fl. (M)</title>
          <idno type="rdwebb">H9023372</idno>
          <rs type="number">3372</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9023372/text</ref>
          <ref type="dokument_url_html">http://data.riksdagen.se/dokument/H9023372</ref>
          <ref type="dokumentstatus_url_xml">http://data.riksdagen.se/dokumentstatus/H9023372</ref>
          <ref type="docx">http://data.riksdagen.se/fil/9E3DEC3F-D12C-4082-AE95-782FCF21B9D7</ref>
          <ref type="pdf">http://data.riksdagen.se/fil/C930D112-6EDF-4DEE-8897-F870BEE1D757</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GYDmDYBwvSBCyuntDBrarj</idno>
            <name>Viktor Wärnick</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev2bAyMrQ6WFtkDbPD2E9z</idno>
            <name>Magnus Stuart</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-B2xfsbWNfpasAL5bCdpdEy" type="signed"/>
        <correspContext corresp="i-B2xfsbWNfpasAL5bCdpdEy">
          <note type="signatory" corresp="i-GYDmDYBwvSBCyuntDBrarj"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-Ev2bAyMrQ6WFtkDbPD2E9z"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-Apyf3DsrtN2zmshEtt35Qo"/>
        </correspContext>
        <correspAction xml:id="i-JCgYb2LCQ466VL1DCqM7t8" type="submitted">
          <date when="2021-10-04"/>
          <time when="17:52:20"/>
        </correspAction>
        <correspAction xml:id="i-12oj9mhredZ6pCCPufeFps" type="reviewed">
          <date when="2021-10-04"/>
          <time when="19:42:26"/>
        </correspAction>
        <correspAction xml:id="i-KR1XvN52RaQni5Vp9LwZpC" type="referred">
          <date when="2021-10-14"/>
        </correspAction>
        <correspAction xml:id="i-JpTDRgJGDzPKAxD9zL2jbF" type="assigned">
          <date when="2022-11-08"/>
          <time when="09:23:01"/>
        </correspAction>
        <correspContext corresp="i-JpTDRgJGDzPKAxD9zL2jbF">
          <ref type="assignedTo">Kulturutskottet</ref>
        </correspContext>
        <correspAction xml:id="i-N63a6LTcbB9qyo6koL4Whf" type="behandlas_i"/>
        <correspContext corresp="i-N63a6LTcbB9qyo6koL4Whf">
          <ref type="uppgift">2021/22:KrU2</ref>
          <ref type="ref_dok_id">H901KrU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU2</ref>
          <ref type="ref_dok_titel">Det civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MLvfJ52ZmQ4GjMpdieZb7Q" type="behandlas_i"/>
        <correspContext corresp="i-MLvfJ52ZmQ4GjMpdieZb7Q">
          <ref type="uppgift">2021/22:KU31</ref>
          <ref type="ref_dok_id">H901KU31</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU31</ref>
          <ref type="ref_dok_titel">Trossamfund och begravningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3372 av Viktor Wärnick m.fl. (M)
          Svenska kyrkan och trossamfundsfrågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-JYYiqMzvRJynaDeSdudWyq">
            Förslag till riksdagsbeslut
          </head>
          <list style="ol">
            <item xml:id="i-Kshnt6sb2H25ztu72D7HQ">
              Riksdagen ställer sig bakom det som anförs i motionen om fri
              församlingstillhörighet och tillkännager detta för regeringen.
            </item>
            <item xml:id="i-KiaCSVuxtrRahMn7iRbK5m">
              Riksdagen ställer sig bakom det som anförs i motionen om att
              utreda lagen om Svenska kyrkan i syfte att stärka kyrkans politiska
              oberoende och tillkännager detta för regeringen.
            </item>
            <item xml:id="i-2j8XUw6p3VC21K9oN638ab">
              Riksdagen ställer sig bakom det som anförs i motionen om att
              utreda ansvaret för begravningsväsendet samt Kammarkollegiets
              roll och tillkännager detta för regeringen.
            </item>
            <item xml:id="i-D56p1eo4bgB5gQTUzvHcHa">
              Riksdagen ställer sig bakom det som anförs i motionen om en utredning
              om att alla bidrag till ungdomsorganisationer, trossamfund och
              folkbildningen borde samlas under ett paraply för att kunna öka
              kontrollen och tillämpa mer enhetliga demokrativillkor och tillkännager
              detta för regeringen.
            </item>
            <item xml:id="i-RHaC2JtQN9LmZffrHAL5P2">
              Riksdagen ställer sig bakom det som anförs i motionen om att
              utreda ett revisorskrav för trossamfund som erhåller utländsk
              finansiering, och detta tillkännager riksdagen för regeringen.
            </item>
            <item xml:id="i-FZNpR4vXWbzcveYN6MCntp">
              Riksdagen ställer sig bakom det som anförs i motionen om att
              utreda huruvida ett revisorskrav bör införas för trossamfund som
              har brustit i uppfyllandet av demokrativillkoren, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head xml:id="i-9HkQ6ZeDbCPoomutDDnzYz" type="h1">
            Motivering
          </head>
          <p xml:id="i-GMonJnxfVCokdq7otw6QtX">
            För så väl samhälle som den enskilde individen är ett starkt
            civilsamhälle av stor vikt. Civilsamhället är i mångt mycket det
            sammanhållande kittet i vårt samhälle, som för människor samman
            och som i många avseenden bär upp vårt land. Civilsamhället är
            den grund av frivilliga sammanslutningar som vårt samhälle vilar
            på och som inte täcks av det offentliga. För oss moderater är
            samhället alltid större än staten - därav är ett starkt civilsamhälle
            av yttersta vikt.
          </p>
          <p xml:id="i-KfEA5x8fckm4ArtLCtxzVB">
            En stor och viktig del av vårt civila samhälle är trossamfunden.
            Kyrkan har ända sedan kristnandet av Sverige varit en väldigt
            viktig, om inte den viktigaste, institutionen i vårt samhälle
            som till otaliga generationer bidragit till läskunnighet och utbildning,
            givit sjukvård, social omsorg och inte minst en andlig hemvist.
            Även om Svenska Kyrkans roll inte är den samma som då har religionen,
            alla våra trossamfund, en väldigt viktig roll även i vår samtid.
            Över åtta miljoner människor är medlemmar i ett trossamfund och
            det är fler gudstjänstbesökare än besökare på så väl fotbollsmatcher
            som biosalonger. Trossamfunden och deras betydelse för de flesta
            i vårt land förtjänar alltjämt att uppmärksammas.
          </p>
          <p xml:id="i-CKkNnGznALcSPQBBe2b9CL">
            Svenska kyrkan
          </p>
          <p xml:id="i-EzAas3zs1s3anXKvjfJEry">
            Självfallet väcker Svenska kyrkan intresse. Det handlar om landets
            i särklass största religiösa samfund. Med långt fler än halva
            landets befolkning som medlemmar är det en viktig institution
            både ifråga om storlek och i hur tänkande och struktur format
            vår gemensamma historia och många av våra delade traditioner.
            Kristen tradition har format och präglat Sverige i över 1 000
            år.
          </p>
          <p xml:id="i-HSFwn2kCmF3Vb2LPiTcyqH">
            Den statskyrkoordning som tidigare gällt i Sverige har upphört.
            Det är bra. Det handlar dock inte om en definitiv brytning utan
            snarare om ändrade relationer. I lag är statens förhållanden med
            och till Svenska kyrkan reglerade. Utöver storlek och historisk
            påverkan ger detta en särställning. Relationsändringen fanns på
            plats år 2000. Fortsatt engagemang markeras från statens sida
            vad gäller exempelvis den kyrkoantikvariska ersättningen. Det
            handlar om ett gemensamt kulturhistoriskt ansvarstagande både
            från statens och Svenska kyrkans sida. Tillsammans tar de ansvar
            för en viktig del av svensk kulturhistoria.
          </p>
          <p xml:id="i-Etmc4fsJ5va6rVEmWqgNDM">
            Det finns dock anledning att reflektera kring statens förhållande
            till de religiösa samfunden och även utformningen av den lag som
            finns specifikt vad gäller Svenska kyrkan. Bland annat stadgas
            att Svenska kyrkan skall vara en demokratiskt uppbyggd folkkyrka.
            Det kan finnas anledning att fundera kring lagen och dess utformning,
            inte minst sedan kyrkovalet på nationell nivå inte samlar fler
            än drygt tio procent av de röstberättigade.
          </p>
          <p xml:id="i-QQ6jW5NHrLd2k3ddgV6tsb">
            En fråga som under lång tid diskuterats i Svenska kyrkan är möjligheten
            för medlem att bli medlem i – och därmed få betala sin avgift
            till – annan församling än den man tillhör genom boendeortens
            geografiska koppling. I dag är det omöjligt att som medlem i Svenska
            kyrkan tillhöra exempelvis den församling i vars kyrka man döpts,
            konfirmerats eller där ens föräldrar vigts om man inte råkar bo
            på den aktuella orten. Trots att Svenska kyrkan i medlemsstyrka
            samlar många i Sverige är det betydligt mer blygsamt med själva
            kyrksamheten. För många är det naturligt att vara med för att
            på så sätt stödja något som uppfattas som behjärtansvärt genom
            exempelvis socialt och ideellt arbete eller genom förvaltandet
            av kulturskatter.
          </p>
          <p xml:id="i-L7FQCfu4AxKWk5GjMtJzTu">
            Med en friare församlingstillhörighet skapas möjlighet för den
            enskilde att kunna vara med i en församling till vilken man känner
            en starkare känslomässig koppling än till kyrkan på den ort där
            man nu kanske bor efter en eller flera flyttningar. Emotionellt
            kan finnas en stark dragning till kyrka och församlingsverksamhet
            där man exempelvis fötts och vuxit upp, där den egna släkten kommer
            ifrån och där anförvanters gravar finns kvar. Det kan också handla
            om att man inom Svenska kyrkan önskar söka en gudstjänstgemenskap
            som kan saknas på den egna orten och som man därför helt naturligt
            önskar stödja med den egna medlemsavgiften. I synen på exempelvis
            kvinnliga präster eller andra ställningstaganden kan det finnas
            negativa åsikter som intagits av den egna församlingens präster
            eller förtroendevalda vilka man inte delar och då kan utträde
            ur kyrkan vara ett alternativ för den som inte har möjlighet att
            istället byta församling.
          </p>
          <p xml:id="i-MwdRnt2EJroWp6PxiQfUyg">
            Vad som borde vara en fråga för Svenska kyrkan är det dessvärre
            inte. För några år sedan gav kyrkostyrelsen ett utredningsuppdrag
            om just församlingstillhörighet. Resultatet har lagts fram i Rörlig
            församlingstillhörighet – modeller och konsekvenser (SKU 2004:1).
            I denna utredning resoneras kring ett antal möjliga modeller för
            en fullständigt fri till en friare församlingstillhörighet. Detta
            frågeområde har debatterats vid ett flertal kyrkomöten (Svenska
            kyrkans högsta beslutande organ, demokratiskt tillsatt genom att
            ledamöterna utsetts i direkta val).
          </p>
          <p xml:id="i-9tha8k5jhBsV8NbjkRJA4C">
            I utredningen SKU 2004:1 noteras:
          </p>
          <p xml:id="i-5NPsTvPsnmnbMDJ4nuqJKo">
            Det står klart att det inte är möjligt att enbart genom ändringar
            i kyrkoordningen införa denna modell. Det krävs ändringar i föreskrifterna
            i lagen om Svenska kyrkan om tillhörighet till den församling
            där man är bosatt. Detta väcker frågor kring den särskilda ställning
            lagen om Svenska kyrkan har som en grundläggande del av beslutet
            om ändrade relationer mellan staten och Svenska kyrkan.
          </p>
          <p xml:id="i-Ho8dcCYp3VSEdVTFbkj7Bg">
            En moment 22-liknande situation har i praktiken uppstått. Många
            i riksdagen tror att frågan om församlingstillhörighet är ett
            ärende att exklusivt avgöras av Svenska kyrkan och dess medlemmar
            medan alla försök att nå beslut om friare församlingstillhörighet
            vid kyrkomötet besvaras med att det hela avgörs av Sveriges riksdag.
            Frågan har också tidigare varit uppe i riksdagen, och samtliga
            allianspartier, även sådana som tidigare varit skeptiska, har
            där reserverat sig till förmån för att göra en översyn om hur
            beslutsrätten över denna fråga skulle kunna flyttas till Svenska
            kyrkan. Lagstiftningen borde ändras på sådant sätt att Svenska
            kyrkan själv kan avgöra huruvida dagens ordning om en strikt geografisk
            koppling ifråga om församlingstillhörighet skall bibehållas eller
            om en friare ordning skall införas. Riksdagen borde inte ha något
            inflytande över hur Svenska kyrkans organisation är utformad.
            Av den anledningen borde lagstiftningen ändras på sådant sätt
            att Svenska kyrkan själv kan avgöra huruvida dagens ordning om
            en strikt geografisk koppling ifråga om församlingstillhörighet
            ska bibehållas eller om en friare ordning ska införas.
          </p>
          <p xml:id="i-SQ3EfKC1DdFLzWRYLcELAG">
            Snart har två decennier gått sedan Svenska kyrkan skildes från
            svenska staten som statskyrka år 2000. Svenska kyrkan har utan
            tvekan en stark ställning i det svenska samhället, och en lång
            tradition som särskiljer den från många andra alternativa kyrkor
            i Sverige. Trots Svenska kyrkans historia och folkförankring som
            ger den en särställning kan omfattningen av den statliga regleringen
            av den ifrågasättas. Det är inte självklart att staten i Lag om
            Svenska kyrkan bör reglera hur exempelvis interndemokratin i kyrkan
            och dess organisation ska se ut. Därför vill Moderaterna se en
            utredning för att ta ytterligare steg i separationen mellan stat
            och kyrka.
          </p>
          <p xml:id="i-EtWp1GQxuhsCJXVhyWB8SK">
            En fri, och oberoende, religionsutövning är en grundpelare i
            en demokrati, varvid en separation från staten är önskvärd för
            alla religiösa samfund. Staten tar idag ett ansvar för att samla
            in så väl Svenska kyrkans som andra trossamfunds medlemsavgifter
            via den allmänna deklarationen och Skatteverket.
          </p>
          <p xml:id="i-Y7wmNDMFukbhKYQqvKmqw6">
            Svenska kyrkans församlingar och pastorat (utom i Stockholm och
            Tranås kommuner) är idag ansvariga för begravningsverksamheten
            för alla som är folkbokförda i Sverige. Detta oavsett om man är
            medlem i Svenska kyrkan eller inte. I vissa församlingar finns
            också en egen begravningsbyrå.
          </p>
          <p xml:id="i-KrYjth8SKXyduiENGb7Br2">
            Vi skulle vilja se en annan ordning på detta och utreda hur begravningsverksamheten
            skulle kunna överföras till kommunerna. Begravningsavgiften som
            täcker kostnader för begravningsplats, kremering och gravsättning
            (alltså inte den enskilda begravningen) och som nu betalas till
            Svenska kyrkan skulle kunna överföras till kommunerna. Fristående
            begravningsbyråer och inte kommunala ska sköta det praktiska begravningsarbetet.
            Idag är begravningsavgiften som fastställs av Kammarkollegiet
            25,03 öre per hundralapp för hela landet utom för Stockholms och
            Tranås kommuner som har 6,5 respektive 24 öre i begravningsavgift
            per intjänad hundralapp. Det kan diskuteras om Svenska kyrkan
            är den aktör som allra bäst sköter uppgiften samt den principiella
            frågan om kyrkan är rätt huvudman efter relationsförändringen
            år 2000. Om fler steg dessutom tas i separationen mellan stat
            och kyrka samtidigt som en knapp majoritet idag är medlemmar kan
            man ställa sig frågan om detta är rimligt.
          </p>
          <p xml:id="i-4aH2gWGwmDiU2CWtU571Ce">
            Statens stöd till trossamfund
          </p>
          <p xml:id="i-25DsJbG2p2iSDaD5M6nWmJ">
            Religionsfriheten är central i ett demokratiskt land och var
            och en har rätt att få tro vad man vill och utöva sin religion
            och alla de trossamfund som finns och verkar i Sverige utgör alla
            var för sig och tillsammans en viktig gemenskap för väldigt många
            människor, och därav också för samhället i stort.
          </p>
          <p xml:id="i-BSusCB3q54Pzsj57db4Gmy">
            På 1600-talet fick Sverige sina första judiska församlingar,
            i mitten av 1800-talet då fler samfund än Svenska Kyrkan fick
            lov att verka växte frikyrkorna kraftigt och sedan dess har Sverige
            fått ett stort antal verksamma trossamfund inom olika religioner.
            De senaste decennierna har antalet religioner och samfund vuxit
            i snabb takt. Den gamla statskyrkan, frikyrkorna, invandrarsamfunden,
            judiska församlingar, moskéer och tempel utgör tillsammans dagens
            mångreligiösa landskap.
          </p>
          <p xml:id="i-Kp8gC9iAq9ymeZXkAzM1QD">
            Trots att religionen för de allra flesta är något positivt och
            ger glädje och mening finns det också krafter som utnyttjar religionen
            till att sprida skräck, terror och för att upprätthålla normer
            och värderingar som vi aldrig kan acceptera. Religiösa motsättningar
            och intolerans hos fåtalet människor sprider hat i vår samtid.
          </p>
          <p xml:id="i-L9PFrqiqMXRWK3bhRxcuA2">
            De flickor, men även pojkar, som tvingas att leva under och upprätthålla
            normer som begränsar dem i deras liv, homosexuella som nekas leva
            öppet med sin kärlek, barn som tvingas gifta sig, flickor som
            förs ut ur landet och blir könsstympade. Alla dessa hemska handlingar
            och destruktiva normer försvaras inte sällan i religionens namn.
            Dessa företeelser måste vi från politikens sida ta kraftfullt
            avstånd ifrån och se till att inga organisationer eller trossamfund
            som upprätthåller den här typen av värderingar får medel från
            det offentliga. Offentligt stöd ska inte utgå till organisationer
            som upprätthåller normer och värderingar som inte hör hemma i
            det svenska samhället såsom hedersförtryck, våldsbejakande extremism
            och annan för det demokratiska samhället farlig fundamentalism.
          </p>
          <p xml:id="i-S7VgCzXkoHMi6URFxDqjMu">
            Myndigheten för stöd till trossamfund, SST, beviljar ekonomiskt
            stöd till trossamfund. Stödet är riktat till församlingarna och
            samfundens arbete med gudstjänster och annan kyrklig eller verksamhet.
            Med detta att ge till trosutövning kommer det sekulära samhällets
            värderingsmässiga krav. Detta har i allt högre utsträckning visat
            sig krocka med religionsfriheten. För att öka kontrollen och kunna
            tillämpa mer enhetliga demokrativillkor borde alla bidrag till
            trossamfund samlas under ett paraply, tillsammans med utbetalningarna
            till ungdomsorganisationer och folkbildningen som idag går via
            Myndigheten för ungdoms- och civilsamhällesfrågor, MUCF.
          </p>
          <p xml:id="i-XxbcxWByF4oF8LiqGr8wzg">
            Att regeringen har aviserat en proposition med skärpta och harmoniserade
            demokrativillkor för hela det civila samhället stärker uppfattningen
            att bidragsutbetalningarna borde samlas. Vi Moderater beklagar
            dock att en sådan proposition har försenats med flera år då en
            sådan skyndsamt borde ha lagts fram på riksdagens bord. Så väl
            ungdomsorganisationer, trossamfund och folkbildningen har under
            åren haft problem med våldsbejakande extremism och andra idéströmningar
            som syftar till att omdana vårt demokratiska samhälle. Ett ytterligare
            bekymmer som förekommer hos flera av de statstödsberättigade trossamfunden
            är den utländska finansieringen. Det kan vara så väl stater som
            andra aktörer som hjälper finansierar byggnationer eller på annat
            sätt finansierar verksamhet. Inte sällan kommer detta med motkrav
            där den mottagande församlingen eller trossamfundet står i tacksamhetsskuld
            till den betalande aktören. Exempelvis kan detta visa sig i den
            givande aktören har inflytande över tillsättning av religiösa
            ledare eller inbjudningar av föreläsare. Därför borde tillsynsmyndigheten
            tillsätta en revisor i den organisation som tar emot utländsk
            finansiering för att tillse att organisationen uppfyller de krav
            som staten har ställt som villkor för bidragsutbetalningar samt
            skatteuppbörd. Samma krav borde ställas för de trossamfund som
            har brustit i uppfyllandet av demokrativillkoren så att staten
            kan följa upp den framtida efterlevnaden på ett överblickbart
            sätt.
          </p>
        </div>
        <div type="motSignatures">
          <list>
            <item xml:id="i-2pFH4rKeLigeJJ5gsAZpsy">
              Viktor Wärnick (M)
            </item>
            <item xml:id="i-LPsb83URByCo8pBqk18rxn">
              Annicka Engblom (M)
            </item>
            <item xml:id="i-7WWd77Vr1PqXcDCoJgJtA2">
              Ann-Britt Åsebol (M)
            </item>
            <item xml:id="i-MSboHuZ9TencDk2JQaFfix">
              John Weinerhall (M)
            </item>
            <item xml:id="i-MXkkVZYaiF6yTsFKhzbWGP">
              Magnus Stuart (M)
            </item>
            <item xml:id="i-CNR91EPqWJWMCNwUpVwo6X">
              Ulrika Jörgensen (M)
            </item>
            <item xml:id="i-TMC1Vrw4Ktk1vQviWEccYn">
              Marie-Louise Hänel Sandström (M)
            </item>
          </list>
        </div>
      </div>
    </body>
  </text>
</TEI>
