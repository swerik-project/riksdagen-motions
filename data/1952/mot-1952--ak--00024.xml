<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--ak--00024">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__24/mot_1952__ak__24-001.pdf"/>
      <fw xml:id="i-A5oBy6iqisuuMCFayLdHnr">
        6 Motioner i Andra kammaren, nr 24.
      </fw>
      <div xml:id="i-YXadSTo2ZQHoN68GbtiBVV" type="motHeader">
        <div xml:id="i-Do5guEkmftGZJGD7j5Hda7" type="motTitle"/>
        <div xml:id="i-UQgXMnanVtvykab8TvwBfN" type="motSubmissionInfo"/>
      </div>
      <div xml:id="i-WHcdubqz7VxvbjxdbQNbY" type="motBody">
        <div xml:id="i-Uv4cnb6VLbmZWK8miuG5Wc">
          <p xml:id="i-9cXSCEjnFdcBiSVKRw61bN">
            Nr 24.
          </p>
          <p xml:id="i-PyUVZsSVyQrg6zkeLPsBYx">
            Av herr von Friesen, angående revision av giftermålsbalkens be-
            stämmelser om förbud mot äktenskaps ingående med särskild hänsyn
            till föreskriften om fallandesjuka.
          </p>
          <p xml:id="i-JhV9Si6dy52LM3b6bX2gDF">
            I en motion till 1942 års riksdag yrkades, att en revision av
            giftermålsbal- kens bestämmelser om äktenskapshinder måtte äga
            rum, och särskilt fram- hölls nödvändigheten att ej längre medtaga
            fallandesot (epilepsi) som hin- der mot äktenskaps ingående. Motionen
            åberopade bl. a. några uttalanden av professor Nils Antoni, som
            också i ljuset av senare forskning visade sig mycket framsynta.
            Riksdagen avslog motionen bl. a. med åberopande av ett yttrande
            av numera avlidne professor V. Wigert men rekommenderade ett vidgat
            dispensförfarande. Senare års forskning har nu närmast påvisat
            riktigheten av Antonis utta- landen och hurusom Wigert representerar
            en föråldrad och ovetenskaplig uppfattning om hithörande spörsmål.
            I ett arbete av dr C. H. Alström (A Study of Epilepsy in its Clinical,
            social and genetic aspects) ha framlagts sådana forskningsresultat,
            att det ej längre kan anses försvarligt att bibe- hålla den nära
            200 år gamla lagtexten om äktenskapsförbud för personer, som lida
            av »fallandesot av övervägande inre orsaker». Alström har klargjort,
            att epilepsi ingalunda är en sjukdom i och för sig utan symtom
            på en bakomliggande sjukdom. Ännu äro orsakerna icke klar- lagda
            till samtliga fall med epilepsi som mest framträdande symtom.
            I Al- ströms material rör det sig om ej mindre än 68 ?/o, där
            orsaken på vetenska- pens nuvarande ståndpunkt ej är klarlagd.
            Alström har vidare funnit, att ärftlighet för de epileptiska symtomen
            ej föreligger hos det stora flertalet patienter, och redan härigenom
            undanryckes grundvalen för ännu gällande lagstiftning och den
            motivering, som gavs av första lagutskottet år 1942. Av 897 undersökta
            fall kunde ärftlighet påvisas hos 11, kommande från 8 familjer,
            ehuru ej ens hos detta fåtal ärftligheten är densamma. Av ålder
            har epilepsien hos en stor del av allmänheten omfattats med för-
            domsfull motvilja, som i hög grad måste verka sårande för de människor,
            som drabbats av dessa symtom. Jämte smittosam könssjukdom, sinnessjuk-
            dom och sinnesslöhet är epilepsien enda medicinska äktenskapshinder,
            vil- ket givetvis gör sitt till för att dessa sjuka skola betraktas
            som en art av särskilt mindervärdiga och farliga personer. I de
            flesta fall är sjukdomsbil- den ganska beskedlig, i varje fall
            hos alla dem som icke förutom anfallen också drabbas av själsliga
            sjukdomssymtom.
          </p>
          <pb facs="riksdagen-motions-pdf/data/1952/mot_1952__ak__24/mot_1952__ak__24-002.pdf"/>
          <fw xml:id="i-QTV485skMD5DA85E3LpMiT">
            Motioner i Andra kammaren, nr 24. 7
          </fw>
          <p xml:id="i-HFRj2nTA7xtesP3nWzCFwD">
            Slutsatserna torde nu stå klara och kunna formuleras så som en
            av våra främsta kännare av epilepsi, doktor R. Almquist, nyligen
            formulerat dem i en uppsats i Svensk Läkaretidning: »En person
            med okomplicerad och relativt godartad epilepsi utan hållpunkter
            för ärftlighet borde aldrig nekas gifta sig eller tvingas till
            sterilisering.» Den nuvarande lagstiftningen leder till godtycke
            vid tillämpningen och kan ej bibehållas. I vissa fall har äktenskapstillstånd
            erhållits, då den sökande i samförstånd med läkare endast förklarat
            att det ej rört sig om »inre or- saker» — ett begrepp som modern
            forskning visat ej heller existerar. I andra fall ha samvetsömma
            personer, tryckta av den stämpel som epilepsi- begreppet sätter
            på dem, ej ansett sig kunna underskriva deklarationer om frihet
            från sjukdomssymtomen. Onödiga lidanden ha åsamkats människor
            på grund av ett föråldrat och ovetenskapligt betraktelsesätt.
            Granskar man grunderna för tillkomsten av 1757 års lag, är det
            uppenbart att Wigert har fullständigt fel, då han betraktar bestämmelserna
            som ett utslag av fram- synthet och social-medicinsk klokhet.
            Tvärtom är förhållandet detta, att lag- stiftningen tillkommit
            på lösare grunder än man faktiskt haft anledning antaga. Att andra
            sjukdomstillstånd äro av den art, att ett äktenskapsför- bud kan
            anses motiverat, är givetvis möjligt, men frågan har måhända endast
            teoretiskt intresse. De svårartade sjukdomstillstånd, där ärftlighets-
            gången klarlagts, äro av sådan art, att äktenskap aldrig ter sig
            som en eventualitet för dess bärare. Här hänvisar jag till vad
            professor von Hof- sten yttrat vid remissen av 1942 års motion.
            Givetvis är det klart, att en lagändring endast kan vidtagas efter
            en föregående genom Kungl. Maj:ts försorg vidtagen utredning,
            där modern medicinsk-psykiatrisk expertis måste vara representerad.
            Beträffande själva den huvudfråga, som be- röres i motionen —
            att äktenskapsförbud enbart på grund av epileptiska symtom är
            omotiverat — torde saken vara fullt utredd. Därest ytterligare
            vittnesbörd i frågan anses nödvändiga, synes mig en hänvändelse
            till Psy- kiatriska föreningen, som torde representera den samlade
            expertisen i denna fråga, vara tillfyllestgörande. Med stöd av
            vad sålunda anförts hemställes, att riksdagen i skrivelse till
            Kungl. Maj:t måtte begära en skyndsam utredning omfattande revision
            av giftermålsbal- kens bestämmelser om förbud mot äktenskaps ingående
            med särskild hänsyn till föreskriften om »fallandesjuka».
          </p>
          <p xml:id="i-WPeUt33YfYBqxkSRFdQhV3" type="date">
            Stockholm den 16 januari 1952.
          </p>
          <p xml:id="i-V2hnFoHggNKs34zqzZSVhG">
            Bertil von Friesen.
          </p>
        </div>
      </div>
    </body>
  </text>
</TEI>
