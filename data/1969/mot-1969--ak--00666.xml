<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__666/mot_1969__ak__666-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motion i Andra kammaren, nr 666 år 1969
          </p>
          <p>
            Nr 666
          </p>
          <p>
            Av herrar Sundman och Ahlmark, om höjning av anslaget till bibliotek
            vid fångvårdsanstalter.
          </p>
          <p>
            (Lika lydande med motion nr 590 i Första kammaren)
          </p>
          <p>
            I statsverkspropositionen föreslår chefen för justitiedepartementet
            under punkt F 2 att anslaget för »Bibliotek vid fångvårdsanstalter»
            skall utgå oförändrat med 55 000 kr. Kriminalvårdsstyrelsen hade
            äskat en höjning med 55 000 kr., alltså en fördubbling. Biblioteksverksamheten
            vid fångvårdsanstalterna har alltid varit svårt försummad. Under
            senare år har skolöverstyrelsens bibliotekssektion tagit initiativ
            till experiment med intensifierad biblioteksverksamhet vid söder-
            täljeanstalterna Hall och Håga samt vid anstalten i Kumla. Vid
            alla andra anstalter gäller regler från år 1957. Detta år träffades
            på central rekommendation avtal mellan de olika fång- vårdsanstalterna
            och berörda kommunbibliotek, innebärande att biblioteken åtog
            sig ställa två böcker per vårdplats till anstalternas förfogande.
            Böckerna skall bytas tre gånger per år. I ersättning betalar anstalterna
            10 kr. per vårdplats och år. Det är på denna grund anslaget 55
            000 kr. beräknats. Ersättningsbeloppet fixerades alltså för tolv
            år sedan. Man utgick redan då från föråldrade siffror, nämligen
            folkbibliotekssakkunnigas kalkyler av år 1949. Det bör påpekas
            att bibliotekssakkunnigas beräkning — 10 kr. per vårdplats och
            år — endast avsåg driftkostnaderna och inte inkluderade några
            möjligheter för upprustningar. Det är med andra ord fråga om en
            mycket stor eftersläpning. På många håll har de kommunala biblioteken
            presterat en service som sträcker sig betydligt utöver vad som
            motsvaras av de knappa ersättning- arna. Anstalten i Malmö t.
            ex. får besök var fjortonde dag av en biblioteks- assistent; anstalterna
            i Göteborg, Ystad och Mariestad besöks en gång i veckan. En undersökning
            i Göteborg visar att 10-kronorsersättningen för biblioteksverksamheten
            endast täcker bokslitaget. Flera exempel skulle kun- na anföras.
            Den nuvarande ordningen har alltså medfört att vissa primär- kommuner
            påtagit sig kostnader för personer som icke är kommunmed- lemmar.
            Behovet av en bättre och något så när tidsenlig biblioteksverksamhet
            vid fångvårdsanstalterna är uppenbar. Detta gäller inte minst
            utbildnings- och studieverksamheten bland de intagna, vilken ställer
            speciella krav på biblio-
          </p>
          <pb facs="riksdagen-motions-pdf/data/1969/mot_1969__ak__666/mot_1969__ak__666-002.pdf"/>
          <p>
            Motion i Andra kammaren, nr 666 år 1969 7
          </p>
          <p>
            teksservice. Det är orimligt att räkna med att de berörda kommunerna
            skall påtaga sig ytterligare kostnader. Skolöverstyrelsen har
            vid flera till- fällen framhållit det otillfredsställande i dagens
            situation och uttryckt önskemål om bl. a. normer för bibliotekslokaler
            inom anstalterna, upprust- ning av handbokssamlingarna, utbildning
            av anstaltspersonalen och önsk- värdheten av att fackutbildade
            bibliotekarier i större utsträckning kopplas in på arbetet. Som
            en jämförelse kan nämnas att man i dag för en tillfredsställande
            biblioteksverksamhet på ett sjukhus räknar med kostnader som i
            vissa fall ligger upp mot eller över 100 kr. per vårdplats och
            år. Det bör också påpekas att lönerna för biblioteksassistenter
            stigit med mer än 350 92 mellan åren 1947 och 1967 och att bokpriserna
            beräknas ha stigit med cirka 150 sedan 1957. Departementschefens
            förslag i årets statsverksproposition innebär en höjning av det
            totala anslaget med nära 60 mkr. till drygt 207 mkr. Det är anmärkningsvärt
            att man i detta stora sammanhang inte ansett sig kunna biträda
            kriminalvårdsstyrelsens hemställan att höja det föråldrade och
            djupt urholkade delanslaget för biblioteksverksamheten med 55
            000 kr. till 110 000 kr. Under hänvisning till det ovan anförda
            hemställes, att riksdagen vid sin behandling av punkt F 2 i bilaga
            4 till statsverkspropositionen måtte besluta om höjning av anslaget
            till Bibliotek vid fångvårdsanstalter med 55 000 kronor och således
            till Fångvårdsanstalterna för budgetåret 1969/70 anvisa ett förslagsanslag
            av 207 170 000 kronor.
          </p>
          <p>
            Stockholm den 28 januari 1969
          </p>
          <p>
            P.-O. Sundman (cp) Per Ahlmark (fp)
          </p>
        </div>
      </div>
    </body>
  </text>
</TEI>
