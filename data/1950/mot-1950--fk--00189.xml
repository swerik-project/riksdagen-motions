<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__189/mot_1950__fk__189-001.pdf"/>
      <div type="motHeader" xml:id="i-AbugPNaNx1LB9zogYfTrP3">
        <div type="motTitle" xml:id="i-JGDnxvTGfdUicY3GrGPv8q"/>
        <div type="motSubmissionInfo" xml:id="i-4D1cx6dvRdp5rtGiaAJUar"/>
      </div>
      <div type="motBody" xml:id="i-3aEQji6TqaUgjtMRxe2uRK">
        <div xml:id="i-WsbLU58NdGdQGJNSjMo7AJ">
          <p xml:id="i-QQg2Uy9M3e8qvin94TQ94u">
            14 Motioner i Första kammaren, nr 189.
          </p>
          <p xml:id="i-4qZJ8g24DPEnNDJQvZTKNF">
            Nr 189.
          </p>
          <p xml:id="i-5q2FyAYTDb2QWraAXNmTMT">
            Av herrar Osvald och Sundelin, om åtgärder i syfte att nedbringa
            rökskadorna från industrier m. m.
          </p>
          <p xml:id="i-LBatghJ3VDAimnW3B6SXbk">
            Under senare år har allmänhetens uppmärksamhet ofta kommit att
            rik- tas på de skador på växtlighet och mark, vilka förorsakats
            av rök från vissa industriella anläggningar. De mest kända och
            mest omtalade rökskadorna torde vara de, som uppträtt inom ett
            ganska vidsträckt område kring Svenska skifferoljeaktiebolagets
            anläggningar vid Närkes Kvarntorp, där skadorna förorsakas av
            svaveldioxid jämte något svavelväte från skifferoljeugnar, kalkugnar
            och brinnande askhögar. Ingen som färdats förbi Kvarntorp torde
            ha kunnat undgå att inför den ödsliga anblick landskapet där erbju-
            der göra sig den frågan, om det inte vore möjligt att undvika
            skador av detta slag. Skogen närmast fabriken är nu helt bortbränd.
            Akuta skador in- träffa årligen på fruktträd och vissa lantbruksgrödor
            på ett avstånd av ända till 3 km från Kvarntorp. Det bör dock
            rättvisligen erkännas, att skadorna icke alltid äro så svåra,
            som man ibland velat göra gällande från odlarhåll, och en viss
            förbättring torde också ha inträtt under senare år tack vare om-
            sorgsfullare rening av gaserna och större aktsamhet i fråga om
            brand i ask- högarna. Skadorna kring Kvarntorp kunna utan tvekan
            betecknas som de svåraste i sitt slag i landet. Det bör dock framhållas,
            att bedömningen av skadorna komplicerats dels på grund av kvarstående
            spår av köldskador från vintrarna 1939—40 och 1940—41 samt av
            köldskador under vintern 1946—47 (särskilt på fruktträd och vissa
            odlade barrträd), dels därav att svaveldioxid även avgives från
            de kalkbrännande industrierna i Hällabrotts- området (ca 2 km
            från Kvarntorp) och från Ytongsfabriken i Hynneberg (ca 3 km från
            Kvarntorp). Rökmängderna från sistnämnda industrier äro vis- serligen
            betydligt mindre än de, som avgivas från Kvarntorp, men lokalt
            äro de ingalunda betydelselösa, i synnerhet inte i samverkan med
            röken från Kvarntorp. Man har också uttalat den förmodan, att
            oljeångor från den s. k. Ljungströmsanläggningen skulle ha trängt
            upp i jorden i angrän- sande åkrar och försämrat skördeutbytet.
            Undersökningar häröver pågå. Som ett mått på skadegörelsens omfattning
            må nämnas, att Kvarntorp- bolaget under åren 1942—1948 i ersättning
            för skador på fruktträd och minskning av fruktskörd utbetalat
            ca 18 000 kronor och under åren 1945— 1948 för skador på skog
            nära 300 000 kronor. Skadorna kring Kvarntorp ha här anförts som
            ett belysande exempel. S. k. rökskador kunna förorsakas av många
            andra beståndsdelar i röken än de, som här varit verksamma. Under
            benämningen rökskador brukar man
          </p>
          <pb facs="riksdagen-motions-pdf/data/1950/mot_1950__fk__189/mot_1950__fk__189-002.pdf"/>
          <p xml:id="i-DGepJMDvdsrYqjisw8rhvX">
            Motioner i Första kammaren, nr 189. 15
          </p>
          <p xml:id="i-WxrB34DBJgsrEqNJ5gNYqe">
            nämligen innefatta all skadegörelse på växter genom stoft- eller
            gasformiga avfallsprodukter, som från industrier och annan teknisk
            verksamhet avgivas till atmosfären. I de flesta fall är det dock
            inte rök i egentlig mening, d. v. s. synliga, stoftformiga ämnen,
            utan samtidigt med röken eller separat avgivna, osynliga, gasformiga
            avfallsprodukter, som utöva skadegörelsen. En dominerande roll
            bland gaserna som växtgift spelar svaveldioxid, som förekommer
            ex. i stenkolsrök, särskilt om sämre, starkt svavelhaltiga kol
            förbrännas, vidare i röken från smälthyttor, rostugnar, gjuterier
            och annan metallurgisk verksamhet, svavelsyrefabriker, kalkugnar,
            pappersmasse- (sul- fit-) fabriker o. s. v. Andra exempel på för
            växter giftiga industrigaser erbjuda fluorväte och andra fluorföreningar
            (superfosfatfabriker, aluminiumfabri- ker, vissa tegelbruk o.
            s. v.) klor, klorväte (vissa metallurgiska processer, glashyttor,
            sodafabriker o. s. Vv.) svavelsyra (svavelsyrefabriker), svavelväte,
            salpetersyra och nitrösa gaser, ammoniak, tjärångor, lysgas. De
            fasta rökbeståndsdelarna torde i den mån de äro olösliga utöva
            endast rent mekanisk inverkan (beskuggning, försvårat gasutbyte
            vid tät beläggning på bladen); detta kan förmodas vara fallet
            med vanligt sot, ved- och koks- aska, damm från malmkrossar o.
            s. v. I vatten lösliga stoftpartiklar, t. ex. soda, kalciumkarbid,
            en del zink- och blyföreningar m. m., kunna däremot utöva en viss
            korroderande eller direkt förgiftande inverkan på växterna. Gasskadorna
            på växterna äro dels av akut art, yttrande sig i en omedelbar
            förstöring (karakteristiskt färgade fläckar, i svårare fall totalt
            vissnande) av blad, barr och andra särskilt aktiva och känsliga
            växtdelar, dels av kronisk art, d. v. s. framträdande först så
            småningom och ledande till en allmänt nedsatt livskraft och avkastningsförmåga,
            i svårare fall till växtens totala eller partiella avdöende. Avgörande
            för skadans art är, utom växtens större eller mindre naturliga
            motståndskraft, framför allt gaskoncentrationen, be- gasningens
            varaktighet samt de för tillfället rådande ljus-, värme- och fuk-
            tighetsförhållandena. Även mycket låga gaskoncentrationer kunna
            orsaka skada, om övriga fak- torer äro lämpliga för skadegörelse;
            för svaveldioxid som en av de giftigaste rökgaserna, brukar gränskoncentrationen
            anges till 0,5 ppm (= volymdelar per million). Jämte skadegörelsen
            på växternas ovanjordiska delar får man vid lång- varig påverkan
            räkna med en viss skadegörelse även på jorden som substrat för
            växterna, t. ex. genom sänkning av pH (markreaktionen), påskyndad
            ur- lakning av växtnäring och upplagring av för växterna giftiga
            rökbestånds- delar (t. ex. zink- och blysalter). Efter allt att
            döma måste man dock, för att denna typ av rökskador skall komma
            att bli av betydelse, förutsätta påver- kan av rök under en längre
            följd av år. De rökskador, som under senare år inrapporterats,
            ha uppträtt på skogs- bestånd, parkträd, fruktträd och andra trädgårdsväxter
            i villaträdgådar, i
          </p>
          <pb facs="riksdagen-motions-pdf/data/1950/mot_1950__fk__189/mot_1950__fk__189-003.pdf"/>
          <p xml:id="i-AANeS4KEpG2H67BaJFrKuo">
            16 Motioner i Första kammaren, nr 189.
          </p>
          <p xml:id="i-3vawK14fTUbtXnx6Jp5qms">
            handelsträdgårdar (särskilt på lökväxter) samt på olika slag
            av lantbruks- växter. Skadornas omfattning har varit mycket växlande.
            I vissa fall ha undersökningar av sakkunniga gett vid handen,
            att skadorna icke varit för- orsakade av rök utan av näringsbrist
            och felaktig skötsel. Detsamma synes också gälla de indirekta
            skador, som skulle ha uppträtt på mjölkdjur i form av nedgång
            i mjölkavkastningen. I vissa fall ha skadorna varit av tillfällig
            art, t. ex. beroende på läckage i ett normalt slutet system, stillestånd
            i en gasreningsanläggning eller tempo- rärt felaktig skötsel av
            en smältugn; i de flesta fall ha de däremot varit av mera varaktig
            art. I ett fall ha de kunnat avhjälpas genom omläggning av driften.
            Stundom har skadegörelsen lett till långvariga processer; i regel
            ha dock de, som lidit påvisbar skada, erhållit ersättning av den
            industri, som varit vållande. Såväl ur ekonomiska som ur ideella
            synpunkter torde det få betraktas som angeläget, att rökskadorna
            avvärjas eller såvitt möjligt nedbringas. Industri- erna, lanthushållningen
            (jordbruk, trädgårdsbruk, skogsbruk och fiske) i områdena kring
            dessa och de i närheten av industrierna belägna samhäl- lena ha
            här ett gemensamt intresse. I första hand synes man därvid böra
            in- rikta sig på tekniska metoder, t. ex. anläggningar för rening
            av de från in- dustrierna avgående gaserna, eventuellt i förening
            med tillvaratagande av avfallsprodukterna. Även i många fall,
            där skadorna icke äro av den art, att de kunna uttryckas i pengar,
            torde anordningar av nu antytt slag kunna väsentligt bidraga till
            att höja trevnaden i samhällena i industriernas närhet. Även åtgärder
            av annat slag kunna tänkas. Vissa industrier ha redan vid- tagit
            motåtgärder av här angiven eller liknande art — även om effekten
            icke alltid är hundraprocentig. Att man i industrikretsar har
            sin uppmärk- samhet riktad på detta problem är endast naturligt.
            Det förefaller dock som om det vore önskvärt, om hela det problem,
            det här gäller, skulle kunna lösas på ett mera rationellt sätt
            än som hittills skett. Härför torde emel- lertid krävas en grundlig
            utredning rörande de möjligheter, tekniska och andra, som kunna
            föreligga för att såvitt sig göra låter undvika rökskador. Med
            stöd av vad sålunda anförts få vi hemställa,
          </p>
          <p xml:id="i-TbkMTQiLPjrW2z24yq154k">
            att riksdagen måtte besluta att hos Kungl. Maj:t anhålla om en
            utredning om möjligheterna att nedbringa rökska- dorna från industrier
            m. m. jämte förslag om de åtgärder, vartill utredningen kan föranleda.
          </p>
          <p xml:id="i-CTtgdU5SdzjfvKuy2G2NPw">
            Stockholm i januari 1950.
          </p>
          <p xml:id="i-Y3cR3x9QbNiRmAXK8apfjP">
            Hugo Osvald. Gust. Sundelin.
          </p>
          <p xml:id="i-7A6dWBr3p6sDatzZsRKVtW">
            Statens Reproduktionsanstalt, Stockholm 1950 19450
          </p>
        </div>
      </div>
    </body>
  </text>
</TEI>
