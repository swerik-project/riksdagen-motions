<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00264">
  <teiHeader>
    <fileDesc>
      <titleStmt>
        <title>Gotlands utveckling Regionalt och näringspolitiskt ansvar</title>
        <author corresp="i-MMa2PA7yJ45qkfsEkcFqYb">av Christer Engelhardt (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gotlands utveckling Regionalt och näringspolitiskt ansvar</title>
          <idno type="rdwebb">H002N264</idno>
          <rs type="number">N264</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N264/text</ref>
          <ref type="dokument_url_html">http://data.riksdagen.se/dokument/H002N264</ref>
          <ref type="dokumentstatus_url_xml">http://data.riksdagen.se/dokumentstatus/H002N264</ref>
          <ref type="doc">http://data.riksdagen.se/fil/A671B34F-153E-4B95-84B4-09A55FED0FD6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VhKcFz95V5oz13xtcbi5pe" type="signed"/>
        <correspContext corresp="i-VhKcFz95V5oz13xtcbi5pe">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction xml:id="i-RQPGwyznmJwBCfQhWTY5hn" type="numbering">
          <date when="2012-10-05"/>
        </correspAction>
        <correspAction xml:id="i-F9neb85WzBFLFDF19Qso3J" type="submission">
          <date when="2012-10-04"/>
        </correspAction>
        <correspAction xml:id="i-Q4xznXzqrmTSvr15aBpF5H" type="transfer">
          <date when="2012-10-04"/>
        </correspAction>
        <correspAction xml:id="i-EUCF4YvyLpvjDwi6MhjrFC" type="assigned"/>
        <correspContext corresp="i-EUCF4YvyLpvjDwi6MhjrFC">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YGCkAJbvKNVBVUcgGtWZov" type="motHeader"/>
      <div xml:id="i-TPTKiCA7XALuCKVfLjoSPw" type="motBody">
        <div xml:id="i-8FyPwhZPvWExL6xcSyLoBV" type="motProposal" subtype="förslag">
          <head xml:id="i-5AfvyhhtncnS9wPU7kidSY">
            Förslag till riksdagsbeslut
          </head>
          <p xml:id="i-5m8PKu5V3mymmN2ftTZRNS">
            Riksdagen tillkännager för regeringen som sin mening vad som
            anförs i motionen om Gotlands utveckling.
          </p>
        </div>
        <div xml:id="i-NPXKXuEFq2276ZuHWDJxLs" type="motContent">
          <head xml:id="i-tX9Reexd2khakA7gcLwR2" type="h1">
            Arbetsmarknad och regionalutveckling
          </head>
          <p xml:id="i-2QzZSmTdm5h7xAdz4JouwP">
            Region Gotland har det så kallade regionala utvecklingsansvaret.
            Det innebär bland annat att ta fram en strategi för Gotlands utveckling,
            besluta om vissa medel och följa upp samt utvärdera utvecklingsarbetet.
            I ansvaret ingår också att samverka med länsstyrelsen, andra myndigheter,
            näringslivet och berörda organisationer. Det sistnämnda handlar
            om att vara en gränsgångare mellan olika verksamheter och kulturer
            och få till stånd gemensamma lösningar på ibland komplexa utmaningar.
            Det regionala utvecklingsansvaret handlar i det sammanhanget mer
            om att lyssna, förhandla, engagera och samordna än traditionell
            styrning. För detta krävs dialogforum av olika slag, arenor där
            man förhandlar och kommer överens utifrån de gemensamma strategier
            som skapar en gemensam bild av färdriktningen. Även regionalt
            verksamma statliga myndigheter ska därför beakta den regionala
            strategin för Gotlands utveckling.
          </p>
          <p xml:id="i-FbmyTUqYqoBWd3LWtnWRDx">
            Under det senaste årtiondet har en stor omställning skett på
            den gotländska arbetsmarknaden. Procentuellt sett har Gotland
            förlorat ett stort antal arbetstillfällen men också en stor del
            av den gotländska arbetskraften. Gotland har under många år i
            genomsnitt haft en negativ befolkningsutveckling.
          </p>
          <p xml:id="i-6S2GYCUH27gYksY4XpUeHs">
            Ett särskilt hot mot Gotland och den gotländska arbetsmarknaden
            är de nederlag och motgångar som drabbar framförallt den gotländska
            industrin. Gotland behöver industrijobben för att klara sysselsättningen,
            och det finns ett behov av en genomlysning med en långsiktig och
            hållbar strategi för att trygga den gotländska arbetsmarknadens
            framtid. I ett litet län som Gotland blir det oftast en oro när
            industri och större företag drabbas av en negativ utveckling då
            flertalet av dessa också sysselsätter småföretagare och entreprenörer
            i form av service under entreprenörskap.
          </p>
          <p xml:id="i-Gsn8YxHopYdpmpZSrXctnm">
            På Gotland är turism, jordbruk och livsmedelsindustri viktiga
            näringar, liksom tillverkning av cement, kalk och trävaror. Tjänstenäringar
            av olika slag får dock en allt större betydelse. Flera mindre
            företag som bygger sin produktion på kvalitet och design växer
            fram bland annat inom möbeltillverkning. Gotland är ett av de
            företagstätaste länen i landet med drygt 7 800 företag. Även nyföretagandet
            ligger bland de högsta i landet och har stadigt ökat sedan 2001.
            Gotland ligger också i framkant när det gäller kvinnligt företagande.
            Jordbruket och livsmedelsindustrin är sedan lång tid tillbaka
            viktiga näringar på Gotland, och idag kan man hitta gotländska
            livsmedelsprodukter i hela Sverige. Den dominerande marknaden
            för gotländska varor är Mälardalsregionen. De gotländska livsmedelsproducenterna
            arbetar med lokala råvaror och slutprodukterna är av hög kvalitet.
          </p>
          <p xml:id="i-85uwbjh8qTt4F1YyGyiznr">
            Turismen är en viktig del av det gotländska näringslivet. Det
            stora antalet besökare har medfört att många företag växt fram
            inom denna näring. Under första delen av 2000-talet tog den dåvarande
            socialdemokratiska regeringen ett stort ansvar för utlokalisering
            av statliga myndigheter och bolag samt fyllde upp med statliga
            ersättningsjobb när andra viktiga och tunga verksamheter lades
            ner eller omorganiserades.
          </p>
          <p xml:id="i-J5jn6KNqiHcieTznhpL3EG">
            Dessa utlokaliserade arbetstillfällen har också betytt mycket
            för Gotland och dess omställning på en annars negativ arbetsmarknad.
            Det är viktigt att regeringen fortsätter detta arbete med att
            ständig se till så att staten tar sitt ansvar i att stödja och
            främja lokal och regional arbetsmarkand när det gäller arbetstillfällen
            där staten också är arbetsgivare. Exempelvis kan nämnas det besked
            som kom den 25 september i år (2012) om neddragningar inom Svenska
            Spel där cirka 100 tjänster äventyras. Svenska Spel är i dag med
            sitt huvudkontor i Visby en mycket viktig arbetsgivare på Gotland.
            Det är ett hårt slag mot en ort som Visby och Gotland om en sådan
            neddragning blir verklighet. Regionalpolitiskt har staten ett
            ansvar i detta.
          </p>
          <head xml:id="i-Doz55JGLeEL3STz1fggjUZ" type="h1">
            Gotlands strategiska läge i Östersjön
          </head>
          <p xml:id="i-BXcUSnLv6wLdqYHy9Ua4LZ">
            I Östersjöregionen bor i dag cirka 100 miljoner invånare, vilket
            gör regionen till en av de mest expansiva i Europa. Östersjön
            utgör i dag ett av världens mest trafikerade havsområden. Vid
            varje givet tillfälle finns det cirka 2 000 fartyg i Östersjön
            och antalet ökar. Gotland ligger som en refug i Östersjön med
            fartygsleder på båda sidor om ön.
          </p>
          <p xml:id="i-SnSgAoLHVn7979aiGTdS5e">
            I luftrummet över såväl Gotland som Östersjöregionen genomförs
            också varje år cirka 100 000 flygningar där den mest intensiva
            perioden stäcker sig från maj till oktober. Flygtrafiken över
            Östersjöregionen har under lång tid ökat och ökar fortfarande.
          </p>
          <p xml:id="i-LEdge2K9BSq8JiJsBQm8n6">
            Den alltmer intensiva trafiken såväl i Östersjön som i luftrummet
            ovanför gör att Gotland bland annat i detta avseende intar en
            strategiskt viktig plats i Östersjön och Östersjöregionen. Visby
            har en mycket bra och väl fungerande flygplats som även fått en
            nationell och strategisk status. Med sin kapacitet att klara flygtransporter
            och logistik utgör Visby flygplats även i detta avseende en viktig
            strategisk plattform.
          </p>
          <p xml:id="i-Lpnub2Fpyfxb8EiA6fgGD5">
            Gotlands läge i Östersjöregionen kan mycket väl utgöra platsen
            för en såväl nationell som internationell samverkanstradition.
            Det innebär att på Gotland kunna skapa möjligheter att utveckla
            nya former för samverkan och att effektivisera samnyttjandet av
            resurser mellan länder, myndigheter, organisationer och företagande
            i Östersjöregionen.
          </p>
          <p xml:id="i-XdCnsqMRFc4ujLMHcUHAkc">
            Gotland ses som en neutral plats i Östersjön, och med anledning
            av detta kan Gotland i ett framtida perspektiv mycket väl utveckla
            denna samverkan till ett kunskapsutbyte mellan länder och intressenter
            i Östersjöregionen. Gotlands geografiska läge bör i större utsträckning
            betraktas som en resurs och plattform inom ramen för näringslivspolitik
            och svensk regional- och Europapolitik.
          </p>
          <head xml:id="i-RuMXCAjZv5K4bB21SAfr1V" type="h1">
            Färjetrafiken även en näringslivspolitisk fråga
          </head>
          <p xml:id="i-Gt71w4eBidwbdNMAkwzTx9">
            Goda kommunikationer med det svenska fastlandet och med vår omvärld
            är en nyckelfråga och avgörande för Gotlands framtida utveckling.
            I årets (2012/13) regeringsförklaring skriver regeringen: Sverige
            ska ha ett starkt och hållbart transportsystem. Ett transportsystem
            som gör det lättare att resa mellan hem och arbete eller skola
            och lättare för företagen att leverera sina produkter. Ett transportsystem
            som gör det enklare att leva. Ett transportsystem som binder samman
            hela landet.
          </p>
          <p xml:id="i-7bHe5ALyzUoRRwg1rKEC9N">
            Regeringen skriver vidare i budgetpropositionen för 2013 att
            det är av stor betydelse att färjetrafiken till och från Gotland
            även fortsättningsvis ger god tillgänglighet som tillfredsställer
            behoven hos medborgare och näringsliv i regionen. Det är därför
            viktigt att Trafikverket ingår ett avtal om trafik som är långsiktigt,
            stabilt och miljömässigt hållbart.
          </p>
          <p xml:id="i-CK7kzeP2Z8BjrXmUbhZQdJ">
            Ett enat Gotland står bakom de gotländska ståndpunkterna som
            visar hur Gotland vill att trafiken mellan Gotland och fastlandet
            ska fungera. Gotland ska bindas samman med övriga Sverige i ett
            transportsystem som gör det enklare att leva och bo på Gotland.
          </p>
          <p xml:id="i-9etb9aQDTN6T9BrViQyhdj">
            För tillväxt och utveckling på Gotland är även fungerande transportmarknader
            viktiga. Målgruppen för trafiken är gotlänningar, besökare och
            gotländskt näringsliv. Till utgångspunkten hör också det regionala
            utvecklingsprogrammet Vision Gotland 2025. Grundläggande är visionen
            Gotland är Östersjöregionens mest kreativa och magiska plats präglad
            av närhet, hållbar tillväxt och fylld av livslust och de övergripande
            målen. Av dessa har särskilt målen om ökad tillväxt och befolkningsökning
            starkt samband med väl fungerande kommunikationer.
          </p>
          <p xml:id="i-DzWh7J3ZRg1AmGiRdx1bi5">
            I det regionala utvecklingsprogrammet finns även en målbild och
            strategier för hållbara kommunikationer. Den lyder: Gotland har
            som en integrerad och dynamisk region i Europa och som ett centrum
            i Östersjöområdet en transportstruktur som gynnar tillväxt och
            utveckling och som är miljömässigt hållbar.
          </p>
          <p xml:id="i-MgUX7FgXDxiYqPWRpFE7v5">
            Hela resan från bokning till transporter från och till terminaler
            ska fungera på ett smidigt och säkert sätt. Företagen på Gotland
            måste få tillgång till väl fungerande godstransporter till konkurrenskraftiga
            priser.
          </p>
          <p xml:id="i-CXnvHQBadbgowyuW7rHceB">
            Staten kan inte fortsätta se färjetrafiken som olönsam interregional
            kollektivtrafik, färjetrafiken är inte ett komplement till andra
            färdmedel utan en del av det nationella trafiksystemet. Finansieringen
            av färjetrafiken ska ses som en del av den nationella infrastrukturen.
            En god tillgänglighet i turtäthet, överfartstid, prisbild och
            kvalitet är faktorer som mer än något annat har betydelse för
            Gotlands utveckling och tillväxt. Färjetrafiken är oerhört viktig
            för Gotlands utveckling som region och län. Statens ansvar och
            insatser för färjetrafiken till och från Gotland måste ses lika
            mycket som en näringspolitisk satsning som en trafikpolitisk fråga.
            För att Gotland ska få en positiv utveckling behövs konkurrenskraftiga
            och låga färjepris för såväl passagerare som gods.
          </p>
          <head xml:id="i-TwSAPtErr7q1NnxF8W7x7w" type="h1">
            Gotlands förutsättningar
          </head>
          <p xml:id="i-95KqxFKTTrkJjmpfz4CVNx">
            Gotland är starkt beroende av hur de utvecklingsfrågor och statlig
            närvaro som har direkt eller indirekt påverkan på Gotland och
            Gotlands utvecklingsmöjligheter som region och län hanteras. För
            Gotland är det viktigt att som regionkommun och län att aktivt
            få vara med i detta arbete. Gotland har goda utvecklingsmöjligheter,
            men det krävs även särskilda insatser för att dessa ska kunna
            förverkligas. Det är viktigt att Gotland rent regionalpolitiskt
            ges likvärdiga förutsättningar som övriga landet för att kunna
            utvecklas på likvärdiga villkor.
          </p>
        </div>
        <div xml:id="i-7fyN5PfEWpPbMJJXjJtQ8y" type="motSignatures">
          <list xml:id="i-LXNQ1feawu962CEPXFwHj6">
            <item xml:id="i-HRE6Fw3J5KRvwTm63Bai95">
              Christer Engelhardt (S)
            </item>
          </list>
        </div>
      </div>
    </body>
  </text>
</TEI>
