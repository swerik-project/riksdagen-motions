<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__121/mot_1960__ak__121-001.pdf"/>
      <div type="motHeader" xml:id="i-89aNeA1Epms6E2xBrpozpm">
        <div type="motTitle" xml:id="i-Wp4dCKUxRK1d5YZr3SztHH"/>
        <div type="motSubmissionInfo" xml:id="i-XxkJ3oPrqpF5FdCaBUMFFs"/>
      </div>
      <div type="motBody" xml:id="i-9mmh88eom9oT76tRbwE3Ye">
        <div xml:id="i-TJPQ3UBq1AELdNovZ56c6V">
          <p xml:id="i-58u4L7Li4Ju45oLnevMPC8">
            Motioner i Andra kammaren, nr 121 år 1960 15
          </p>
          <p xml:id="i-X8znstA94vqwAsT5SbeKdk">
            Nr 121
          </p>
          <p xml:id="i-EqLWWfgW4Xuo9MHZghuBnZ">
            Av herr Holmberg m. fl., i anledning av Kungl. Maj:ts framställ-
            ning om anslag till Bidrag till vissa byggnadsarbeten inom det
            allmänna skolväsendet.
          </p>
          <p xml:id="i-NJc7qnq3ZnqAYTYz7V5XNs">
            I fråga om tillgången på lärare och lokaler är det allmänna skolväsendet
            illa rustat för den planerade övergången till enhetsskola över
            hela landet från och med 1962. Skolmyndigheterna har i flera år
            påtalat försummelserna därvidlag och krävt större anslag, men
            detta har avvisats av regeringen och riksdagsmajo- riteten under
            hänvisning till ”det statsfinansiella läget”. Samma skäl figu-
            rerar i årets statsverksproposition som motivering bl.a. för en
            mycket restriktiv skolbyggnadspolitik även under kommande budgetår.
            Såsom vi ser saken beror detta statsfinansiella läge på att de
            ständigt ökade skatterna tagits i anspråk för andra ändamål så
            att även de ange- lägnaste kulturbehov fått sitta emellan. Den
            militära upprustningen har sålunda ökat med i runt tal en miljard
            kronor sedan 1956. I avvägningen mellan olika statsutgifter bör
            bl.a. den förändringen ske att skolbehoven blir bättre tillgodosedda
            på bekostnad av de militära utgifterna. Enligt vår mening kan
            också anslagen till kyrkan och hovet begränsas till förmån för
            kulturella behov. I detta sammanhang bör också beaktas vad vi
            anfört i motionen II:5 om den pågående övervältringen av skolkostnader
            på kommunerna. Detta har förvärrat ”den kommunfinansiella situationen”
            på ett mycket ödesdigert sätt och får otvivelaktigt negativa verkningar
            för skolpolitiken. De kretsar på borgerligt håll som ivrigast
            bidragit till detta läge försöker nu utnyttja detsamma för kravet
            om ett ytterligare uppskov med enhets- skolans förverkligande.
            Detta bör förhindras bl. a. genom att redan under kommande budgetår
            bygga mera skolor än regeringen velat gå med på. Skolöverstyrelsen
            har goda argument för sitt förslag om ökning av skol- hyggnadsanslaget
            med i runt tal 25 miljoner kronor. Regeringen har där- emot —
            utan hänsyn till den förestående skolexpansionen och med hänvis-
            ning enbart till ”det statsfinansiella läget” — föreslagit en
            minskning av de reguljära investeringarna för byggnader inom det
            allmänna skolväsendet med nära sju miljoner kronor. I verkligheten
            torde regeringsförslaget innebära ännu större begränsning av skolbyggnadsverksamheten.
            Under innevarande budgetår har nämligen
          </p>
          <pb facs="riksdagen-motions-pdf/data/1960/mot_1960__ak__121/mot_1960__ak__121-002.pdf"/>
          <p xml:id="i-BM4JmDqu3ke3GJiekL5RNi">
            16 Motioner i Andra kammaren, nr 121 år 1960
          </p>
          <p xml:id="i-Ag4vBjXwZRLDfBZ2ufAvHL">
            ett stort antal skolbyggnader tillkommit som beredskapsarbeten
            utöver den reguljära investeringsramen. Nu anser regeringen emellertid
            att arbets- marknadsläget inte ger anledning att planera byggen
            av detta slag i samma utsträckning som under innevarande vinter.
            Även detta är ett högst tvivelaktigt argument. För närvarande
            finns mer än 40 000 registrerade arbetslösa av vilka många med
            fördel kunde syssel- sättas med skolbyggen. Med hänvisning till
            vad sålunda anförts föreslår undertecknade,
          </p>
          <p xml:id="i-E1fouuVTssUxy1fuUjRK7D">
            att riksdagen måtte besluta, att till Bidrag för vissa bygg-
            nadsarbeten inom det allmänna skolväsendet för budget- året 1960/61
            anvisa ett förslagsanslag, i enlighet med skol- överstyrelsens
            förslag, av 107 300 000 kronor.
          </p>
          <p xml:id="i-SagwtspCzX2BTf8ga94R7o">
            Stockholm i januari 1960
          </p>
          <p xml:id="i-3Adjjiw4og9uzVCafLMB5f">
            Helmer Holmberg H. Hagberg Knut Senander
          </p>
          <p xml:id="i-PAKgM5rSmwwgwbGXmAAVZx">
            TIDEN-BARNÄNGEN TRYCKERIZ2 AB. STOCKHOLM 1960 316
          </p>
        </div>
      </div>
    </body>
  </text>
</TEI>
