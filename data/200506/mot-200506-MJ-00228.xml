<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_228/mot_200506_MJ_228-0001.pdf"/>
      <div type="motHeader" xml:id="i-5uQo5NpGEdTZyLgJQVrTTP">
        <div type="motTitle" xml:id="i-VMR5n9ers5ujyp9qJdvrsB"/>
        <div type="motSubmissionInfo" xml:id="i-6UFKTW9bmFC4cJFWZirZzV"/>
      </div>
      <div type="motBody" xml:id="i-UVTY7WtoyfMuxPDzZ9WRyf">
        <div xml:id="i-Fk14m4MZabe8Jo4ffU1swn">
          <p xml:id="i-CbxhDY1tptD3287nnFWZ4t">
            2005/06 mnr: MJ228 pnr: m1351
          </p>
          <p xml:id="i-Wi4FvzaEhgZQCCMZmkb6WU">
            Motion till riksdagen 2005/06:MJ228
          </p>
          <p xml:id="i-6v7BZoLEGVC7mmw6NC3uDy">
            av Nils Fredrik Aurelius (m)
          </p>
          <p xml:id="i-CVf17dWkuKpqbR3psq7XaS">
            Skyddsjakt m.m. på skarv och säl
          </p>
          <p xml:id="i-5jDLcdpNQhXBvZPdcbi63C">
            Förslag till riksdagsbeslut
          </p>
          <p xml:id="i-X2949nkTmLTxyFfkW7Hwzq">
            1. Riksdagen tillkännager för regeringen som sin mening vad i
            motionen anförs om att skyddsjakten av storskarv bör utvidgas.
            2. Riksdagen tillkännager för regeringen som sin mening vad i
            motionen anförs om att allmän jakttid på storskarv bör återinföras.
            3. Riksdagen tillkännager för regeringen som sin mening vad i
            motionen anförs om skyddsjakt på säl i sydöstra Sverige.
          </p>
          <p xml:id="i-MxeQrYCAayjzz6yEebLTDa">
            Motivering
          </p>
          <p xml:id="i-Ni1ZpBJoVVRPi1ALzQPLrd">
            Det skärgårdsbefolkningen inte utan skäl kallar för skarvplågan
            har varit föremål för åtskilliga motioner genom åren. Eftersom
            regeringen trots detta varit passiv är det nödvändigt att än en
            gång ta upp skarvfrågan i en motion. Miljögifterna gjorde att
            sälstammen i Östersjön blev starkt decimerad. De skador som gråsälen
            förorsakar yrkesfisket genom förstörda redskap med mera ökar hela
            tiden i Kalmarsund. Skyddsjakten bör därför utsträckas till att
            omfatta även den sydöstra delen av Sverige samtidigt som kvoterna
            höjs.
          </p>
          <p xml:id="i-5EgVGZDWrdeRNubJZauuwz">
            Bakgrund
          </p>
          <p xml:id="i-W47j6n2aM8ZprR5BeFHTyS">
            Storskarven har under de senaste decennierna vuxit oerhört i
            antal. Att starten för expansionen i nutid skedde från egendomen
            Värnanäs i södra Kalmar län är tämligen klarlagt. Uppgifter från
            bland andra Edling Olsson, Köpingsvik, ålfiskare på bland annat
            Värnanäs fram till 1985, säger att ägg i nätkassar fördes från
            kontinenten av den experimenterande biologen med mera Bengt Berg
            och därefter utplanterades. Andra bedömare menar att spridningen
            från norra Tyskland kan ha skett så att säga utan direkt inblandning
            av människor.
          </p>
          <pb facs="riksdagen-motions-pdf/data/200506/mot_200506_MJ_228/mot_200506_MJ_228-0002.pdf"/>
          <p xml:id="i-AKN93YPsPzbm1Gi5HitMxd">
            2005/06:MJ228
          </p>
          <p xml:id="i-Bzz1K5fRBSUhjZQaeY2ohP">
            De två förklaringarna utesluter inte nödvändigtvis varandra och
            har hur som helst inte någon större relevans för bedömningen av
            nuläget. Efter hand har skarvkolonier etablerats på alltfler platser,
            numera även vid insjöar. Antalet häckande skarvpar har mer än
            tiodubblats under den senaste tioårsperioden. Den starka ökningen
            av antalet skarvar har lett till att skarven tagits bort från
            EU:s så kallade röda lista över utrotningshotade arter. Regeringen
            har trots de senaste årens utveckling varit fortsatt passiv. Det
            karaktäristiska för skarvkolonierna är att fåglarna genom sin
            spillning förstör sin egen livsmiljö. Träden avlövas och dör.
            Spillningen gör att vissa grynnor och skär blir omöjliga att leva
            på för den övriga faunan och mycket svåra att gå iland på för
            människor. När ett område förstörts drar skarvflocken vidare till
            nästa. Ofta övertar skarvarna hägerkolonier. Man kan med fog hävda
            att den alltför stora skarvexpansionen hotar den biologiska mångfalden
            inom många områden. För yrkesfisket — särskilt ålfisket — innebär
            skarvarna, som gemenligen benämns ålakråkor, ett stort avbräck.
            Detta talar för utökad — läs förlängd — skyddsjakt och möjligheter
            att skatta beståndet genom prickning. I den svenska jaktlagstiftningen
            har de båda raserna av storskarv (Phalacrocorax carbo sinensis
            och Phalacrocorax c. carbo) behandlats som en enhet. Fram till
            1968 var det tillåtet att jaga skarv under hela året. Med tanke
            på att antalet skarvar ständigt ökar bör även allmän jakt införas.
            1986 skattade Statens naturvårdsverk den svenska gråsälspopulationen
            till ett tusental djur och antalet knubbsälar till några hundra.
            Reglerna för bland annat skyddsjakt kom att utformas utifrån dessa
            förhållanden. Därefter började emellertid sälstammen att öka drastiskt.
            Den starka tillväxten fortsätter med en ökning på cirka 10 procent
            årligen. Särskilt om orsaken är färre miljögifter kan utvecklingen
            synas glädjande, men yrkesfiskarna har genom sina organisationer
            flera gånger påtalat de skador som sälarna förorsakar, inte minst
            på grund av förstörda redskap. De prov som gjorts för att få fram
            sälsäkra fångstredskap har inte varit framgångsrika. Yrkesfiskarna
            har därför vädjat om en översyn av gällande jaktregler. Fiskeriverket
            har uppskattat att värdet av skadorna i dag kan uppgå till cirka
            50 miljoner kronor per år. Även Naturvårdsverket bedömer att sälarna
            orsakar stora skador på det yrkesmässiga kustfisket. År 2001 beslöts
            därför om en förvaltningsplan för gråsäl. I denna plan ingår viss
            skyddsjakt. Kvoten sattes för 2005 till 170 gråsälar, fördelade
            på Östergötlands, Södermanlands, Stockholms och Uppsala län samt
            de fyra kustlänen i Norrland. Någon tilldelning av skyddsjakt
            för Kalmar län finns således inte, trots de dokumenterade, hela
            tiden ökande, skadorna på fisket. Skyddsjakten bör därför utsträckas
            till sydöstra Sverige samtidigt som kvoten höjs.
          </p>
          <p xml:id="i-5WP2kWSuCgdD4xYvH9K2K2">
            Stockholm den 26 september 2005
          </p>
          <p xml:id="i-Do3oCe6DJWS1oEg4LqCy1c">
            Nils Fredrik Aurelius (m)
          </p>
        </div>
      </div>
    </body>
  </text>
</TEI>
