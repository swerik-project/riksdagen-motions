<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-02447">
  <teiHeader>
    <fileDesc>
      <titleStmt>
        <title>Energi</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2447 av Lars Hjälmered m.fl. (M)</title>
          <idno type="rdwebb">H3022447</idno>
          <rs type="number">2447</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3022447/text</ref>
          <ref type="dokument_url_html">http://data.riksdagen.se/dokument/H3022447</ref>
          <ref type="dokumentstatus_url_xml">http://data.riksdagen.se/dokumentstatus/H3022447</ref>
          <ref type="docx">http://data.riksdagen.se/fil/1F7B776F-DFAD-410D-9978-CDAED8486EAC</ref>
          <ref type="pdf">http://data.riksdagen.se/fil/2F52C037-EA28-46AC-9C12-C22C441BD7B2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord-Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4fjwccvGrtcBzgdzdxhXhs</idno>
            <name>Jörgen Warborn</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PCNaj49TGrGXadZR9hqEca" type="signed"/>
        <correspContext corresp="i-PCNaj49TGrGXadZR9hqEca">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-4fjwccvGrtcBzgdzdxhXhs"/>
        </correspContext>
        <correspAction xml:id="i-SfVUCC25YjLcJ6jCHK18if" type="submitted">
          <date when="2015-10-06"/>
          <time when="13:07:50"/>
        </correspAction>
        <correspAction xml:id="i-TfCkyJEwYi7M2BAmmTftYW" type="reviewed">
          <date when="2015-10-06"/>
          <time when="16:50:02"/>
        </correspAction>
        <correspAction xml:id="i-CPPwS9JN5scta3MCCjwnXP" type="referred">
          <date when="2015-10-13"/>
        </correspAction>
        <correspAction xml:id="i-UJmE1iFMMYagjGr61SSEox" type="assigned">
          <date when="2018-06-05"/>
          <time when="10:31:24"/>
        </correspAction>
        <correspContext corresp="i-UJmE1iFMMYagjGr61SSEox">
          <ref type="assignedTo">Näringsutskottet</ref>
        </correspContext>
        <correspAction xml:id="i-Agr7gBv2UqapHhDSoJNKAM" type="behandlas_i"/>
        <correspContext corresp="i-Agr7gBv2UqapHhDSoJNKAM">
          <ref type="uppgift">2015/16:NU10</ref>
          <ref type="ref_dok_id">H301NU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU10</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WkNLNj5mNCoZjoG7MGjQ4t" type="behandlas_i"/>
        <correspContext corresp="i-WkNLNj5mNCoZjoG7MGjQ4t">
          <ref type="uppgift">2015/16:SkU18</ref>
          <ref type="ref_dok_id">H301SkU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU18</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MNH6ivjoFDQH8CkLrKFB3s" type="behandlas_i"/>
        <correspContext corresp="i-MNH6ivjoFDQH8CkLrKFB3s">
          <ref type="uppgift">2015/16:NU19</ref>
          <ref type="ref_dok_id">H301NU19</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU19</ref>
          <ref type="ref_dok_titel">Effektreserv 2020-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Dyqc6j9pcPaHAnKL1v4xLK" type="motHeader">
        <div xml:id="i-Dz7TYWmAznzsdC7imUCPs9" type="motTitle">
          Motion till riksdagen 2015/16:2447 av Lars Hjälmered m.fl. (M)
          Energi
        </div>
      </div>
      <div xml:id="i-59aJZa9ftXt1veLkZmUhCL" type="motBody">
        <div xml:id="i-CKuDLX2EWRBYuGVHSEuwyT" type="motProposal" subtype="förslag">
          <head xml:id="i-A7o98f5sZS8TAEy8ek1ncd">
            Förslag till riksdagsbeslut
          </head>
          <list xml:id="i-KsFk1wnKGV45VLJGLjNSGJ" style="ol">
            <item xml:id="i-NUBhb2rc4BTPd9Umsn21pv">
              Riksdagen ställer sig bakom det som anförs i motionen om att
              Sverige ska ha ett robust energisystem på tre ben med vattenkraft,
              kärnkraft och ny, förnybar energi och tillkännager detta för regeringen.
            </item>
            <item xml:id="i-JenCSRs4pnNVaSsqefQn6E">
              Riksdagen ställer sig bakom det som anförs i motionen om att
              utreda skatten på kärnkraft för att värna produktionen i återstående
              reaktorer och tillkännager detta för regeringen.
            </item>
            <item xml:id="i-52Ffd9KYbvTcELpnmvcVLf">
              Riksdagen ställer sig bakom det som anförs i motionen om att
              tillsätta en konkurrenskraftsutredning med uppdrag att analysera
              den svenska elmarknaden ur ett internationellt perspektiv och
              föreslå åtgärder för att hålla Sverige konkurrenskraftigt och
              tillkännager detta för regeringen.
            </item>
            <item xml:id="i-FHEG84ajA9sqJs7JyGKRZj">
              Riksdagen ställer sig bakom det som anförs i motionen om att
              påverkan på effektbalansen i det svenska energisystemet bör utredas
              givet de beslut riksdagen fattat om ny, förnybar energi och påverkan
              av framtida ambitionshöjningar och tillkännager detta för regeringen.
            </item>
            <item xml:id="i-MivLD1qZ6iL4e29uYEsaqk">
              Riksdagen ställer sig bakom det som anförs i motionen om att
              eventuella framtida justeringar av total andel ny, förnybar energi
              i elcertifikatssystemet ska underställas beslut i riksdagen och
              tillkännager detta för regeringen.
            </item>
            <item xml:id="i-2FKwqFx2rgL7FoemWgtHdM">
              Riksdagen ställer sig bakom det som anförs i motionen om att
              fortsätta satsa på energiforskning och med en inriktning som bidrar
              till behov för alla relevanta kraftslag och delar av energiområdet
              och tillkännager detta för regeringen.
            </item>
          </list>
        </div>
        <div xml:id="i-U8VjaXW2No5W7WH6BVA9oB" type="motContent">
          <head xml:id="i-4pFXcLXDrqNLxRKpLqDYTS" type="h1">
            Motivering
          </head>
          <p xml:id="i-Fg3W712TLVbKV1hxkyDenJ">
            Sveriges välfärd, jobb och konkurrenskraft är beroende av att
            vi har en energipolitik som lever upp till behoven och förväntningarna
            från en omvärld i ständig förändring. Den svenska energipolitiken
            ska värna klimatet, vara ekologiskt hållbar, säkra el till konkurrenskraftiga
            priser och garantera att el finns när vi behöver den. Alla delar
            av samhället är i dag beroende av att vi kan leva upp till dessa
            mål. Detta ställer höga krav på hur energipolitiken utformas.
          </p>
          <p xml:id="i-KVXjGDLVpzoKvq678nkGMR">
            Vi menar att Sverige ska ha ett robust energisystem som står
            på tre ben med vattenkraft, kärnkraft och ny, förnybar energi.
            Alliansens energiöverenskommelse som klubbades av riksdagen 2009
            ligger alltså fast. Viktigt är nu att Sveriges energipolitik framgent
            utformas så att befintliga företag och entreprenörer stannar kvar,
            utvecklas och växer. Samtidigt som nya företag väljer att etablera
            sig och investera i Sverige. Detta är en förutsättning för att
            jobb ska växa till, välfärden utvecklas och det ger oss möjligheter
            att göra nödvändiga investeringar i vårt samhälle. Svensk industri
            var avgörande i bygget av det moderna Sverige och fortsätter att
            vara avgörande i bygget av ett bättre Sverige. Varuexporten motsvarar
            i dag en tredjedel av Sveriges BNP, och den svenska exportindustrins
            försäljningsframgångar står för en betydande del av finansieringen
            för våra högt ställda välfärdsambitioner. Samtidigt ökar omställningstrycket
            på svensk industri i och med allt mer globaliserade marknader
            och större internationell konkurrens.
          </p>
          <p xml:id="i-B65tG3VweqqPhdi5eZTD1J">
            I stället för att stödja industrin riskerar regeringens politik
            i flera avseenden att slå mot både industri och handel. Osäkerheten
            i energipolitiken riskerar att få negativa effekter för industrin.
            På kort tid har regeringen fördubblat kärnavfallsavgiften, höjt
            skatten på termisk energi – den så kallade effektskatten – med
            17 procent. Ytterligare skärpt säkerhetskraven för kärnkraft och
            ensidigt höjt subventionerna till elcertifikatsystemet. Sammantaget
            slår detta med precision mot 40 procent av den svenska elproduktionen
            och riskerar vårt hittills trygga energisystem som nu hotas och
            att viktiga energiinvesteringar uteblir på grund av att regeringen
            saknar en energipolitik.
          </p>
          <p xml:id="i-3rjTiBiJJ4satFbGnm84TE">
            Sverige har i grunden goda förutsättningar att klara energibehoven
            då vi har en god mix av vattenkraft, kärnkraft och förnyelsebar
            energi. Under alliansregeringen träffades en historisk överenskommelse
            som klubbades av riksdagen 2009. Det gav Sverige ett robust energisystem
            på tre ben där vi värnar vattenkraft, välkomnar mer förnybar energi
            och där vi öppnar för kontrollerade generationsskiften i den svenska
            kärnkraften. Genom Alliansens energiöverenskommelse från 2009
            skapades en stabil energipolitik som ger företag och hushåll ett
            tydligt besked för framtiden. Gemensamma långsiktiga besked ger
            resultat. Under alliansregeringen nådde Sverige 51 procent förnybar
            energi i vårt energisystem redan 2012. Det gör att vi är bland
            de första av ett fåtal länder i EU som har nått EU:s 2020-mål
            för förnybar energi. År 2012 var 12,6 procent av den energi som
            användes i transportsektorn förnybar, vilket också det är högst
            i EU och högre än det 10-procentsmål som vi åtagit oss för 2020.
            Till allt detta kommer en i det närmaste koldioxidfri elproduktion.
          </p>
          <p xml:id="i-6DrsVzk6NsNn6xsTXWDRpM">
            Mer måste dock till för att säkra energiförsörjningen så att
            vi klarar de viktiga jobben, bibehåller vår konkurrenskraft och
            säkerställer att människor har god tillgång till el även när det
            är kallt. Kärnkraften står för cirka 40 procent av den svenska
            elproduktionen. För att fortsatt värna svenska jobb och konkurrenskraftiga
            elpriser är det viktigt att vi under överskådlig tid inte straffar
            ut något energislag. Därför menar vi att nivån och konstruktionen
            på skatten på termisk effekt, den så kallade effektskatten på
            kärnkraft, ses över. Som framgår av vårt förslag i utgiftsområdesmotion
            21 menar vi att den i ett första steg bör sänkas med 14 procent
            till 2014 års nivå. Vi föreslår också att fortsatt satsa på energiforskning
            och med en inriktning som bidrar till behov för alla relevanta
            kraftslag och delar av energiområdet. Vidare menar vi att det
            bör tillsättas en utredning i syfte att värna produktionen i de
            återstående reaktorerna och en utredning för att analysera konkurrenskraften
            på svensk elmarknad ur ett internationellt perspektiv.
          </p>
          <p xml:id="i-L2U7iM8f74uJ2QJEYYMyn5">
            Energisystem är komplexa. Beslut som påverkar någon del av energisystemet
            får konsekvenser i andra delar. När regeringen ensidigt väljer
            att bygga ut elcertifikatsystemet får det följdeffekter på prisutveckling
            och investeringstakt i andra delar av systemet. Sverige och energibranschen
            behöver långsiktiga spelregler som garanterar en säker energiförsörjning
            över tid. Då är det viktigt att man håller i och slår vakt om
            helheten. Energikommissionens arbete med energisystemets långsiktiga
            inriktning bör således inte kringskäras av hastiga beslut av regeringen.
            Därför yrkar vi på att framtida justeringar av total andel ny,
            förnybar energi i elcertifikatsystemet ska underställas beslut
            i riksdagen. Vidare bör påverkan på effektbalansen i det svenska
            energisystemet utredas givet de beslut riksdagen fattat om ny,
            förnybar energi och påverkan av framtida ambitionshöjningar.
          </p>
          <head xml:id="i-2wWNMWzVhXuLvYCvD9Xh6j" type="h1">
            Energi i Sverige
          </head>
          <p xml:id="i-W1drKJ2sSHsZmRS18wgcK2">
            Sverige ska ha ett robust energisystem på tre ben med vattenkraft,
            kärnkraft och ny, förnybar energi. Alliansens klimat- och energiöverenskommelse,
            som togs av riksdagen 2009, ger en trygg och hållbar energiförsörjning
            samtidigt som den ger långsiktiga spelregler för hushållen och
            industrin. Vi står fast vid Alliansens energiöverenskommelse,
            som ger konsumenter och industri en trygg energiförsörjning, ekologisk
            hållbarhet och god konkurrenskraft. Energiförsörjningen är central
            för industrins konkurrenskraft och människors vardag. Långsiktighet
            och stabila villkor på elmarknaden är av stor vikt för svenska
            jobb och svensk konkurrenskraft. Vi vill säkerställa långsiktiga
            spelregler i energipolitiken genom att bygga ut den förnybara
            energiproduktionen, fasa ut fossila bränslen och ge förutsättningar
            för kontrollerade generationsskiften i den svenska kärnkraften.
            Det vore allvarligt att äventyra en trygg energiförsörjning när
            vi i stället borde fokusera på att möta en osäker världsekonomi
            och en allt hårdare global konkurrens med reformer som stärker
            industrins tillväxtförmåga. En av de största utmaningar vi ser
            är att säkra industrins försörjningstrygghet. Inget kraftslag
            bör därför uteslutas från den svenska energimixen. Varje kraftslag
            har sina fördelar och nackdelar och det är genom mixen av dem
            vi kan bygga en hållbar och trygg energiförsörjning. Det är exempelvis
            av nationell betydelse att det finns en trygg försörjning av bas-
            och reglerkraft och i detta är kärnkraften viktig som baskraft
            och vattenkraften viktig som både bas- och reglerkraft.
          </p>
          <p xml:id="i-KjzshDRj9ALQ2uKXF9xCTd">
            Svenska företag och konsumenter ska även i fortsättningen kunna
            lita på att det finns en trygg elförsörjning, långsiktiga spelregler
            och stabila villkor på elmarknaden.
          </p>
          <head xml:id="i-VK4aCYwvVAw4vc42C6p6MD" type="h1">
            Globala utmaningar
          </head>
          <p xml:id="i-RHemekdHXGq4wNXJKmvDfi">
            I dag utmanas företag och jobb i Sverige ständigt av företag,
            entreprenörer och innovationer från hela världen. För att kunna
            konkurrera på den globala marknaden behöver villkoren för företagande
            och entreprenörskap förbättras. Därför anser vi att en ambitiös
            politik för företagande, entreprenörskap och innovationer är en
            förutsättning. För att klara Sveriges högst ställda mål inom välfärd
            och miljöområdet är det viktigt att värna jobben och företagen
            i Sverige som lägger grunden för båda. Vi vill därför tillsätta
            en konkurrenskraftsutredning med uppdrag att analysera den svenska
            elmarknaden ur ett internationellt perspektiv och föreslå åtgärder
            för att hålla Sverige konkurrenskraftigt. Utredningen bör se över
            svensk konkurrenskraft i förhållande till länder som konkurrerar
            med svensk industri såsom Finland, Tyskland och Storbritannien
            beträffande elpriser, PFE-program, kostnader för elnät, återbetalning
            på utsläppshandel med mera.
          </p>
          <p xml:id="i-RXbo9QnmWynEgpMb7ScS5F">
            Vår förmåga att göra flera saker samtidigt förblir dock en viktig
            prioritet för Sverige. Vi kan inte blunda för det klimathot som
            vi redan i dag ser konsekvenserna av. Stormar, torka, höjning
            av havsnivån och människor som tvingas fly som en konsekvens av
            klimatets påverkan måste adresseras skyndsamt. Detta ställer krav
            på en ambitiös energipolitik som inte bara ger svar på dagens
            utmaningar utan även förutser framtida behov.
          </p>
          <p xml:id="i-FJZNaARLDjT2Uq6rD8EQnS">
            Den långsiktiga visionen som Alliansen antog om att Sverige 2050
            ska ha en hållbar och resurseffektiv energiförsörjning och inga
            nettoutsläpp av växthusgaser i atmosfären måste även fortsättningsvis
            gälla. Den tidigare alliansregeringen har tillsatt en utredning,
            Klimatfärdplan 2050, för att ta fram en strategi för hur Sverige
            ska nå dit. Det viktiga arbete alliansregeringen påbörjade behöver
            nu fullföljas. Under alliansregeringen nådde Sverige 51 procent
            förnybar energi i vårt energisystem redan 2012. Det gör att vi
            är bland de första av ett fåtal länder i EU som har nått EU:s
            2020-mål för förnybar energi. År 2012 var 12,6 procent av den
            energi som användes i transportsektorn förnybar, vilket också
            det är högst i EU och högre än det 10-procentsmål som vi åtagit
            oss för 2020. Till allt detta kommer en i det närmaste koldioxidfri
            elproduktion. Genom denna inriktning bidrar Sverige på ett ambitiöst
            sätt till de globala utsläppsreduktioner som behövs på lång sikt.
          </p>
          <head xml:id="i-6ZzwL43Zdey8fVRdAa9WZw" type="h1">
            Tydliga spelregler
          </head>
          <p xml:id="i-EH9QQU6UKMiDTTtpLKzDE7">
            Som ett led i en bred politisk uppgörelse mellan regeringen och
            allianspartierna tillsattes Energikommissionen i mars 2015. Uppdraget
            är att ta fram ett underlag för en bred politisk överenskommelse
            om energipolitikens inriktning, med fokus på 2025 och framåt.
            Moderaterna välkomnar regeringens nytillsatta energikommission
            men är oroade över att regeringen på flera områden agerar ensidigt
            vilket påverkar svensk energimarknad långt innan Energikommissionens
            arbete ens startat. Detta gäller bland annat de ekonomiska förutsättningarna
            för kärnkraftsproduktionen. Frågor som hur vi kan säkerställa
            att de nyaste modernaste reaktorerna fortsätter att producera
            hela sin tekniska livslängd lämnas därhän. Viktig basproduktion
            håller just nu på att slås ut, inte på grund av att de av tekniska
            eller säkerhetsmässiga skäl måste avvecklas, utan på grund av
            att de ekonomiska förutsättningarna är svåra. I denna situation
            är det oansvarigt att lägga ytterligare bördor på elproduktionen
            genom höjd effektskatt på kärnkraftsproduktion. Därför menar vi
            att skatten på termisk effekt i kärnkraftsreaktorer ska sänkas
            med 14 procent tillbaka till 2014 års nivå och att regeringen
            låter utreda skatten på kärnkraft för att värna produktionen i
            återstående reaktorer.
          </p>
          <p xml:id="i-V7SJ1ikheZ1wQDwcUWCEZs">
            EU:s ramdirektiv för vatten, vattendirektivet, trädde i kraft
            år 2000 och är nu införlivat i svensk lagstiftning, främst i vattenförvaltningsförordningen
            (SFS 2004:660). EU:s ramdirektiv för vatten syftar till ett långsiktigt
            och hållbart utnyttjande av våra vattenresurser. Det kräver ett
            målmedvetet och långsiktigt arbete. Arbetet ska ske på ett likartat
            sätt inom EU och ska rikta in sig på att minska föroreningar,
            främja en hållbar vattenanvändning och förbättra välståndet för
            de vattenberoende ekosystemen. Moderaterna menar att en god och
            långsiktigt hållbar vattenstatus i alla typer av ytvatten såväl
            som grundvatten är av stor betydelse för Sverige. Det är av yttersta
            vikt att alla delar av samhället hjälps åt för att säkerställa
            god tillgång på vatten av god kvalitet. EU:s ramdirektiv är nu
            införlivat i svensk lag och det är i huvudsak regeringen och berörda
            myndigheter som nu ansvarar för att implementering och efterlevnad
            sker på ett tillfredsställande sätt.
          </p>
          <p xml:id="i-GopcxbKaYUByhTfGwfpf8M">
            Just nu råder överskott i det svenska energisystemet. Det bidrar
            till att Sverige har historiskt låga elpriser som pressar lönsamheten
            i produktionen. För konsumenterna är detta på kort sikt positivt,
            men den ekonomiska situationen gör att vi riskerar förlora värdefull
            befintlig produktion. De senaste besluten kring kärnkraftverken
            vid Ringhals och Oskarshamn vittnar om detta. Samtidigt pressas
            den nya förnybara elproduktionen och energibolagen varnar om åtstramningar.
            Sammantaget skapar detta en orolig situation. Just nu är det bara
            ny elproduktion inom det gröna elcertifikatsystemet som byggs.
            Det är positivt att det förnybara växer. Men den kommande förlusten
            av basproduktion, som den aviserade stängningen av reaktorer vid
            Ringhals och Oskarshamn, riskerar att skapa en obalans i elnätet
            och att effektbrist uppstår. I detta allvarliga läge vill nu regeringen
            höja ambitionsnivån i elcertifikatsystemet och föra in ännu mer
            intermittent produktion i systemet. Detta kan i sin tur leda till
            att elpriserna pressas ytterligare och riskerar slå ut ytterligare
            basproduktion. Vilka följder detta får för effektbalansen i det
            svenska elsystemet är inte utrett, men en tänkbar konsekvens kan
            bli att industri som är beroende av en konstant och stabil elförsörjning
            väljer att lämna Sverige. Detta är en risk som kan stå det svenska
            samhället dyrt. Innan det är klart hur vi ska möta dessa utmaningar
            bör inte målen för det svenska elcertifikatsystemet ändras utan
            ligga kvar på Alliansens uppsatta mål.
          </p>
          <p xml:id="i-HD2EJZUSsJggx7boBu3i7M">
            Framtida beslut om att höja ambitionsnivån i det gröna elcertifikatsystemet
            för att få in mer förnybar, volatil kraft i nätet är beslut som
            påverkar hela elsystemet, inklusive nätet. Det är därför viktigt
            att dessa beslut även i framtiden fattas av Sveriges Riksdag.
          </p>
          <head xml:id="i-942Ge2bcpUzqxVvrqbntGT" type="h1">
            Energiunion
          </head>
          <p xml:id="i-PsbzgqTLxpbrzPdbpVpogn">
            Utmaningarna vi möter i Sverige delas även med övriga Europa.
            Låga elpriser, minskande marginaler för energibolagen och subventionssystem
            som fördyrar och sätter marknaden ur spel. För att klara de större
            gemensamma utmaningarna krävs mer av samarbete inom EU. Vi välkomnar
            Europeiska kommissionens arbete med att få till stånd en gemensam
            europeisk energimarknad genom den europeiska energiunionen. Vi
            menar att ett enat energ-Europa är viktigare än någonsin. Detta
            mot bakgrund av framtida klimatutmaningar, den europeiska industrins
            konkurrenskraft och ett höjt tonläge från Ryssland som använder
            sina energitillgångar som ett maktmedel. I en allt oroligare omvärld
            blir vår energisäkerhet allt viktigare. Ökad handel och samarbete
            inom energi och energiteknik är en förutsättning för att bli av
            med de europeiska ländernas beroende av rysk gas och olja. Kan
            EU:s medlemsstater hitta gemensamma vägar för att tillsammans
            säkra energitillgång, leveransvägar som minskar beroendet av rysk
            energi och få ner beroendet av fossila bränslen är mycket vunnet.
          </p>
          <head xml:id="i-JvMPtnZRhYQ9vMGUy8ftJx" type="h1">
            Forskning
          </head>
          <p xml:id="i-5vKaWFG7oaridyV1E8rhEB">
            Många av morgondagens utmaningar möter vi med morgondagens teknik.
            När det gäller energiteknik ligger Sverige på många områden i
            framkant. Det är en fördel såväl inom ramen för våra strävanden
            efter en mer klimatsmart och grön planet samtidigt som det bidrar
            till svensk innovation och konkurrenskraft på en global marknad.
            I takt med att gröna innovationer når fler och bredare marknader
            kan vi hjälpa till att minska klimatpåverkan ute i världen samtidigt
            som det skapas jobb och tillväxt här hemma. Under alliansregeringen
            lyckades vi kombinera ambitiösa klimatmål och minskade utsläpp
            med fler jobb och ökad tillväxt. Samtidigt är Sverige den mest
            koldioxideffektiva ekonomin inom EU med lägst utsläpp i förhållande
            till landets tillväxt. Alliansregeringen markerade genom sina
            historiskt höga anslag till energiforskning, att detta är en viktig
            del av förutsättningarna för att hitta svaren på framtidens energiutmaningar.
          </p>
          <p xml:id="i-8JT3ha2dKwd1BxRmKhXPV8">
            Forskningsinsatserna inom det förnybara är viktiga och centrala
            för vårt framtida energisystem. Dessa satsningar måste fortsätta,
            likaså forskning som utvecklar ett modernt distributionsnät. Energimyndigheten
            är den myndighet som i dag fördelar statens forskningsresurser.
            Hur medlen fördelas avgörs av myndighetens utvecklingsnämnd. Men
            inriktningen på Energimyndighetens arbete bestäms av regeringen.
            Det är viktigt att den svenska energiforskningen även i framtiden
            fokuserar på att lösa viktiga energiutmaningar.
          </p>
          <p xml:id="i-VYbuiEAFmCK2myyoeF8G9w">
            Det finns i dag ingen möjlighet för Energimyndigheten att stödja
            forskning inom kärnkraftsområdet. Oavsett vad man har för uppfattning
            om kärnkraftens framtid så står det klart att kärnkraft i någon
            form kommer att finnas kvar i det svenska samhället i årtionden.
            Kärnkraftsbolagen tar i dag genom sin egen fond ansvar för kärnbränslehantering
            och avveckling av uttjänade reaktorer. Men en utmaning som vi
            ser kan komma är inom forskning och kompetensförsörjning. Här
            borde det finnas en möjlighet för Energimyndigheten att stödja
            projekt som säkrar att vår kärnkraftshantering även i framtiden
            är av yppersta klass. Ska Sverige kunna hantera befintliga reaktorer,
            ha möjligheten att bygga nya och avveckla äldre reaktorer krävs
            det att vi lyckas bibehålla kompetensnivå och forskningskompetens
            som kan göra allt detta på ett säkert och ansvarsfullt sätt. Därför
            menar vi att det är av yttersta vikt att Energimyndigheten tillåts
            satsa på energiforskning med en inriktning som bidrar till alla
            relevanta kraftslag och delar av energiområdet.
          </p>
          <head xml:id="i-CAaNZs1QfNdHcy4XUUzm8H" type="h1">
            Elnät
          </head>
          <p xml:id="i-No5uHVKiTFTxPNtYJR2aQc">
            Sverige är ett avlångt land med stora avstånd. Elproduktion och
            elkonsumtion är inte samlat inom samma område. Största delen av
            elproduktionen sker i norra Sverige och majoriteten av elen konsumeras
            i södra Sverige. Detta tillsammans med kraven på smarta nät för
            ett hållbart samhälle ställer stora krav på våra elnät.
          </p>
          <p xml:id="i-8ZShe3a7m38EM7BqZdqqkD">
            Sverige är i dag indelat i fyra elområden på grund av svårigheter
            med överföringskapacitet. Svenska Kraftnät är den myndighet som
            ansvarar för stamnätet och just nu byggs Sydvästlänken som ett
            led i att förbättra överföringskapaciteten mellan norr och söder.
            Samtidigt är det viktigt att Svenska Kraftnät fortsätter arbetet
            med sina framtidsanalyser och med att förbättra stamnätet. Speciellt
            med den aviserade stängningen av fyra kärnkraftsreaktorer som
            alla idag är en del av den viktiga elproduktionen i södra Sverige.
            Den gamla socialdemokratiska regeringens felbedömning av det framtida
            behovet av överföringskapacitet efter Barsebäcks stängning i början
            av 2000-talet får inte upprepas.
          </p>
          <p xml:id="i-LffyJ8q8joBhwVr1DGUqz1">
            Svenska Kraftnät ansvarar även för att effektbalansen i nätet
            tryggas. Med en ständigt större andel volatil el och en minskande
            andel baskraft är detta en utmaning som måste adresseras. Att
            effektbalansen upprätthålls är en förutsättning för svensk industri,
            jobb och konkurrenskraft.
          </p>
          <p xml:id="i-F5NMTjGk6U4XGMnjpJEoXM">
            Samtidigt sker en sammanlänkning med övriga Europa genom den
            europeiska energiunionen. Detta är en viktig process som binder
            ihop våra marknader, ökar handeln med el och är med på att trygga
            elförsörjningen även i Sverige. När marknaden växer ökar intresset
            för att investera inom klimatsmart el till Sverige. El som vi
            kan konsumera själva eller exportera till andra. Resultatet blir
            ett säkrare och mer klimatsmart Europa.
          </p>
        </div>
        <div xml:id="i-2vRMJNURc6Jr5LH2WPrK3T" type="signatureBlock">
          <list xml:id="i-N6W3AsDuCgKeHx1UHtmxfr">
            <item xml:id="i-134D5RxvDCATkfM7zB7uSc" who="i-9118KyeHJPwjSm2gBg9zwB" type="signature">
              Lars Hjälmered (M)
            </item>
            <item xml:id="i-PMG7Yiqc6VouKwMxkeJ3Sp" who="i-J6HemNwzcYVLs5m9EZ9Tmt" type="signature">
              Hans Rothenberg (M)
            </item>
            <item xml:id="i-7oVZSr994RFCTVm1p5PyKh" who="i-LGuxQcep33nPWKPbzHtqsR" type="signature">
              Cecilie Tenfjord-Toftby (M)
            </item>
            <item xml:id="i-K6w9yFSMkSB9mHmNuWtbvA" who="i-BNPcdNmACXycfvLR8wqbHp" type="signature">
              Ann-Charlotte Hammar Johnsson (M)
            </item>
            <item xml:id="i-SAXRrWU2Ui8L4L2WqYTiSV" who="i-4fjwccvGrtcBzgdzdxhXhs" type="signature">
              Jörgen Warborn (M)
            </item>
          </list>
        </div>
      </div>
    </body>
  </text>
</TEI>
