<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-00299">
  <teiHeader>
    <fileDesc>
      <titleStmt>
        <title>Åtgärder för en effektivare byggprocess</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:299 av Markus Wiechel m.fl. (SD)</title>
          <idno type="rdwebb">H902299</idno>
          <rs type="number">299</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H902299/text</ref>
          <ref type="dokument_url_html">http://data.riksdagen.se/dokument/H902299</ref>
          <ref type="dokumentstatus_url_xml">http://data.riksdagen.se/dokumentstatus/H902299</ref>
          <ref type="docx">http://data.riksdagen.se/fil/3E487060-8D19-45A6-AC6B-F4EE1F69239A</ref>
          <ref type="pdf">http://data.riksdagen.se/fil/764FC953-F86A-4AEA-AA50-9149BEE2F43E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-R1bUYdiF1fvjrsQfPnSYDp" type="signed"/>
        <correspContext corresp="i-R1bUYdiF1fvjrsQfPnSYDp">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TcpRMvA7NUH7VxZ1m46K1W"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-3yYyW1GCdemYLcEzzQ9Vr1" type="submitted">
          <date when="2021-09-23"/>
          <time when="16:50:04"/>
        </correspAction>
        <correspAction xml:id="i-JDzfrY4XVxkxKeAuXjs5Kx" type="reviewed">
          <date when="2021-09-27"/>
          <time when="10:51:47"/>
        </correspAction>
        <correspAction xml:id="i-8V1XtYjWhZtRSpRqcwQwA" type="referred">
          <date when="2021-10-14"/>
        </correspAction>
        <correspAction xml:id="i-LUKTEXASp7HHH2sE4pSHtW" type="assigned">
          <date when="2022-10-05"/>
          <time when="09:23:15"/>
        </correspAction>
        <correspContext corresp="i-LUKTEXASp7HHH2sE4pSHtW">
          <ref type="assignedTo">Civilutskottet</ref>
        </correspContext>
        <correspAction xml:id="i-A6VQRtRFntuScPEgySVKb5" type="behandlas_i"/>
        <correspContext corresp="i-A6VQRtRFntuScPEgySVKb5">
          <ref type="uppgift">2021/22:CU12</ref>
          <ref type="ref_dok_id">H901CU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:299 av Markus Wiechel m.fl. (SD)
          Åtgärder för en effektivare byggprocess
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VQ8qdS5DZ1PHYxS16Hs23q">
            Förslag till riksdagsbeslut
          </head>
          <list style="ol">
            <item xml:id="i-EskvpYb6LLS4xQiiQm3CMW">
              Riksdagen ställer sig bakom det som anförs i motionen om en översyn
              av hur behövlig och obebyggd mark kan utnyttjas bättre och tillkännager
              detta för regeringen.
            </item>
            <item xml:id="i-JokFasSSE7XCK6LZECCeGJ">
              Riksdagen ställer sig bakom det som anförs i motionen om att
              förkorta plan- och byggprocessen och tillkännager detta för regeringen.
            </item>
            <item xml:id="i-9yA1rYfMVS6ovyWtGYzRuE">
              Riksdagen ställer sig bakom det som anförs i motionen om att
              mark- och miljödomstolen ska bli första överklagandeinstans och
              tillkännager detta för regeringen.
            </item>
            <item xml:id="i-EVD1KheFQ6Z6u8tGZhESpe">
              Riksdagen ställer sig bakom det som anförs i motionen om att
              införa en avgift för överklagande av plan- och bygglovsärenden
              och tillkännager detta för regeringen.
            </item>
            <item xml:id="i-PLzEeWGG1Qkq5xHWfPYT59">
              Riksdagen ställer sig bakom det som anförs i motionen om en regional
              snarare än kommunal bostadsplanering och tillkännager detta för
              regeringen.
            </item>
            <item xml:id="i-8RDoT3nhLTehfsokHcxxt6">
              Riksdagen ställer sig bakom det som anförs i motionen om att
              ta bort bygglovshanteringen för kommuner på industrimark och tillkännager
              detta för regeringen.
            </item>
            <item xml:id="i-XAbzX7jKMekmQrfPzfjQYp">
              Riksdagen ställer sig bakom det som anförs i motionen om en förenklad
              hantering av bygglov för lantbrukare och tillkännager detta för
              regeringen.
            </item>
            <item xml:id="i-AM2tUqyHVYBnBuTFn6jU95">
              Riksdagen ställer sig bakom det som anförs i motionen om att
              se över de förändringar som gjorts efter att bygglovshanteringen
              i nämnda fall tagits bort från kommunerna och tillkännager detta
              för regeringen.
            </item>
            <item xml:id="i-Mpniq7PkS7ZdMEoLjBsEcF">
              Riksdagen ställer sig bakom det som anförs i motionen om icke
              hälsovådliga störningar och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-TYJ7cJbwAH8wVLopPTHyMr" type="h1">
            Motivering
          </head>
          <p xml:id="i-R2yr9RYjp22ZmphSjZ5RSh">
            En hållbar och sund bostadspolitik vilar på samhällets och människans
            gemensamma ansvar, möjligheter och skyldigheter. Bostadspolitiken
            ska skapa förutsättningar för människor att bo och leva i de bostadsformer
            som passar den egna livssituationen bäst. Det ska finnas bostäder
            för alla plånböcker i alla skeden i livet. Tillgången på bostäder
            bör i så hög utsträckning som möjligt matcha de behov som finns
            i samhället. Bostaden är vårt hem och en viktig del av vår identitet.
            Alla samhällen är i behov av en känsla av samhörighet och grunden
            för en stark samhörighet kan mycket väl börja i hemmet. Människors
            välfärd, livskvalitet och sociala vardag byggs till stor del utifrån
            vårt hem, och därför bör människor få chansen att bo trivsamt
            på den plats de önskar och det ska vara så lätt att flytta och
            hitta ny bostad som möjligt.
          </p>
          <head xml:id="i-WxWdGyKBJxxdh1jQfjxbgX" type="h2">
            Översyn om hur behövlig och obebyggd mark kan utnyttjas bättre
          </head>
          <p xml:id="i-WPaM2D5C6EAhreANjw3DwS">
            I flera kommuner finns det redan färdiga detaljplaner och dessvärre
            är många outnytt­jade byggrätter belägna i områden som är i behov
            av fler bostäder. För att outnyttjade byggrätter snarast ska bebyggas
            och inte bara stå bör markägare uppmuntras att bygga för att inte
            låta värdefull mark vara. Större områden bör detaljplaneras än
            idag och kom­munerna bör uppmuntras att utnyttja markanvisningarna
            för att skapa en bättre konkur­rens av byggherrar, framförallt
            de mindre aktörerna på marknaden. För att möjliggöra detta krävs
            en lägre grad av detaljstyrning och en mer aktiv del i samhällsbyggnadspro­cessen
            av eventuella finansiärer. Likaså kan den politiska styrningen
            komma att behöva flyttas upp till tidiga skeden och övergripande
            frågor vilket förkortar, förenklar och reducerar produktionsprocessens
            olika typer av risker. En översyn krävs därför om hur behövlig
            och obebyggd mark kan utnyttjas bättre.
          </p>
          <head xml:id="i-9aJRRgSfjJLnKQ4aAZKZBr" type="h2">
            Förkortad plan- och byggprocess
          </head>
          <p xml:id="i-kNdKAfFcZKJKySVr9si39">
            Plan- och byggprocessen består av tre steg idag: översiktsplan,
            detaljplan och bygglov. Likt många andra länder skulle det underlätta
            med endast två steg: översiktsplan och bygglov. Ett annat problem
            är när färdiga detaljplaner av olika skäl inte bebyggs. Finland
            har löst problemet genom att höja skatten på obebyggd mark för
            att marknadens parter ska vara måna om att snabba på processen.
            Även i Sverige måste sådana lösning­ar övervägas men först bör
            riksdagen ge regeringen till känna att man bör korta plan- och
            byggprocessen från tre till två steg genom att slopa steget detaljplan.
          </p>
          <p xml:id="i-DKPzXdPALJUSkMBJaJzaiD">
            Plan- och bygglagen ska vara tydlig, enkel och förutsägbar samtidigt
            som plan- och byggprocessen effektiviseras och blir mer transparent
            och byråkratin minskas. För att korta ned tiden för plan- och
            bygglovsärenden kan likaså mark- och miljödomstolen bli första
            överklagandeinstans samt att man likt Danmark kan införa en avgift
            för överkla­gande. På detta sätt kan de mindre seriösa försöken
            sorteras bort i en större utsträckning.
          </p>
          <head xml:id="i-KEJGwm3vG6FREbvxyuJ27N" type="h2">
            Regional bostadsplanering
          </head>
          <p xml:id="i-EZVAyVa4wuuWPsyDXL9wpd">
            Sverige är ett avlångt land med olika regionala förutsättningar.
            Bostadsmarknaden är varierad och består av flera lokala bostadsmarknader
            som skiljer sig kraftigt åt vad gäller både efterfrågan och utbud.
            Samtidigt krävs det en väl samordnad regional planering för att
            kunna möta de behov som uppstår. För att tillväxt ska ske krävs
            det bostäder att erbju­da så att människor kan flytta dit arbetstillfällena
            finns och på så vis bidra till ytterligare tillväxt och ökad produktivitet.
            En fungerande arbetsmarknad utgår från att det är förhål­landevis
            lätt att flytta från sin gamla bostad och att hitta en ny. Med
            en flexibel och rörlig bostadsmarknad blir detta mycket enklare.
            En välplanerad infrastruktur är således också nödvändigt för att
            kombinationen mellan bostad och vardaglig sysselsättning skall
            fungera bra.
          </p>
          <p xml:id="i-HJYwnU7xKJZvxHf6D2T5H7">
            Den strategiska översiktsplaneringen behöver ligga på regional
            nivå snarare än kom­munal för att stärka bostadsförsörjningen
            i kommunerna. Bostadsförsörjningsansvaret för kommunerna blir
            allt viktigare och mer komplext när den regionala rörligheten
            på arbetsmarknaden är stor. Det krävs ett ökat regionalt samarbete
            för att klara infrastruk­turen i regionen att hänga ihop med en
            välfungerande bostadsförsörjning.
          </p>
          <p xml:id="i-J5SYsCAa1mnLCK3Sg45J2Q">
            Att bygga hållbart är A och O i framtiden. Det betyder att tillgängligheten
            till kollek­tivtrafik måste vara god och i vissa områden kan det
            finnas behov av förtätning. Samti­digt är det viktigt att vi bygger
            miljöer för människor och med människor i stadsmiljö. Sammanhållna
            parker och grönområden är viktiga och fyller många funktioner
            i staden. Dessa grönområden kan göra staden unik och vara ett
            viktigt skäl till varför man vill bo just där. En hållbar utveckling
            för framtiden är när dagens behov tillfredsställs utan att äventyra
            kommande generationers behov. För att människor ska trivas, må
            bra och ha en god livskvalitet krävs det att bostadsplanering
            och kollektivtrafikförsörjning hänger ihop.
          </p>
          <p xml:id="i-Mu7bLpnuyaAFEag6nQRPwa">
            Den strategiska översiktsplaneringen behöver flyttas från kommunal
            till regional nivå, åtminstone i de tre storstadsregionerna, för
            att stärka bostadsförsörjningen i kom­munerna. Bostadsförsörjningsansvaret
            är idag kommunalt men är otidsenligt när arbets­marknaden blivit
            alltmer regional. Det krävs då ett ökat regionalt samarbete för
            att klara bostadsförsörjningen.
          </p>
          <head xml:id="i-UqLJKoRmzVCrS8gwHST3dF" type="h2">
            Bygglovshanteringen
          </head>
          <p xml:id="i-8YU2AbLvPLePQSLax1HyX2">
            Problem med en mindre flexibel och onödigt byråkratisk hantering
            av bygglov drabbar småföretagare, lantbrukare, större industrier
            och så klart privatpersoner. Kort och gott drabbas hela vårt samhälle
            varför det finns skäl till att hela tiden se över de rutiner som
            finns kring beviljande av och hanteringen kring bygglov. Inte
            minst när byggnation inte berör andra än de som önskar bygga nytt
            går det att göra ett flertal förenklingar som både underlättar
            byggprocessen och minskar kostnader samtidigt som det kan generera
            ökade skatteintäkter och en förbättrad livssituation för enskilda.
          </p>
          <p xml:id="i-M44rAdBoHqdAdZuzQeG8NK">
            Många var hoppfyllda inför att plan- och bygglagen senast skulle
            ändras och den senaste trädde också i kraft 2011. Ändringarna
            har främst inneburit än fler undantag från kravet på bygglov,
            vilket är positivt, men dessvärre är regelverket väldigt komplext
            och svårtolkat. Av den anledningen ställer det höga krav på personen
            som ska avgöra om en tilltänkt åtgärd kräver lov eller anmälan.
          </p>
          <head xml:id="i-PuMthGwAfLwRnG8DyuZBMw" type="h2">
            Bygglovshantering på industrimark
          </head>
          <p xml:id="i-QynjgJATEZeHZsmMhQ7sJ3">
            Den svenska industrin är på intet sätt död utan bör snarare ses
            som något vi är och även framöver kommer att vara beroende av.
            Flera av dessa är i behov av att bygga nytt för att utveckla sina
            verksamheter. Det finns dock i flera kommuner en rad olika problem
            till följd av allt som enskilda näringsidkare och företagare behöver
            göra innan bygglov kan beviljas. Detta föranleder en förlust av
            arbetstimmar för anställda och företagen tvingas stå med onödiga
            kostnader. Dessa kostnader drabbar i slutändan såväl enskilda
            individer som samhället.
          </p>
          <p xml:id="i-KqnqLsqwfwx44i43RRbUMf">
            I vissa kommuner sköter man hanteringen av bygglov på industrimark
            på ett smidi­gare sätt än andra. De företag som önskar bygga ut
            sin verksamhet får själva ta reda på vilka krav som finns för
            att därefter börja bygga utan att kommunen behöver inspektera.
            På så sätt kan arbetarna börja tidigare och processen för företagarna
            blir betydligt smidi­gare. Varje kommun kan redan idag försöka
            följa positiva exempel, men det absolut enklaste sättet att lösa
            dessa problem på är att från nationell sida förenkla hanteringen
            för samtliga inblandade, och sedan följa upp utvecklingen. Det
            är särskilt de små före­tagen som kräver mer hänsyn då det trots
            allt är dessa och inte de stora industrierna som sammantaget sysselsätter
            flest invånare och skapar nya jobb.
          </p>
          <p xml:id="i-USNjzyZptAZKkM6dubVy6L">
            Vårt land behöver industrierna. Det ligger i allra högsta grad
            i Sveriges intresse att stötta utvecklingen av såväl den storskaliga
            som den småskaliga industrin då de spelar en mycket viktig roll
            för att skapa jobb och behålla kvalificerad arbetskraft. Regeringen
            bör därför se till att ta bort hanteringen av bygglov för kommuner
            om det sker på indu­strimark genom att se på positiva exempel.
          </p>
          <head xml:id="i-VAERWr7E3Tq47eAuTFV5nm" type="h2">
            Bygglovshantering för lantbrukare
          </head>
          <p xml:id="i-CS9b62HJdtv8geyj9bXSke">
            Vad vi också har sett är hur flertalet lantbrukare drabbas av
            olika kommuners ineffek­tiva hantering av bygglov. Ett exempel
            är bönder som behöver ansöka om bygglov för mindre tillbyggnader,
            som ofta krävs för en utökad och kanske mer genomgående eller
            effektivare verksamhet, alternativt för att livet på gården ska
            bli mer trivsamt. Detta trots att den berörda gården oftast ligger
            avskilt från annan bebyggelse och därmed inte stör förbipasserande.
          </p>
          <p xml:id="i-6VxVBU68CNd6h9yGed1zT1">
            Till följd av hård internationell konkurrens, förhållandevis
            låga livsmedelspriser och allt högre bränslekostnader har bönder
            fått det svårare, varför en stor del av den svenska livsmedelsproduktionen
            lagts ned. Den byråkratiska hanteringen av tillstånd för dessa
            bönder gör att man underlättar för detta att fortgå. Istället
            bör Sverige värna och främja närproducerad mat. Befintliga bönders
            möjlighet att fortsätta och kanske utöka sin verk­samhet måste
            bli bättre, inte sämre.
          </p>
          <p xml:id="i-E7ySgQHsHEs1uW75fFhP7t">
            Om vi som exempel tar en bonde som idag föder upp egna djur är
            det bättre både för djuren och för miljön om de kan slippa transport
            till ett slakteri när det är läge för slakt. Idag måste en bonde
            som föder upp ett djur gå in i den byråkratiska labyrinten för
            att kunna utöka sin uppfödarverksamhet med ett gårdsslakteri.
            Vi bör uppmuntra verksam­heter där ett djur föds, lever och slaktas
            på samma gård. Avsaknaden av transporter och olika stressmoment
            bör ses som en viktig del av djurvälfärden och samtidigt en miljö­vinst.
            Regeringen bör återkomma med förslag som syftar till att lantbrukare
            på glesbyg­den slipper ansöka om lov för mindre tillbyggnader.
          </p>
          <head xml:id="i-UwRHKZ6DGjUzQeucgge6zJ" type="h2">
            Icke hälsovådliga störningar
          </head>
          <p xml:id="i-NKsX943TvMzWDEtgp4Eaa4">
            Flera ansökningar om bygglov avslås på grund av störningar som
            inte går att beteckna som hälsovådliga. Det handlar alltså om
            avslag i bygglovsärenden trots att den sökande godtar och är fullt
            medveten om befintliga störningar. Kommunen i fråga riskerar näm­ligen
            krav på åtgärder mot de aktuella störningarna i ett senare skede.
          </p>
          <p xml:id="i-9gzxZkYRtWkyn4vw6gbFhZ">
            Även vid ett ägarbyte där bygglov redan har godkänts kan det
            uppstå problem trots att fastigheten har exponerats för en icke
            hälsovådlig störning som de ursprungliga ägarna godtagit. Såväl
            personer som ansöker om bygglov som de som förvärvar en bostad
            har ett eget ansvar för deklarerade och uppenbara störningar som
            den aktuella bostaden är exponerad för. Av den anledningen är
            det orimligt att i efterhand ställa krav på kommunen eller annan
            instans.
          </p>
          <p xml:id="i-FiPsQEz4X7aTgdzGiAbAyy">
            Reglerna för bygglov måste ändras för att uppenbara icke hälsovådliga
            störningar i anslutning till fastigheten i framtiden ska tillåtas.
            Detta bör vara den bygglovssökandes ansvar snarare än någon annans.
            Den eventuella störningsbelastningen bör föras in i ett belastningsavtal
            som framöver följer med fastigheten och detta bör gälla alla framtida
            köpare av fastigheten. En person som förvärvar en fastighet ska
            aldrig i efterhand ha möjligheten att komma med krav på åtgärder
            mot störning eller verksamhet som redan vid förvärvandet låg för
            handen.
          </p>
        </div>
        <div type="motSignatures">
          <list>
            <item xml:id="i-ATXGPid7Bb1YaFXmSJCc2g">
              Markus Wiechel (SD)
            </item>
            <item xml:id="i-LtThNFQKDDoAQEWbYgnxwq">
              Mikael Strandman (SD)
            </item>
            <item xml:id="i-SXo8V88rSkrA9pGPph4UVd">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
