<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03277">
  <teiHeader>
    <fileDesc>
      <titleStmt>
        <title>Insatser mot terrorism och våldsbejakande extremism</title>
        <author corresp="i-PyYxwdbw2KYpXyCWKWHmmT">av Johan Pehrson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3277 av Johan Pehrson m.fl. (L)</title>
          <idno type="rdwebb">H8023277</idno>
          <rs type="number">3277</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023277/text</ref>
          <ref type="dokument_url_html">http://data.riksdagen.se/dokument/H8023277</ref>
          <ref type="dokumentstatus_url_xml">http://data.riksdagen.se/dokumentstatus/H8023277</ref>
          <ref type="docx">http://data.riksdagen.se/fil/60E47622-11EB-43A8-93EC-E9C270A3A9CE</ref>
          <ref type="pdf">http://data.riksdagen.se/fil/3C176173-94C5-4D14-82BC-C21A366F2AC0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VMADFVyvVv5W6DncepVEif" type="signed"/>
        <correspContext corresp="i-VMADFVyvVv5W6DncepVEif">
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-VRCiTg1xSzAbptW5z32zJy" type="submitted">
          <date when="2020-10-06"/>
          <time when="13:41:19"/>
        </correspAction>
        <correspAction xml:id="i-7AWmPnXvoBA6hSZHeruUHd" type="reviewed">
          <date when="2020-10-06"/>
          <time when="16:07:02"/>
        </correspAction>
        <correspAction xml:id="i-6pQRnsdun5bbYKjLaAWmWx" type="referred">
          <date when="2020-10-14"/>
        </correspAction>
        <correspAction xml:id="i-42ixzpBjQhXDzHpcVRdNH3" type="assigned">
          <date when="2021-10-06"/>
          <time when="15:24:50"/>
        </correspAction>
        <correspContext corresp="i-42ixzpBjQhXDzHpcVRdNH3">
          <ref type="assignedTo">Justitieutskottet</ref>
        </correspContext>
        <correspAction xml:id="i-GqsVbHGwqWPGiijVsMBa6H" type="behandlas_i"/>
        <correspContext corresp="i-GqsVbHGwqWPGiijVsMBa6H">
          <ref type="uppgift">2020/21:JuU29</ref>
          <ref type="ref_dok_id">H801JuU29</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU29</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5BxuxvDbDzv3oMqPACFKqR" type="behandlas_i"/>
        <correspContext corresp="i-5BxuxvDbDzv3oMqPACFKqR">
          <ref type="uppgift">2020/21:SoU24</ref>
          <ref type="ref_dok_id">H801SoU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU24</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3277 av Johan Pehrson m.fl. (L)
          Insatser mot terrorism och våldsbejakande extremism
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-91WFp8EEAV9QZRGyvbvHA7">
            Förslag till riksdagsbeslut
          </head>
          <list style="ol">
            <item xml:id="i-LR5qBtTLxgJtadMdULJr3w">
              Riksdagen ställer sig bakom det som anförs i motionen om att
              regeringen behöver genomföra samtliga åtgärder i sexpartiöverenskommelsen
              om terrorism från 2017, och detta tillkännager riksdagen för regeringen.
            </item>
            <item xml:id="i-B989asRWe9bScmwsJDCNGh">
              Riksdagen ställer sig bakom det som anförs i motionen om utvärdering
              av myndighetstillhörigheten för det nationella centret mot våldsbejakande
              extremism och tillkännager detta för regeringen.
            </item>
            <item xml:id="i-Dw92XSgjAGqDaXGsuuBc73">
              Riksdagen ställer sig bakom det som anförs i motionen om analys
              av hur den regionala samordningen mot radikalisering kan stärkas
              och tillkännager detta för regeringen.
            </item>
            <item xml:id="i-YXpPWBwvYnUd2KDeQrDXoH">
              Riksdagen ställer sig bakom det som anförs i motionen om höjda
              minimistraff för terroristbrott och tillkännager detta för regeringen.
            </item>
            <item xml:id="i-V2ED5ySVfZLjgyMA3CCjay">
              Riksdagen ställer sig bakom det som anförs i motionen om förberedelse
              till resa i terrorismsyfte och tillkännager detta för regeringen.
            </item>
            <item xml:id="i-FE1kPaju2nNug8zGhCG86j">
              Riksdagen ställer sig bakom det som anförs i motionen om särskild
              straffskala för grova brott gällande finansiering av terrorismresor
              och tillkännager detta för regeringen.
            </item>
            <item xml:id="i-Jr56Vdv3VMXEfVcdwLjQRc">
              Riksdagen ställer sig bakom det som anförs i motionen om bestämmelsen
              om olovlig kårverksamhet och tillkännager detta för regeringen.
            </item>
            <item xml:id="i-EXo5S2bX4JgCk6U8sGLu5g">
              Riksdagen ställer sig bakom det som anförs i motionen om brottsutredning
              i fråga om s.k. återvändare och tillkännager detta för regeringen.
            </item>
            <item xml:id="i-9rQ7ruKTkwwj5cSu7SUS2E">
              Riksdagen ställer sig bakom det som anförs i motionen om förebyggande
              arbete på lokal nivå och tillkännager detta för regeringen.
            </item>
            <item xml:id="i-Pj22nV8WBut2fVZeZmJuZe">
              Riksdagen ställer sig bakom det som anförs i motionen om barn
              under 18 år till vårdnadshavare som rest utomlands för terrorverksamhet,
              och detta tillkännager riksdagen för regeringen.
            </item>
            <item xml:id="i-A4m9x5ttQ2KMNw7wkw9F6n">
              Riksdagen ställer sig bakom det som anförs i motionen om europeiskt
              samarbete mot terrorism och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-W4uSY5MhqD1UVdToMqez23" type="h1">
            Motivering
          </head>
          <p xml:id="i-HBcckZZxGMwFJdi6N4sbTW">
            Den öppna demokratin måste värnas. Terrorismen är ett grundläggande
            hot mot demokratin, det öppna samhället och enskilda människors
            liv och trygghet. Det extremistiska våldet och terrorismen kan
            slå urskillningslöst, till exempel mot de människor som råkar
            befinna sig på en plats när våldshandlingen utförs, men det kan
            också vara riktat mot människor och grupper som utpekas som motståndare.
            Konstnärer, författare, journalister och opinionsbildare kan hotas
            och utsättas för brott för det de skriver, gör och säger. Judar,
            muslimer, hbtq-personer, människor med mörk hudfärg eller människor
            från andra länder kan vara måltavlor för det de är.
          </p>
          <p xml:id="i-VhSxY8Q9E2Kv8bcEpkQMdQ">
            Drygt 2 000 personer bedöms enligt Säkerhetspolisen finnas inom
            den våldsbeja­kande islamistiska miljön. Ytterligare sammanlagt
            omkring 1 000 personer bedöms finnas inom den högerextremistiska
            respektive vänsterextremistiska miljön.
          </p>
          <p xml:id="i-N7ZxDyALN7JZGxkZ1BP8Uc">
            Den nazistiska rörelsen har vuxit i styrka och synlighet, och
            ett antal mord och grova våldsdåd kan knytas till denna miljö.
            I augusti 2020 presenterade Försvarshögskolan en rapport som visar
            att den svenska radikalnationalistiska miljön sprider ett narrativ
            som har potential att radikalisera individer och inspirera till
            våldsdåd. Studien lyfter behovet av att bredda synsättet på radikalnationalistiska
            miljöer, från att enbart fokusera på nationalsocialistiska organisationer
            till att även studera olika konstellationer och nätverk inom alternativhögern.
          </p>
          <p xml:id="i-DTx1eBJMEkTNkUcp8M9VVC">
            Ökad uppmärksamhet bör också riktas mot problemet med så kallade
            ensamvargar, som visserligen kan drivas av politiska motiv men
            inte tillhör något fast nätverk. Under de senaste åren har antalet
            fall av terrorattentat och våldshandlingar som genomförts av ensamagerande
            gärningspersoner med ideologiska motiv ökat i västvärlden, konstaterar
            Säkerhetspolisen.
          </p>
          <p xml:id="i-CwSuUfML2CwWmKtkvQ9JYg">
            Arbetet mot terrorism är tätt sammanflätat med arbetet för att
            förebygga och motverka radikalisering till våldsbejakande extremism.
            Den våldsbejakande extremis­men hotar såväl demokratins institutioner
            som människors liv och frihet. Därför behövs långsiktiga och uthålliga
            insatser, vad gäller både att förhindra och bekämpa brottsliga
            handlingar och att förebygga våldsbejakande extremism.
          </p>
          <p xml:id="i-VxyaHPmLdYg5fBWcUcMKFu">
            Liberalerna har under lång tid varit drivande för att öka samhällets
            motståndskraft mot den våldsbejakande extremismen. Det var ett
            liberalt statsråd som beställde de första nationella rapporterna
            om våldsbejakande extremism, som handlade om radikal islamism,
            vitmaktmiljön och den autonoma miljön. Liberalerna har medverkat
            till två sexpartiöverenskommelser om terrorism under förra mandatperioden.
            Men det behöver göras mer.
          </p>
          <p xml:id="i-5GVXUM6FXvhTn8f211Wpnw">
            Liberalerna medverkade till de två sexpartiöverenskommelser som
            gjordes under den förra mandatperioden, 2015 respektive 2017,
            angående det fortsatta arbetet mot terrorism. Vi välkomnar att
            det därmed finns en bred och blocköverskridande samsyn om många
            frågor, men det som ingår i överenskommelserna är inte tillräckligt
            för att skapa effektiva åtgärder mot terrorism och våldsbejakande
            extremism. Dessutom är det viktigt att regeringen genomför samtliga
            åtgärder i överenskommelsen.
          </p>
          <p xml:id="i-T25Som3ChhBhVE2bHXGj9z">
            Sverige var det europeiska land efter Belgien från vilket flest
            människor per capita reste för att strida för den islamistiska
            terrorrörelsen IS. Cirka 300 svenskar reste under de gångna åren
            till Syrien eller Irak för att ansluta sig till IS eller andra
            terrorgrupper eller för att ge stöd åt det terroristiska statsbygget.
            Ett antal av dem har dött, men många har återvänt medan andra
            är kvar i fångläger. Ett 40-tal av dessa utreds eller har utretts
            för krigsförbrytelser.
          </p>
          <p xml:id="i-2juKMGDFhB6SqbZrkPgJL8">
            Ungefär hälften av IS-resenärerna bedöms ha återvänt. Det vore
            farligt att tro att de vänder hem därför att de har brutit med
            en extremistisk ideologi. Tvärtom kan det förutsättas att många
            kommer att fortsätta arbeta på hemmaplan för att stötta terrorverk­samhet
            och dra in fler. Sverige är ett av de länder i Europa som, i förhållande
            till sin befolkning, har varit en särskilt stor rekryteringsbas.
          </p>
          <p xml:id="i-Snt3JAjAdJmfjj2NeeoBjv">
            I detta sammanhang bör det än en gång betonas att terrorism inte
            är något som kommer utifrån. Även om flera internationella terroriströrelser
            har förankring på svensk mark är våldsbejakande extremism och
            terrorism också en inhemsk företeelse.
          </p>
          <p xml:id="i-BFwd9pNVty35ZYGNGqEAES">
            Sverige måste förstärka sitt arbete på flera plan. Vi behöver
            fortsätta ett långvarigt arbete för att motverka radikalisering
            till våldsbejakande rörelser, bedriva underrättelse­arbete rörande
            dessa grupperingar och ingripa för att hindra ny terrorrelaterad
            brotts­lighet. Alla ansträngningar måste ske för att de som begått
            terrordåd utomlands ställs inför rätta. Rättsstatens principer
            ska upprätthållas.
          </p>
          <p xml:id="i-27Ske1jHp2Tvy9ucUjjNkH">
            Arbetet mot terrorism och radikalisering till våldsbejakande
            extremism handlar inte bara om lagar. Ska vi effektivt få människor
            att vända extremismen ryggen och inte lockas in i den våldsbejakande
            spiralen måste lokalsamhället rustas. Så kan radikaliser­ingens
            drivkrafter hållas tillbaka och demokratin värnas.
          </p>
          <head xml:id="i-VJeZEWmEdrJPcy5YmTWSbP" type="h2">
            Arbetet mot våldsbejakande extremism
          </head>
          <p xml:id="i-KmySoPuzpvMeUD6uYK9Rd3">
            Den 1 januari 2018 inrättades ett permanent center mot våldsbejakande
            extremism vid Brottsförebyggande rådet, Brå. Liberalerna har länge
            velat ha en större långsiktighet i arbetet, varför vi i sak välkomnar
            att verksamheten har permanentats. Vi påminner dock om att vi
            invände mot att denna verksamhet hamnar under en expertmyndighet
            med ansvar för forskning och statistik men utan koppling till
            det dagliga operativa arbetet. Brottsförebyggande rådet hade i
            sitt eget remissyttrande avvisat en sådan lösning. Vi står fast
            vid att den nationella stödfunktionen mot våldsbejakande extremism
            borde ha lagts under Polismyndigheten.
          </p>
          <p xml:id="i-M4wFLLyA8iUphWMu5fA93M">
            Sverige behöver arbeta långsiktigt för att bekämpa grogrunden
            för att unga radika­liseras. Enligt Säkerhetspolisens rapport
            om våldsbejakande islamistisk extremism tenderar våldsbejakande
            ideologiska miljöer framför allt att uppstå i områden med utbrett
            utanförskap. Det handlar inte minst om att vända utvecklingen
            i utsatta områden, där polisen beskrivit hur bland annat fundamentalister
            påverkar de boende.
          </p>
          <p xml:id="i-2naLju66seeKWjQ4vV6tEQ">
            Nästan hälften av Europas jihadister har varit involverade i
            någon form av krimi­nalitet, enligt en brittisk forskningsrapport.
            Svenska polisens operativa avdelning, Noa, skriver: ”Polisen ser
            en tydligare koppling än tidigare mellan organiserad brottslighet
            och brottslighet med politiska eller religiösa motiv, t.ex. bland
            individer kopplade till jihadistgrupper.” Vidare konstateras i
            en rapport från Institutet för framtidsstudier att kriminella
            och radikala jihadistiska miljöer ofta överlappar varandra.
          </p>
          <p xml:id="i-J61ETCHgzQiPzYu9pXaR24">
            Det är viktigt att samhällets samlade insatser mot extremism
            vägleds av kunskap om hur den våldsbejakande extremismen hänger
            ihop med annan typ av brottslighet. Det gäller både småbrottslighet
            och grov organiserad brottslighet och kopplingen till hedersrelaterat
            våld och förtryck. Därför vill Liberalerna att Centrum mot våldsbeja­kande
            extremism får i uppdrag att ta fram kunskap och vägledning för
            arbetet mot extremism när det överlappar annan brottslighet, i
            synnerhet organiserad brottslighet och hedersrelaterat våld och
            förtryck. I budgetpropositionen för 2021 föreslås utökade medel
            för CVE för att centrumets verksamhet ska kunna utvecklas, vilket
            Liberalerna välkomnar.
          </p>
          <p xml:id="i-99fe4hbH58QuNYwk9qDSe1">
            Trots ambitiösa satsningar brister det fortfarande i samordningen
            mellan olika insatser för att förebygga radikalisering. Det är
            också alldeles för svårt att få hjälp. Vi anser att en ny funktion
            bör införas på regional nivå för att ta fram lägesbilder, göra
            riskbedömningar och samordna de insatser som kan behövas på grund
            av varnings­signaler som har fångats upp av olika samhällsaktörer:
            socialtjänst och skola, men också polis och säkerhetspolis. Med
            tanke på att känsliga personuppgifter hanteras är det naturligt
            att även denna regionala funktion ligger inom polisen. Det behövs
            en fördjupad analys av frågan om hur den regionala samordningen
            kan stärkas.
          </p>
          <p xml:id="i-9gnuHynYxLCXSxfUEEXY1U">
            Detta arbete ska främst ske tillsammans med skolan och socialtjänsten
            i syfte att förebygga att fler radikaliseras, men inte minst för
            att förhindra ny rekrytering. Skolan, socialtjänsten och även
            andra aktörer kan tillsammans med lokal polis tidigt identifiera
            personer och direkt erbjuda dem råd och stöd för att inte fastna
            i miljöer där de radikaliseras.
          </p>
          <p xml:id="i-7mNyh1BCLjbWe44fFhCxZS">
            Vi anser att Sverige kan lära mycket av det förebyggande arbete
            som har byggts upp i Frankrike efter attackerna mot det franska
            samhället. Den franska stödlinjen mot radikalisering är väl utbyggd,
            och det finns ett brett och systematiskt arbete mellan olika samhällsaktörer
            för att fånga upp larmsignaler.
          </p>
          <p xml:id="i-2PMr9kw4d8HgBzTBuKUhxr">
            I Sverige är det däremot alltför svårt att få hjälp för enskilda
            som känner oro för att någon är på väg att radikaliseras. Regeringens
            bidrag till den nationella stödtelefon som drevs av först Röda
            Korset och sedan Rädda Barnen upphörde den 1 maj 2018. Telefon­linjen
            drevs vidare med Rädda Barnens egna medel fram till årsskiftet
            2018/19, varefter den avvecklades för att återstarta först i mars
            2020 och då med ny finansiering. Det är oroväckande att det från
            offentligt håll inte finns en större långsiktighet i stödet till
            anhöriga som är oroliga för att deras närstående radikaliseras.
          </p>
          <head xml:id="i-UiwqHNEePs4yEn1vFUszPM" type="h3">
            Stoppa finansiering av extremistiska verksamheter
          </head>
          <p xml:id="i-Dya5KcfrkCrByyfMH1h3ip">
            Sverige behöver göra mer för att förhindra finansiering av organisationer
            som motver­kar demokratin och stödjer våldsbejakande extremism.
            Det har framkommit i en rad rapporter att verksamheter med nära
            kopplingar till våldsbejakande extremism erhåller omfattande resurser
            genom offentliga stöd. ”Genom statliga eller kommunala bidrag
            får skolverksamheten ta del av miljontals kronor i offentliga
            medel vilket på sikt kan bidra till ytterligare radikalisering
            och tillväxt i extremistmiljöerna,” skriver Säkerhetspolisen.
            Såväl vänster- som högerextremister och islamister har använt
            sig av bidrag, men just nu är problemet störst i den våldsbejakande
            islamistiska miljön, enligt Säpo.
          </p>
          <p xml:id="i-EHGx8f8Y1jqyNoTbjpifVT">
            Staten har betalat ut omkring en miljard skattekronor till organisationer
            och bolag med utpekade extrema islamister i ledningen under de
            senaste fem åren, visar en kartläggning av nyhetsbyrån Siren.
            Totalt handlar det om drygt 50 bolag och organisa­tioner som gjort
            affärer med stat och kommuner sedan 2015, enligt granskningen.
          </p>
          <p xml:id="i-6wHEF6VqJ9SdREXcidxXx4">
            Bidrag ska aldrig ges till verksamheter eller organisationer
            som motverkar demokratin genom att till exempel sprida hat eller
            våldsbejakande budskap eller kränka de grundläggande mänskliga
            fri- och rättigheterna. Utan ett demokratikriterium kommer stat
            och kommuner att främja parallella samhällen där radikalisering
            sprids och kvinnor och minoriteter förtrycks.
          </p>
          <p xml:id="i-2bByudVU5q3N81MJTKq54Y">
            Demokrativillkorsutredningen har lämnat förslag på att införa
            demokrativillkor för statliga bidrag. Cirka 40 statliga myndigheter
            fördelar ungefär 14 miljarder kronor i bidrag till civilsamhället.
            Samtidigt fördelar Sveriges Kommuner och Regioner sex miljarder
            om året till civilsamhället.
          </p>
          <p xml:id="i-NnGyRXbDxWyjrTBMY49ow7">
            Utredningen hade inte till uppdrag att föreslå demokrativillkor
            för kommuner och regioner, även om utredningen ser att det finns
            ett värde av att man utvecklar sådana villkor. Säkerhetspolisen
            gör bedömningen ”att ett relativt stort antal organisationer med
            kopplingar till extremistmiljöer mottar offentliga medel genom
            såväl statliga som kommunala bidrag”. I likhet med Säkerhetspolisen
            menar vi att ett demokrativillkor även bör införas för regionala
            och kommunala bidrag. Ett särskilt uppdrag bör ges till Centrum
            mot våldsbejakande extremism att granska offentlig bidragsgivning
            samt att stödja myndigheters, kommuners och regioners bidragsgranskning.
            Av respekt för att frågan nu är föremål för processer inom ramen
            för januarisamarbetet väljer vi dock att inte här lägga något
            formellt yrkande.
          </p>
          <p xml:id="i-6AXf2U456gUmrqz8Svx15y">
            Vidare anser Liberalerna att Skolinspektionen ska få skarpare
            verktyg att återkalla tillstånd. Extremister ska inte få bedriva
            skolor med offentliga medel. Liberalerna anser att skollagen behöver
            kompletteras med utökade bestämmelser om återkallelsegrunder som
            Skolinspektionen kan använda mot skolor som har kopplingar till
            extremism. Sådana återkallelsegrunder handlar inte bara om kunskapsinnehållet
            i undervisningen eller ekonomiska aspekter, utan även om ifall
            skolan motverkar demokratiska vär­deringar som jämställdhet.
          </p>
          <p xml:id="i-SHEwt2yexBagxZpQLLdDr6">
            Det är inte bara inom ramen för föreningsbidrag som extremister
            utnyttjar offentliga medel. Det gäller även statliga ersättningar
            till individer som är aktiva inom våldsbeja­kande extremistiska
            organisationer. En utredning om resande för att strida för terror­gruppen
            IS beställd av Finansinspektionen konstaterar: ”Det som är synnerligen
            utmärkande för den svenska profilen av resande är att nästan samtliga
            300 individer uppburit någon form av statliga bidrag. Mest vanligt
            förekommande är bidrag som kommer från Försäkringskassan så som
            bostadsbidrag, barnbidrag, underhållsstöd och föräldrapenning.
            Andra former av statliga bidrag som t.ex. socialförsäkringsbidrag
            förekommer också men i mindre omfattning.” Liberalerna delar rapportens
            slutsatser om att det behövs mer informationsdelning mellan myndigheter
            om misstänkta individer och aktiviteter för att skapa förutsättningar
            att utreda utbetalning av bidrags­stöd, studielån etc. samt kunskapsuppbyggande
            åtgärder avseende terrorgruppers användning av social medier och
            informella betalningsmetoder.
          </p>
          <head xml:id="i-3zTyGvQaQXj8ZxkKsnsWB9" type="h2">
            Sverige ska inte vara en fristad för terrorism
          </head>
          <p xml:id="i-XnhkXX2JSvNE9DD5XRQhCq">
            Under det senaste årtiondet har den straffrättsliga lagstiftningen
            mot olika former av terroristverksamhet delvis skärpts och luckor
            har täppts till. Bland annat har det införts ett särskilt straffansvar
            för den som tar emot utbildning avseende bl.a. terroristbrott,
            eller som reser eller påbörjar en resa till ett annat land om
            avsikten är att begå eller förbereda eller att ge eller ta emot
            utbildning avseende bl.a. terroristbrott. Likaså har lagändringar
            trätt i kraft som innebär en utvidgning av straffansvaret för
            till exempel terrorismutbildning, terrorismresor och terrorismfinansiering.
            Sedan den 1 mars 2020 gäller också straffansvar för den som har
            vissa former av samröre med en terrororga­nisation om gärningen
            är ägnad att främja, stärka eller understödja terrororganisationen.
          </p>
          <p xml:id="i-QoUinJ4XPuwHvs5VgLAhjK">
            Liberalerna har även förespråkat att deltagande även i icke stridsrelaterade
            stödverk­samheter till terrorverksamhet kriminaliseras. Frågan
            är komplex och är nu föremål för utredning inom ramen för den
            nu pågående grundlagsöversynen, varför vi av respekt för detta
            väljer att inte lägga något formellt yrkande.
          </p>
          <p xml:id="i-J3NPoJ5KYeRX6SU1XzWxpU">
            I sammanhanget kan nämnas att Terroristbrottsutredningen har
            arbetat med en samlad översyn av den straffrättsliga lagstiftningen
            mot terrorism. Utredningen presenterade sitt betänkande under
            hösten 2019 (SOU 2019:49). I betänkandet föreslås att den nuvarande
            lagstiftningen på området upphävs och ersätts av en ny uppdaterad
            terroristbrottslag.
          </p>
          <p xml:id="i-51o95LD6uuJQfbnMkoDqR3">
            Säkerhetspolisen konstaterar, i sitt remissyrkande till utredningen
            om en ny terroristbrottslag: ”Vid en jämförelse med övriga europeiska
            länder har Sverige, även med hänsyn tagen till föreliggande lag,
            relativt låga straffsatser för terrorismbrottslighet, vilket medför
            en påtaglig risk att Sverige kan komma att ses som en fristad
            för vålds­bejakande extremister.” Liberalerna menar att det bör
            övervägas ytterligare straff­skärpningar vad gäller terroristbrott,
            exempelvis att höja minimistraffen för även brott av normalgraden.
          </p>
          <p xml:id="i-2F2ezy9BkiwwnXSd4jQr5x">
            Vid sidan av dessa lagändringar behövs även ny lagstiftning för
            att göra det möjligt att tidigare gå in och förhindra en terrorresa.
            Om exempelvis en person aktivt insamlar information, hyllar terrororganisationer
            på sociala medier och planerar en resa i riktning mot ett konfliktområde
            med utrustning som är avsedd för en stridssituation borde rättsväsendet
            kunna ingripa.
          </p>
          <p xml:id="i-CFeu5AGmSLqsw3pSURZKcd">
            Ändå är förberedelse till en resa i terrorismsyfte fortfarande
            inte kriminaliserat. Det är en lucka i lagstiftningen som bör
            täppas till. Även om bevisföringen är mer kompli­cerad vad gäller
            förberedelse till brott är det samtidigt angeläget att kriminaliseringen
            fyller sitt avsedda syfte att förhindra resor i terrorismsyfte.
          </p>
          <p xml:id="i-F1VN5fEcjKWfF5V8Ld2ryf">
            I och för sig är det sant att den tidiga fullbordanspunkten för
            själva brottet gör att en kriminalisering i förfältet skulle träffa
            förhållandevis få situationer, men i de situa­tionerna skulle
            den vara av stor betydelse. Särskilt gäller detta möjligheten
            att tillfälligt dra in passet för en person som misstänks för
            ett brott. Om även förberedelse till terrorresor kriminaliseras
            kan passet eller motsvarande resehandling tillfälligt återkallas
            för den brottsmisstänkte och en resa därmed hindras i ett tidigare
            stadium.
          </p>
          <p xml:id="i-R4zLgTCrcHgphzppVnRugr">
            Straffbestämmelsen om finansiering av en terrorismresa behöver
            skärpas. Enligt gällande lag gäller för finansiering av en resa
            samma straffskala som för själva resan, det vill säga fängelse
            i högst två år. Detta förbiser dock att kriminaliseringen av resan
            riktar sig mot en enskild persons resa, medan finansieringen däremot
            kan syfta till att möjliggöra resor för fler personer. När det
            handlar om finansiering i en större skala eller en systematisk
            form av terrorismresor behöver straffskalan ligga betydligt högre.
            Det är därför rimligt att även resefinansieringsbrottet har en
            särskild straffskala för grova brott på fängelse i lägst sex månader
            och högst sex år. Detta gör att straffskalan för grova fall av
            finansiering av terrorismresor harmoniseras med straffskalan för
            andra grova fall av finansiering av terroristverksamhet.
          </p>
          <p xml:id="i-HYA16fwnegksF86Vat9NhQ">
            Som en av flera åtgärder för att underlätta lagföring av organisering
            av terrorverk­samhet på svensk mark bör även en översyn göras
            av bestämmelsen om olovlig kår­verksamhet. Bestämmelsen är gammal
            och straffskalan är låg. En analys bör göras av behovet av att
            modernisera lagstiftningen.
          </p>
          <p xml:id="i-LX5M44Dd7fhwEkufgV7RqT">
            När nu många som har deltagit i IS eller andra terrorgruppers
            verksamhet har återvänt till Sverige är det av största vikt att
            samtliga utreds för brott. Om bevisläget eller andra omständigheter
            inte gör det möjligt att inleda en förundersökning kan detta inte
            ske, men utgångspunkten måste vara att rättssamhället gör sitt
            yttersta för att alla som har begått terroristbrott ska ställas
            till svars och lagföras i enlighet med rättsstatens principer.
          </p>
          <p xml:id="i-6Ed58YXjD9iF88jPpHP9FK">
            För att Säkerhetspolisen ska kunna fullgöra sitt uppdrag att
            förebygga och förhindra terrorhandlingar är underrättelser från
            signalspaning avseende utländska förhållanden av stor betydelse.
            Liberalerna har därför medverkat till en lagändring som innebär
            att Säkerhetspolisen och Nationella operativa avdelningen i Polismyndigheten
            kan bestämma inriktningen av signalspaning och ta emot underrättelser
            med inhämtade uppgifter även om det pågår en förundersökning.
            Den nya lagen, som trädde i kraft den 1 augusti 2019, tydliggör
            samtidigt att dessa underrättelser inte får användas i en förundersökning.
          </p>
          <head xml:id="i-KUzHn5C33a9Gm52TnfBq63" type="h3">
            Informationsutbyte mellan rättsväsendet och kommuner
          </head>
          <p xml:id="i-G2kkPw11XL3Yr9nJB9YViq">
            De underrättelser som polisen får av Säkerhetspolisen behöver
            komma vidare till lokal nivå. Den information och de lägesbilder
            som är lämpliga att lämna vidare till den lokala polisen, skolan
            och socialtjänsten når i dag inte fram. Det innebär problem eftersom
            detta är samhällsfunktioner som oftast är först med att upptäcka
            en lokal problematik.
          </p>
          <p xml:id="i-BnKtCwfj3wu6tt5KdhDM7m">
            Liberalerna har länge arbetat för ändrade bestämmelser för så
            kallad informations­delning och välkomnar att det sedan den 1
            augusti 2020 gäller ny lagstiftning. Enligt de nya reglerna ges
            Polismyndigheten förenklade och utökade möjligheter att lämna
            ut uppgifter till den kommunala socialtjänsten i syfte att förebygga
            terroristbrottslighet. Myndigheter inom socialtjänsten får i sin
            tur utökade möjligheter att dela med sig av uppgifter till Polismyndigheten
            och Säkerhetspolisen. Utlämnande ska i större utsträck­ning kunna
            ske vid misstankar om att terroristbrottslighet har begåtts men
            också när det krävs för att förebygga sådan brottslighet.
          </p>
          <p xml:id="i-U4zuJ7bNTYmrGtSGb5jqs">
            För att det förebyggande arbetet på kommunal nivå ska vara effektivt
            och fram­gångsrikt krävs att alla aktörer på lokal nivå samverkar
            och bidrar till framtagandet av en lokal problembild. Det innebär
            bland annat att kommunerna, som har en särskilt viktig roll i
            det förebyggande arbetet, behöver skaffa sig en egen lägesbild
            och identifiera de åtgärder som behöver vidtas mot bakgrund av
            denna. Det informations­utbyte som nu blir möjligt behöver följas
            upp genom en översyn av arbetssätt så att till exempel kommunens
            lokala samordnare blir delaktiga i samarbetet med Säkerhets­polisen
            och polisen på ett effektivt sätt. Detta gäller när det handlar
            om både personer som är på väg att ansluta sig till terrorgrupper
            och personer som är återvändare från terrorverksamhet utomlands.
          </p>
          <head xml:id="i-ChpBvBf97xYzjHxCpew45Z" type="h3">
            Barn till vårdnadshavare som har rest utomlands för terrorverksamhet
          </head>
          <p xml:id="i-G8xHjaiE5p1bYYFEFYC2n7">
            En särskild fråga av stor betydelse är hur Sverige ska agera
            gentemot de barn med svenskt medborgarskap eller permanent uppehållstillstånd
            i Sverige vars vårdnads­havare har rest för att ansluta sig till
            en terrororganisation. Flertalet av dessa barn är själva födda
            i Sverige och har förts utomlands av sina föräldrar, men det finns
            också barn som har fötts på plats i t.ex. ett IS-kontrollerat
            område i Syrien eller Irak.
          </p>
          <p xml:id="i-QNUjEzNRgkPNbJXyqw2okN">
            Sverige behöver medverka till att fastställa barnens identiteter,
            relationer till Sverige och eventuella medborgarskap, i samverkan
            med andra EU-länder eller FN, på plats där så är konsulärt möjligt
            eller annars i närområdet. I vissa fall kan de barn som har fötts
            i Syrien ha vårdnadshavare som kommer från olika länder. I andra
            fall kan den ena vårdnadshavaren som har haft en koppling till
            Sverige ha avlidit och den andra vård­nadshavaren ha en koppling
            till ett annat land. Detta bör också redas ut.
          </p>
          <p xml:id="i-UwzNv5tfXEfZjx2GDyHXA4">
            De barn som det handlar om befinner sig på en annan stats territorium
            där det landets lag gäller. Vad gäller de barn som visar sig ha
            sin starkaste koppling till Sverige bör svenska företrädare medverka
            till att de kan komma till Sverige så snart det kan ske på ett
            säkert och konsulärt fungerande sätt.
          </p>
          <p xml:id="i-GkrwqCMEfxYp1KFa7N4tv9">
            Utmaningarna för de kommuner som tar emot dessa återvändande
            barn är stora. Centrum mot våldsbejakande extremism har ett viktigt
            ansvar att hjälpa till att förbereda kommunerna. Det handlar om
            individer som har hög sannolikhet för att vara såväl traumatiserade
            som radikaliserade.
          </p>
          <p xml:id="i-KNd1V5zvF5K4rcS8nwTqXU">
            I de fall barnet eller barnen kommer hem utan myndigheters inblandning
            så är ändå utredningen inledd och det eller de kan omedelbart
            omhändertas vid ankomst till Sverige. Socialnämnden får besluta
            om omedelbart omhändertagande om det är sannolikt att den unge
            behöver beredas vård och rättens beslut inte kan avvaktas med
            hänsyn till risken för den unges hälsa eller utveckling eller
            till att den fortsatta utredningen kan försvåras eller vidare
            åtgärder hindras (6 § LVU).
          </p>
          <p xml:id="i-DgMpseJwxEXdUpZVjaDtUb">
            En utredning bör även inledas i de fall då en minderårig på eget
            bevåg har åkt för att ansluta sig till en terrororganisation.
            I de fall då barnet/den unge på eget bevåg har anslutit sig till
            en terrororganisation ska barnet/den unge självklart även utredas
            för brottsmisstankar.
          </p>
          <p xml:id="i-KFnEJVwb2Wk5cfJq9NhTip">
            I de fall då en vårdnadshavare har anslutit sig till en terrororganisation
            och tagit med sig barnet/barnen men där det finns en vårdnadshavare
            kvar i Sverige som inte har samröre med någon terrororganisation
            måste vårdnadsfrågan utredas av familjerätten. Detta sker vid
            sidan av processen kring barnets faktiska situation och behov.
          </p>
          <p xml:id="i-UHVAfR4wxash8MoQDHhnqb">
            Det är av största vikt att de barn som återvänder skyndsamt får
            tillgång till kris- och traumabearbetning. Det är även nödvändigt
            att bedöma risken för att även barnen har radikaliserats och vilka
            insatser som krävs för avradikalisering.
          </p>
          <p xml:id="i-RHSEMSpmJuwyHT72aAjFb">
            Stöd och handledning måste även ges till de familjehem och institutioner
            där barnen/de unga placeras. Detta gäller även för personal inom
            förskola och skola, liksom för personal inom socialtjänsten och
            hälso- och sjukvården.
          </p>
          <p xml:id="i-VAZhGPrsz6jNmhPEgUegXL">
            En riskfaktor är att de handläggare inom socialtjänsten och de
            politiker i social­nämnderna som ansvarar för att fatta beslut
            om ett omhändertagande kan uppleva rädsla att fatta dessa beslut.
            Det har skett i andra ärenden som rör t.ex. omhändertagande av
            barn som utsätts för hedersrelaterat våld och förtryck likväl
            som i ärenden som rör omhändertagande av barn till vårdnadshavare
            som är kriminella. Därför måste det göras en tydlig säkerhetsplanering
            för ansvariga beslutsfattare.
          </p>
          <head xml:id="i-DNzMNCgQWi7DTHSTE4ZCrN" type="h2">
            Europeiskt samarbete
          </head>
          <p xml:id="i-2aKUB4xGBYiDgsMCGGmno9">
            Det är av största vikt att Sverige deltar aktivt för att stärka
            det europeiska samarbetet för att förebygga, förhindra och lagföra
            terrorism. Detta handlar både om att bygga ut de institutionella
            strukturerna för EU:s polisiära samarbete och åklagarsamarbete
            mot grov och gränsöverskridande brottslighet och om att på nationell
            nivå hämta hem goda exempel från andra länder. Detta gäller både
            det förebyggande arbetet, där det är viktigt att lära av framgångsrika
            arbeten för att lokalt motverka radikalisering och värvning till
            våldsbejakande rörelser, och underrättelse- och lagföringsverksamheten.
            Liberalernas förslag för att stärka det europeiska brottsbekämpande
            samarbetet utvecklas i den särskilda motionen om grov organiserad
            brottslighet.
          </p>
          <p xml:id="i-Cn2RdHnxah1KiN45JCW13C">
            I detta arbete har Europol en viktig roll. Ett av de projekt
            som Europol nyligen har sjösatt handlar om att motverka värvning
            till eller uppvigling till stöd för terroristverk­samhet via sociala
            medier. Genom vår avgift till Europol bidrar Sverige till finansiering
            av detta projekt, men det är viktigt att också operativt delta
            i satsningen mot bakgrund av de problem som Sverige har med resande
            radikaliserade ungdomar och vikten av att aktivt bidra i arbetet
            mot terrorism. Även inom ramen för det starka svenska grundlagsskyddet
            för yttrandefriheten – som inte ska rubbas – torde det finnas
            goda möjligheter att delta operativt i europeiska insatser för
            att kartlägga och motverka terrororganisationers rekrytering via
            nätet.
          </p>
        </div>
        <div type="motSignatures">
          <list>
            <item xml:id="i-D7aCNpS2yPRPn68RpwD7gH">
              Johan Pehrson (L)
            </item>
            <item xml:id="i-V8RnHkw3mLS7bEX98ViCNB">
              Maria Nilsson (L)
            </item>
            <item xml:id="i-JPph7PhF7LztJdPAAoD18R">
              Lina Nordquist (L)
            </item>
            <item xml:id="i-KS99L6APUpsg3anw11WNMQ">
              Gulan Avci (L)
            </item>
            <item xml:id="i-WecPVdPWM3yFubf8avHyy4">
              Christer Nylander (L)
            </item>
            <item xml:id="i-Vr69bedAhX9Z6t4wXGuEeX">
              Mats Persson (L)
            </item>
            <item xml:id="i-WwrUPU9S4VzqRBjMJJdkuv">
              Allan Widman (L)
            </item>
          </list>
        </div>
      </div>
    </body>
  </text>
</TEI>
