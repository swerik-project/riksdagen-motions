<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--fk--00073">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__73/mot_1949__fk__73-001.pdf"/>
      <fw xml:id="i-Nf717nKy3hWjokkgEM27tw">
        2 Motioner i Första kammaren, nr 73.
      </fw>
      <div xml:id="i-NUfhKosc2gMjByDQzePaTF" type="motHeader">
        <div xml:id="i-YFyqWBsFRG4SBjk87LqDbs" type="motTitle"/>
        <div xml:id="i-5Ld7fYF4NeZuFhVheJTL6n" type="motSubmissionInfo"/>
      </div>
      <div xml:id="i-UAHZKzcqxQfehZcTKxobts" type="motBody">
        <div xml:id="i-3DYQfsGdFXV73d33Lsddbt">
          <p xml:id="i-59H3eTNL1HchLjwVQD5Cy2">
            Nr 73.
          </p>
          <p xml:id="i-WztWzgDjAcFn4YuzukDPuf">
            Av herr Tjällgren, angående ändrade grunder för mandatfördelningen
            mellan valkretsarna vid val till riksdagen.
          </p>
          <p xml:id="i-3P467zRP73yhJq51dy5ymB">
            Fördelningen av mandat på de olika valkretsarna för val till
            riksdagens kamrar sker i förhållande till folkmängden i valkretsarna.
            Mandatfördel- ningen omregleras för första kammaren vart tionde
            år och för andra kam- maren vart fjärde år. På grund av befolkningsomflyttningen
            inom riket ha stadsvalkretsarna jämte Stockholms län vid omregleringarna
            under senare tid erhållit ett flertal nya mandat. Samtidigt ha
            flera landsortsvalkretsar förlorat mandat på grund av att folkmängden
            inom respektive kretsar sjunkit. Denna utvecklingsgång har fortsatt
            med ökad styrka. Vid den om- reglering av mandaten mellan valkretsarna
            för andra kammaren som före- togs förra året erhöll sålunda Stockholms
            stad två nya mandat samt Stock- holms län och Göteborgs stad vardera
            ett nytt mandat. Dessa mandat togos från Skaraborgs, Värmlands,
            Gävleborgs och Västernorrlands län, vilka vardera förlorade ett
            mandat. De egentliga landsortsvalkretsarna ha således fått sin
            representation minskad med varje omreglering av mandaten under
            senare år. Beträffande första kammaren besätta två valkretsar
            endast fem mandat och fem val- kretsar endast sex mandat. I andra
            kammaren ha för närvarande sex val- kretsar icke mer än fem mandat
            och tre valkretsar sex mandat. Gotlands läns valkrets, som genom
            särbestämmelser utgör ett undantag, väljer tre representanter
            i andra kammaren, trots att folkmängden icke räcker till härför.
            Om befolkningsomflyttningen från landsbygden och landsorten till
            de större städerna kommer att fortsätta på samma sätt som hittills,
            uppstår risk för att flera landsortsvalkretsar få sin parlamentariska
            representation reducerad till mindre än fem mandat, om samma regler
            för mandatens fördelning som hittills komma att tillämpas. Redan
            vid nästa omreglering av mandaten till andra kammaren föreligger
            risk för att Blekinge och Jämt- lands län komma att få sina antal
            mandat reducerade till fyra. Detsamma gäller Göteborgs och Bohus
            län utom Göteborgs stad när ny omfördelning av mandaten till första
            kammaren skall äga rum år 1951. Man kan icke se på denna utveckling
            utan bekymmer. Enligt vår mening innebär minskningen av antalet
            mandat i landsortsvalkretsarna, att man icke fullt kan tillgodose
            de syften man vill vinna med fördelningen av mandaten på de olika
            valkretsarna. Ser man saken ur mera formell syn- punkt, kan man
            givetvis i likhet med konstitutionsutskottet i dess utlåtande
          </p>
          <pb facs="riksdagen-motions-pdf/data/1949/mot_1949__fk__73/mot_1949__fk__73-002.pdf"/>
          <fw xml:id="i-96K43KFhMnaTctDKNfRygW">
            Motioner i Första kammaren, nr 73. 3
          </fw>
          <p xml:id="i-8oh6ADeziHJ6aPbqnWBoJr">
            nr 15 över motionerna I: 143 och II: 240 vid 1948 års riksdag
            hävda, att principen om fördelningen av antalet mandat efter folkmängdens
            storlek utgör en naturlig konsekvens av kravet på alla medborgares
            likställighet i politiskt avseende. Men vi mena, att man måste
            se frågan om fördelningen av mandaten mellan valkretsarna även
            ur vidare synpunkter. Mandaten måste fördelas på ett sådant sätt,
            att de olika politiska menings- riktningarna ha möjlighet att
            bli något så när representerade i förhållande till sin röststyrka.
            Mandatfördelningen bör också ta hänsyn till de olika samhällsklasserna
            i valkretsen: jordbrukare, andra företagare, arbetare och tjänstemän
            m. m. och medge en representation för dessa olika grupper, som
            står i förhållande till deras betydelse för valkretsens ekonomiska
            och sociala struktur. Vidare är det ju ett legitimt krav, att
            vid mandatfördelningen hänsyn också tages till de olika och från
            varandra mer eller mindre av- gränsade bygder, som kunna rymmas
            inom en och samma valkrets. Om mandatfördelningen alltjämt skall
            ske uteslutande efter folkmängden, komma landsortsvalkretsarna
            att erhålla ett för litet antal mandat för att på ett skäligt
            sätt kunna tillgodose dessa olika intressen. Inom stadsvalkretsarna
            föreligger det inte några svårigheter att tillgodose dessa olika
            intressen. Antalet mandat blir genom de höga befolknings- siffrorna
            i dessa valkretsar så stort, att det ytterst lätt går att åstadkomma
            en rättvis fördelning av mandaten mellan de olika politiska partierna
            och medge en fyllig representation för olika samhällsgrupper.
            Man kan våga det påståendet, att exempelvis Stockholms stad kan
            tillgodose dessa olika intressen lika väl med 20 mandat som med
            22 eller 24 utan att genom en sådan mandatfördelning principen
            om alla medborgarnas politiska lik- ställighet skulle kränkas.
            Denna slutsats leder oss fram till den uppfattningen, att det
            borde vara möjligt att fastställa andra grunder för mandatfördelningen
            mellan val- kretsarna utan att helt släppa sambandet mellan folkmängd
            och mandat- antal. Man skulle kunna tänka sig en gradering, så
            att exempelvis det första hundratusentalet invånare i en valkrets
            ger ett större antal mandat och de sedan följande hundratusentalen
            ett mindre antal mandat. Man skulle så- ledes erhålla en fylligare
            representation i botten av representationsskalan om man får uttrycka
            sig så. Härigenom skulle de mera folkfattiga lands- ortsvalkretsarna
            kunna erhålla ett större antal mandat än vad som nu är möjligt,
            då mandaten fördelas i direkt proportion till folkmängden. Enligt
            vår mening skulle detta icke innebära någon orättvisa mot stadsvalkretsarna
            eller de mera folkrika landsortsvalkretsarna. Men det skulle ge
            glesbygderna större möjlighet att bevaka sina intressen i riksdagen
            än vad de nu kunna göra. Och vi anse, att det är ett allmänt intresse,
            att glesbygdernas folk erhåller denna vidgade möjlighet. I dessa
            bygder finnas för hela riket synner- ligen betydelsefulla försörjningskällor
            och produktionsfaktorer, om vilkas
          </p>
          <pb facs="riksdagen-motions-pdf/data/1949/mot_1949__fk__73/mot_1949__fk__73-003.pdf"/>
          <fw xml:id="i-HzCpcQtKN8Xyx9AqYUhtk6">
            4 Motioner i Första kammaren, nr 73.
          </fw>
          <p xml:id="i-DTZr9NZgpbPef7afzZWg2Y">
            förhållanden det stora flertalet folkrepresentanter i riksdagen
            saknar när- mare kännedom. Det måste i längden vara till skada,
            att riksdagens leda- möter tvingas att taga ställning till viktiga
            frågor, om vilkas innebörd och betydelse endast ett relativt ringa
            antal av riksdagsmännen äga närmare kännedom. Den av oss förordade
            metoden för fördelning av mandaten mellan val- kretsarna är ingenting
            för svenskt samhällsliv nytt eller oprövat. Inom våra folkrörelser
            tillämpas ofta för representationen till deras riksorganisationer
            ungefär samma princip som vi här antytt, nämligen att man i botten
            av representationsskalan låter en lägre siffra ge mandat medan
            man fordrar en högre siffra längre upp på skalan. Man har exempelvis
            i någon riks- organisation som representationsgrund för distriktsorganisationerna
            tio mandat för det första tusendet väljare, sex eller sju för
            det andra tusendet och fem för det tredje. Inom en annan organisation
            kan man ha fem ombud för de första femtiotusen väljarna, medan
            det för ett sjätte ombud fordras ytterligare femtiotusen väljare.
            De rättsuppfattningar, som ligga till grund för representationen
            inom våra folkrörelseorganisationer, stå således väl i samklang
            med den ändring av grunderna för mandatfördelningen mellan valkretsarna
            för riksdagsmannaval, som vi här velat förorda. Vi äro givetvis
            icke beredda att här lägga fram något bestämt förslag för ändring
            av grunderna för mandatfördelningen men vi anse frågan så he-
            tydelsefull, att den bör utredas. Med anledning av vad sålunda
            anförts hemställes,
          </p>
          <p xml:id="i-WHQ4zytDG5QsFvTwf1QCiq">
            att riksdagen i skrivelse till Kungl. Maj:t måtte begära ut-
            redning av frågan om ändring av grunderna för fördelningen av
            mandaten mellan valkretsarna för val till riksdagens kamrar i
            enlighet med de riktlinjer som ovan angivits.
          </p>
          <p xml:id="i-Gp1tKRsq35wBQnhnKEa4rx" type="date">
            Stockholm den 21 januari 1949.
          </p>
          <p xml:id="i-VGwenvxoQTSV2HqB6ik81r" type="signatureBlock">
            L. Tjällgren.
          </p>
        </div>
      </div>
    </body>
  </text>
</TEI>
