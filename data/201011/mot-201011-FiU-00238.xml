<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-FiU-00238">
  <teiHeader>
    <fileDesc>
      <titleStmt>
        <title>Mer öppna myndighetsdata</title>
        <author corresp="i-TSGehE1rwudkXFF6bgJHmH">av Henrik von Sydow (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mer öppna myndighetsdata</title>
          <idno type="rdwebb">GY02Fi238</idno>
          <rs type="number">Fi238</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GY02Fi238/text</ref>
          <ref type="dokument_url_html">http://data.riksdagen.se/dokument/GY02Fi238</ref>
          <ref type="dokumentstatus_url_xml">http://data.riksdagen.se/dokumentstatus/GY02Fi238</ref>
          <ref type="doc">http://data.riksdagen.se/fil/E98A4C50-0290-4F0B-9BE5-BDE2C1003B54</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TSGehE1rwudkXFF6bgJHmH</idno>
            <name>Henrik von Sydow</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DMZRzKXNV5KhME47zAqEVa" type="signed"/>
        <correspContext corresp="i-DMZRzKXNV5KhME47zAqEVa">
          <note type="signatory" corresp="i-TSGehE1rwudkXFF6bgJHmH"/>
        </correspContext>
        <correspAction xml:id="i-Az5NRsdCpunzdnrZwY6WYG" type="numbering">
          <date when="2010-10-28"/>
        </correspAction>
        <correspAction xml:id="i-6xk1NGr45hps1ojSP6UJqk" type="submission">
          <date when="2010-10-26"/>
        </correspAction>
        <correspAction xml:id="i-JnPpuZZFtL1pWtrFUaTuS8" type="transfer">
          <date when="2010-10-26"/>
        </correspAction>
        <correspAction xml:id="i-AxWB3kwTx8fTQw3JRcHoJU" type="assigned"/>
        <correspContext corresp="i-AxWB3kwTx8fTQw3JRcHoJU">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-94tC745WJNJyhQEUr1LoMU" type="motBody">
        <div xml:id="i-KRvv2n5sLr8J277n2kxDPg" type="motProposal" subtype="förslag">
          <head xml:id="i-69uEmg7whYcPdLo2LcQDxm">
            Förslag till riksdagsbeslut
          </head>
          <list xml:id="i-Qu274LWDLjry9NSXgtCDdm" style="ol">
            <item xml:id="i-BBf8cngut4nJA5qpefPNN8">
              Riksdagen tillkännager för regeringen som sin mening vad som
              anförs i motionen om att överväga en översyn av vilka villkor
              som i dag ställs vid utlämnande av handlingar från den offentliga
              förvaltningen för vidareutnyttjande.
            </item>
            <item xml:id="i-YMLhB3QqJ5FfwvDy8Q1TnZ">
              Riksdagen tillkännager för regeringen som sin mening vad som
              anförs i motionen om att överväga en granskning av de större informationsmyndigheternas
              informationsförsäljning i syfte att undersöka huruvida försäljningen
              omfattas av lagen om vidareutnyttjande av handlingar från den
              offentliga förvaltningen eller inte.
            </item>
            <item xml:id="i-MbHhTmmWTrTnFEBg9ESPEn">
              Riksdagen tillkännager för regeringen som sin mening vad som
              anförs i motionen om att överväga ett förtydligande av de registerförfattningar
              och registerlagar som gäller för områden där vidareutnyttjande
              av handlingar från den offentliga förvaltningen kan antas vara
              efterfrågat eller av annat skäl intressant (t.ex. öppenhet och
              insyn).
            </item>
          </list>
        </div>
        <div xml:id="i-MHUSsVMEQjkkWhBcXzpQRn" type="motContent">
          <head xml:id="i-Qz6Kn695hUoYFWqa6GugWZ" type="h1">
            Motivering
          </head>
          <p xml:id="i-WLer952e6gz7mhaQttfVze">
            Den 1 juli förra året trädde alliansregeringens lagförslag i
            kraft som syftar till att öka tillgången till myndigheters offentliga
            information. Till grund för lagstiftningen om vidareutnyttjande
            av handlingar från den offentliga förvaltningen ligger det så
            kallade PSI-direktivet. Det syftar till att öppna för en växande
            informationsmarknad med nya svenska företag och nya Internettjänster,
            och det stärker möjligheterna att nästa Google kan utvecklas i
            Sverige.
          </p>
          <p xml:id="i-T7W14L4DhA1V4hqL1JjZn2">
            När tillgången till offentlig information och data blir lättare
            och kostnaderna blir lägre eller inga alls öppnar vi för det digitala
            samhällets möjligheter. Företag som Hitta och Eniro är duktiga
            på att digitalisera, organisera och göra information användbar
            och sökbar. Entreprenören och innovatören Ted Valentin har också
            gått i bräschen för att starta nya företag och uppfinna nya webbtjänster
            utifrån offentlig information. Genom Ted Valentins utvecklade
            webbkartor kan vi direkt i våra mobiler se var någonstans lediga
            jobb finns att söka, var sushirestaurangen ligger i kvarteret
            eller hur långt det är till närmaste badbrygga.
          </p>
          <p xml:id="i-MsSnwGWXyyCCoKiHauCAza">
            Möjligheterna med att göra den offentliga informationen och datan
            sökbar är oändliga, och potentialen beskrivs som omfattande. Svenska
            myndigheter är i världsklass vad gäller att samla in uppgifter
            och information om vår samhällsutveckling. Den informationen kan
            ligga till grund för nya företag och för nya jobb om den enkelt
            och billigt görs tillgänglig. Och det är just vad alliansregeringens
            reform syftar till; att stärka en marknad för svenska informationsentreprenörer
            och att fler företagare kan tillvarata Internetekonomins potential.
          </p>
          <p xml:id="i-27DaemagsYgXJZvRGNhkSx">
            Ökad öppenhet och tillgång till myndigheters data är också en
            internationell reformtrend. Barack Obama har förstärkt öppenheten
            i USA kring den offentliga datan. David Camerons regering i Storbritannien
            visar att den tar frågan på allvar och ser potentialen för nya
            företag och jobb. Värdet på den samlade myndighetsdatan är också
            omfattande; marknaden för offentlig information i Europa värderas
            för upp mot 50 miljarder euro enligt en EU-studie.
          </p>
          <p xml:id="i-WufWDUqvBcLp9wsM9i54S6">
            Ingen lag är bättre än dess tillämpning och den politiska avsikten
            är klar; det ska bli billigare och lättare att komma åt myndigheternas
            data. Just detta är en viktigt pusselbit för att Sverige tillvaratar
            det digitala samhällets möjligheter, öppnar för nya jobb i Internetekonomin
            och att vi krattar i manegen för att nästa Google faktiskt ska
            kunna utvecklas här i Sverige.
          </p>
          <p xml:id="i-T65Pp21YgRheorRoZYGBVk">
            Regeringen gjorde i propositionen Offentlig förvaltning för demokrati,
            delaktighet och tillväxt (prop. 2009/10:175) bedömningen att statliga
            myndigheter som regel inte bör sälja varor och tjänster på marknaden.
            Detta gäller inte minst inom området vidareutnyttjande av handlingar
            från den offentliga förvaltningen.
          </p>
          <p xml:id="i-Hpe3UA8JT1GYrTuuytSj2v">
            Regeringen bör därför för de större informationsmyndigheterna
            göra en genomgång av vad som är myndighetsuppdraget och vad som
            kan överlåtas till näringslivet att sköta. Näringslivet kan medverka
            till att informationen hos myndigheterna kommer till ökad användning
            och får en ökad spridning och nytta.
          </p>
          <p xml:id="i-Y8Bp52DGFtsaCoYQojsTDK">
            Myndigheterna kan i stället koncentrera sig på sina huvuduppgifter,
            där informationen (den offentliga) är ett resultat av deras ordinarie
            myndighetsuppgifter. Informationen kan sedan i sin tur komma till
            användning hos privata företag och skapa nya jobb och tjänster.
          </p>
          <p xml:id="i-DUyqBwZjXhY7EzxStNe3sR">
            Finansdepartementets PSI-grupp fann att 18 myndigheter har avgiftsintäkter
            som kan härledas till verksamhet som avser vidareutnyttjande av
            information som kan omfattas av det s.k. PSI-direktivet. Emellertid
            är det inte säkert att dessa myndigheter har ytterligare informationsförsäljning
            som skulle falla under direktivets regler. Informationsförsäljningen
            i dessa myndigheter bör därför granskas, åtminstone för dem med
            störst intäkter.
          </p>
          <p xml:id="i-51YoKq7Y9m8P3JGiptAa6k">
            Efter en genomgång av de största myndigheternas informationsförsäljning
            bör registerförfattningar (och i viss utsträckning registerlagar)
            ändras så att myndighetsuppgiften (som inte ska vara försäljning)
            blir tydlig och att möjligheterna för vidareutnyttjare (vidareförädlare)
            också klart framgår. I dag framgår inte vidareförädlarens roll
            i författningarna, med den effekten att myndigheten själv tar
            på sig ett alltför stort ansvar för försäljning och distribution
            av offentliga data.
          </p>
          <p xml:id="i-LErCr4NHtGNb3vb6MSi3DF">
            Uppgiften att gå igenom författningarna med det här nya synsättet,
            som baseras på de nya förutsättningar som PSI-lagen och ändringarna
            i konkurrenslagen om offentliga säljverksamhet innebär, bör kunna
            ske i samråd med E-delegationen. På så sätt kan de förslag om
            informationsförsörjningsmyndigheter som delegationen arbetar med
            anpassas till PSI-direktivets och PSI-lagens intentioner. Dessa
            intentioner innebär att distributionen och försäljningen av offentlig
            information ska ske genom användningen av kommersiella och icke-kommersiella
            vidareutnyttjare, inte genom att myndigheten bygger upp en egen
            förädling, försäljning och distribution.
          </p>
          <p xml:id="i-Ew9y1qBnijFMK4UuVH1Gp3">
            Regeringen bör överväga ett förtydligande av de registerförfattningar
            och registerlagar som gäller för områden där vidareutnyttjande
            av handlingar från den offentliga förvaltningen kan antas vara
            efterfrågad eller av annat skäl intressant (t.ex. öppenhet och
            insyn).
          </p>
          <p xml:id="i-AqesNKLVEVNPL5WqNh92AP">
            Intentionerna i lagen om vidareutnyttjande av handlingar från
            den offentliga förvaltningen är tydliga. Syftet med denna lag
            är att främja utvecklingen av en informationsmarknad genom att
            underlätta enskildas användning av handlingar som tillhandahålls
            av myndigheter. Lagen innehåller bestämmelser som avser att förhindra
            att myndigheter beslutar om sådana villkor för hur handlingar
            får användas som begränsar konkurrensen.
          </p>
          <p xml:id="i-XPBToiL7VA3aDua3wMypGS">
            Det förefaller inte som om det har gjorts någon genomgång av
            vilka villkor som myndigheterna i dag använder. Därför bör regeringen
            göra en översyn av vilka villkor som i dag faktiskt används av
            myndigheterna när de lämnar ut information för vidareutnyttjande.
            Det för att säkerställa att det inte finns villkor som är i strid
            med lagen eller lagens intentioner. Det är också troligt att det
            finns villkor som är onödiga eller på annat sätt försvårar vidareutnyttjandet.
            Det gäller särskilt för småföretag och entreprenörer som har begränsade
            resurser att lägga på att kommunicera med myndigheter. Detta vore
            sätt att öppna för fler tjänster, fler nya företag och fler jobb.
          </p>
        </div>
        <div xml:id="i-4mWkCxz7kYAPbVx3vTMSRh" type="motSignatures">
          <list xml:id="i-MTGtMEuj6sdy4eEPB2fDun">
            <item xml:id="i-5LjA6dwwdt5nmDuwCw3K9i" who="i-TSGehE1rwudkXFF6bgJHmH">
              Henrik von Sydow (M)
            </item>
          </list>
        </div>
      </div>
    </body>
  </text>
</TEI>
