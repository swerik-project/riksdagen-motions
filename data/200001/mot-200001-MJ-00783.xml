<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0783/mot_200001_MJ_0783-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ783 pnr: kd718
          </p>
          <p>
            Motion till riksdagen 2000/01:MJ783
          </p>
          <p>
            av Ester Lindstedt-Staaf och Chatrine Pålsson (kd)
          </p>
          <p>
            Förvaltningsplan för Östersjön
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen tar fram en förvaltningsplan för
            Östersjön.
          </p>
          <p>
            Motivering
          </p>
          <p>
            Östersjön är ett innanhav med naturligt förekommande syrebrist.
            Sporadiskt tillförs vatten med mer syre och salt. Vid stormen
            december 1999 var det enbart Bornholmsbassängen, som tillfördes
            syrerikt vatten. Det kan alltså gå åtskilliga år mellan tillfällena
            då syre- och saltrikare vatten tillförs i större mängd. Det senaste
            stora intaget av saltvatten i Östersjön inträffade 1981, möjligen
            också 1982, vilket medfört att en del av flora och fauna lever
            på marginalen. Tillgången på torsk varierar i mängd efter både
            syre- och salthalt. Denna variation påverkas även av övergödning,
            vilket minskar förekomsten av blåstång som är viktig för torskens
            uppväxt, försurande utsläpp från Östersjöns sjöfart (sjöfarten
            orsakar cirka 400 oljeutsläpp per år) samt mer eller mindre farliga
            kemikalier som släpps ut från landanläggningar. Fiskfångsterna
            i allmänhet har minskat och de flesta, inklusive det Internationella
            Havsforskningsrådet, anser att överfiskning av framförallt torsk
            sker. Havsforskningsrådet rekommenderade tidigare en halvering
            av torskkvoten, men den senaste EU-förhandlingen slutade ändå
            med oförändrad torskkvot. Utöver torsk har även gädda och abborre
            minskat. Enligt kustfiskare fiskar större fiskebåtar upp kvoter
            för snabbt, till men för de mindre båtarna. Ännu en ”bov i dramat”
            är sälen som, tillsammans med skarven, troligen är en stor konsument
            av lax och annan fisk. Fiskare har följaktligen önskat någon sorts
            jakt på säl och skarv. Slutligen fångar och dödar drivgarn vild
            och odlad lax utan urskiljning. Turistnäringen anser att den vilda
            laxen utgör ett mycket högre värde, när den
          </p>
          <pb facs="riksdagen-motions-pdf/data/200001/mot_200001_MJ_0783/mot_200001_MJ_0783-0002.pdf"/>
          <p>
            2000/01:MJ783
          </p>
          <p>
            fiskas i respektive älvar och åar. Intresse finns alltså att
            förhindra fångst av vild lax i hav och vid kuster. Många olika
            intressen är uppenbarligen knutna till Östersjön. Därför är många
            organ inblandade i regleringen av Östersjön, dock utan egentlig
            samverkan. Ett flertal länder berörs. En internationell förvaltningsplan,
            där man gör en total översikt över hot, möjligheter, åtgärder
            och bedömda effekter, bör därför upprättas för Östersjön med kustlandskap.
          </p>
          <p>
            Stockholm den 3 oktober 2000 Ester Lindstedt-Staaf (kd) Chatrine
            Pålsson (kd)
          </p>
        </div>
      </div>
    </body>
  </text>
</TEI>
