<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00348">
  <teiHeader>
    <fileDesc>
      <titleStmt>
        <title>Polisens användning av filmutrustning</title>
        <author corresp="i-Bsa1bRZ8s4aqtJquDTqLPc">av Ulf Berg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Polisens användning av filmutrustning</title>
          <idno type="rdwebb">GZ02Ju348</idno>
          <rs type="number">Ju348</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju348/text</ref>
          <ref type="dokument_url_html">http://data.riksdagen.se/dokument/GZ02Ju348</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju348</ref>
          <ref type="doc">http://data.riksdagen.se/fil/5D864EF0-EDB4-4F6A-ACB7-E2FDF5D39942</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XqhEiKj29g34UATeajWSPg" type="signed"/>
        <correspContext corresp="i-XqhEiKj29g34UATeajWSPg">
          <note type="signatory" corresp="i-Bsa1bRZ8s4aqtJquDTqLPc"/>
        </correspContext>
        <correspAction xml:id="i-LA9umUHyX5kgRusYEoNrdC" type="numbering">
          <date when="2011-10-10"/>
        </correspAction>
        <correspAction xml:id="i-MqqjzcQB56tAbCvw8oW92L" type="submission">
          <date when="2011-10-05"/>
        </correspAction>
        <correspAction xml:id="i-WeorZw5rC92aQoBsCyMtBJ" type="transfer">
          <date when="2011-10-04"/>
        </correspAction>
        <correspAction xml:id="i-7FFRWhs2eUfUAf7chaabvK" type="assigned"/>
        <correspContext corresp="i-7FFRWhs2eUfUAf7chaabvK">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-74tSyshGV3iC9RC688pUrn">
            Förslag till riksdagsbeslut
          </head>
          <p xml:id="i-UMXBHN2cqiVCFQQSWZ1Tki">
            Riksdagen tillkännager för regeringen som sin mening vad som
            anförs i motionen om polisens användning av filmutrustning.
          </p>
        </div>
        <div type="motContent">
          <head xml:id="i-1731NUHCyi1SLeAEcCDGA8" type="h1">
            Motivering
          </head>
          <p xml:id="i-Ca4NrUk5VRfWqyhCqLvk6r">
            Sedan år 2006 har antalet poliser ökat från cirka 17 500 till
            cirka 20 000. Fler poliser arbetar även i yttre tjänst. Detta
            har skett tack vara alliansens ansträngningar för ett säkrare
            och tryggare Sverige. Fler poliser i yttre tjänst innebär dock
            även att antalet anmälningar emot poliser kan väntas öka, vilket
            bland annat Riksenheten för polismål påpekar i sin årsredovisning
            för 2010. År 2008 gjordes 6 518 anmälningar emot poliser, åklagare
            med flera och år 2010 gjordes 7 343 sådana anmälningar. Även antalet
            brott där poliser är brottsoffer kan väntas öka med fler poliser
            i yttre tjänst. År 2008 gjordes 1 039 anmälningar av våld mot
            tjänsteman där brottsoffret var en polis. År 2010 gjordes 1 134
            sådana anmälningar.
          </p>
          <p xml:id="i-UybYFJNVvy7VQoetTc2KcS">
            När en person anmäler en polis för fel begångna i dennes tjänsteutövning,
            exempelvis vid ett gripande eller omhändertagande, har personen
            en svår bevissituation. Ord kan ofta stå mot ord och poliser har
            i regel hög trovärdighet som vittnen. Ur ett rättssäkerhetsperspektiv
            befinner sig den som grips eller omhändertas således i en utsatt
            situation. Motsvarande gäller även för den polis som griper eller
            omhändertar någon. Att felaktigt bli utpekad för oegentligheter
            i agerandet kan så tvivel hos kollegor och chefer om kompetens,
            även om utpekandet inte leder till rättsliga åtgärder. Risken
            för felaktiga anklagelser kan i värsta fall få poliser att ändra
            sitt agerande vid ingripanden. Det kan även ses som ett problem
            i polisernas arbetsmiljö.
          </p>
          <p xml:id="i-NeKMcFUjBFxRjN32xFytF1">
            Ett sätt att skärpa såväl rättssäkerheten för gripna och omhändertagna
            som polisens skydd mot felaktiga påståenden om deras agerande
            skulle vara att möjliggöra för polisen att i större utsträckning
            använda filmutrustning i tjänsten. Flera typer av filmutrustning
            skulle kunna tänkas vara av nytta. Följande är tre exempel, men
            fler är naturligtvis möjliga. Film från en kamera monterad i polisbilens
            tak, som i många taxibilar, överblickandes bilens baksäte skulle
            kunna utgöra bevismaterial kring hur omhändertagna och gripna
            personer betett sig och blivit behandlade i fordonet. Film från
            en kamera monterad på polisbilens frontpanel skulle kunna tjäna
            som bevismaterial kring ett fordons beteende i trafiken såväl
            som polisens agerande under exempelvis förföljande, efterföljande
            och olika typer av ingripanden. En handhållen kamera skulle kunna
            användas av poliser för att dokumentera insatser och filmmaterialet
            skulle då tjäna som bevis avseende parternas agerande såväl som
            omständigheter på platsen för ingripandet.
          </p>
          <p xml:id="i-G1MGMspgV2CzZouSNQ7rZC">
            Redan idag förekommer det att polisen använder olika typer av
            filmutrustning. Eftersom dokumentation med filmutrustning är känslig
            ur integritetssynpunkt, och kan innebära inskränkningar av de
            mänskliga fri- och rättigheter som regeringsformen föreskriver,
            förekommer flera lagregleringar som på olika sätt aktualiseras
            vid polisens användning av sådan utrustning. Polisdatalagen, lagen
            om allmän kameraövervakning och 8 § polislagen om allmänna principer
            vid polisingripanden är exempel på berörda bestämmelser. Under
            vissa omständigheter har polisen befogenhet att använda filmutrustning.
            Dessa befogenheter är dock inte enhetligt reglerade och det saknas
            entydiga svar på huruvida ovan nämnda exempel på användning skulle
            vara möjliga med dagens lagstiftning.
          </p>
          <p xml:id="i-DoY9HWGb18akB7BhtYZeEm">
            Det ökade antalet poliser och den ökade polisiära närvaron i
            samhället är nödvändig för att framgångsrikt stävja kriminaliteten.
            För att säkerställa polisernas skydd i sin yrkesutövning och omhändertagna
            och gripna personers rättssäkerhet, och samtidigt tillföra ett
            värdefullt bevisinstrument vid polisinsatser av olika slag, bör
            regeringen låta utreda huruvida och på vilka sätt dagens lagreglering
            möjliggör för polisen att använda filmutrustning. En sådan översyn
            bör även se över möjligheten till lagändringar, om sådana skulle
            vara nödvändiga, för att möjliggöra för polisen att använda filmutrustning
            i situationer där det bedöms lämpligt.
          </p>
        </div>
        <div type="motSignatures">
          <list>
            <item xml:id="i-B2tLpuc5Euqhf4EaaE9Mos" who="i-Bsa1bRZ8s4aqtJquDTqLPc">
              Ulf Berg (M)
            </item>
          </list>
        </div>
      </div>
    </body>
  </text>
</TEI>
