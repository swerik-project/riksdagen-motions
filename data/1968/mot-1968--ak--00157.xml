<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00157">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__157/mot_1968__ak__157-001.pdf"/>
      <fw xml:id="i-CHt5QU8dz4q1mpDvzgXG83">
        Motioner i Andra kammaren, nr 157 år 1968 9
      </fw>
      <div xml:id="i-Gg2111c3JfMWRVMwNJT8sJ" type="motHeader">
        <div xml:id="i-3Z38rpX1tWveicc4YNZsAh" type="motTitle"/>
        <div xml:id="i-GDKrCVsgUijhCpKd3DparL" type="motSubmissionInfo"/>
      </div>
      <div xml:id="i-N5SZDigmNYzsnt23C9uQuH" type="motBody">
        <div xml:id="i-21Vx5SQuVKHXvoTS6RcSdU">
          <p xml:id="i-UbtJ7hXXe3QMC5cFZGVd8d">
            Nr 157
          </p>
          <p xml:id="i-LzF7LMJKEESCKYQ1CnjQxy">
            Av herr Henrikson m. fl., angående den trafikpolitiska delegationens
            arbete.
          </p>
          <p xml:id="i-8VKNfxmwNjRLPe5j5ejKJF">
            (Lika lydande med motion nr 113 i Första kammaren)
          </p>
          <p xml:id="i-4t7KgAiT4gbcaEDA2jPmt4">
            Kommunikationsministern anger i prop. nr 1 1968 bil. 8, målet
            för trafikpoli- tiken vara att för landets olika delar trygga
            en tillfredsställande transportförsörjning till lägsta samhällsekonomiska
            kostnad. I denna allmänna målsättning vill vi helt instämma. Genomförandet
            av denna målsättning rymmer i sig många svårbemäst- rade och känsliga
            problem som berör såväl den enskilde som samhället i stort. Under
            de senaste åren har trafik- och transportfrågorna tilldragit sig
            ett allt större intresse. Anledningarna härtill är flera. Den
            allmänna urbaniseringsprocessen, gles- bygdsfrågorna och med dessa
            sammanhängande sociala problem, lokaliseringspoli- tiken liksom
            transporternas betydelse som kostnadsfaktor är exempel på områden,
            för vilka trafik- och transportpolitiken är av utomordentligt
            stor vikt. Intresset för dessa frågor har även stimulerats av
            olika offentliga utredningar. Av dessa kan här nämnas 1953 års
            trafikutredning, vilken avlämnade sitt betänkande år 1961. På
            grundval av ovannämnda utredning utarbetades proposition nr 191/1963
            angående riktlinjer för den statliga trafikpolitiken. Propositionen
            innebar förslag om en mycket långtgående liberalisering på området.
            Dess principiella huvudinrikt- ning kan sägas ha varit, att varje
            trafikgren skall bära sina egna kostnader med konkurrensfaktorn
            som ett viktigt inslag. Vidare uppsattes redan då målet att trygga
            en tillfredsställande transportförsörjning för landets olika delar,
            vilket alltså de- partementschefen nu ytterligare understryker.
            De olika reformerna skulle genom- föras i tre etapper. 1963 års
            riksdag biföll i allt väsentligt propositionens förslag. Avsikten
            är ej att här söka bedöma huruvida riksdagens beslut har givit
            de resultat man önskade och räknade med. De hittillsvarande utredningarna
            på trafik- och transportpolitikens område har emellertid var för
            sig haft att syssla med begränsade delar av detsamma. Ingen utredning
            har givits uppgiften att verkställa en samlad översikt. De trafik-
            och transportpolitiska frågorna måste bedömas och behandlas i
            sitt sammanhang med bland annat den ekonomiska politiken, näringspolitiken,
            sociala hänsynstaganden och miljöpolitiken. I det fortsatta arbetet
            måste man så långt möjligt söka uppnå en samlad bedömning av samtliga
            faktorer inom hela transportsektorn och dess roll inom olika områden
            i samhället. Den nuvarande transportpolitikens starkt liberala
            inriktning med konkurrensen
          </p>
          <pb facs="riksdagen-motions-pdf/data/1968/mot_1968__ak__157/mot_1968__ak__157-002.pdf"/>
          <fw xml:id="i-5k7xMsciDNtgCjYs1MV35f">
            10 Motioner i Andra kammaren, nr 157 år 1968
          </fw>
          <p xml:id="i-5PNt84vaTozbSk7qXYC4NG">
            som ett avgörande inslag kan leda till att de samhällsekonomiska
            aspekterna ges ett alltför litet utrymme. Den ytterst viktiga
            avvägningen av å ena sidan företags- ekonomiska bedömningar och
            å den andra samhällsekonomiska faktorer riskerar att ej komma
            till sin rätt. Den del av transportsektorn som utgöres av de tunga
            transporterna är särskilt allvarlig i nuvarande utveckling. Av
            ett interpellationssvar i riksdagens andra kam- mare, avlämnat
            av kommunikationsministern den 17 november 1967, framgick bland
            annat att antalet lastbilar har ökat från 80 000 år 1950 till
            130 000 år 1966. Vad som emellertid finns särskild anledning notera
            är att antalet tunga lastbilar — med en maximilast av 5 ton eller
            mera — under samma tid har ökat från 5 000 till 45 000, alltså
            niofaldigats. Att denna utveckling har medfört och kommer att
            med- föra väsentligt ökade krav på om- och nybyggnad av vägnätet
            står klart för alla. Kostnaderna för dessa arbeten kommer till
            största delen på samhället. Till detta kan läggas de starkt ökade
            riskerna för trafikolycksfall, som ett allt större antal tunga
            fordon på våra vägar kan leda till. Vidare bör i bedömningen medtagas
            det ökande behovet av importerade bränslen liksom problemet med
            avgaserna och de luftför- oreningseffekter dessa förorsakar. Enligt
            en av järnvägsstyrelsen nyligen utgiven skrift &gt;Vad pågår och
            planeras inom SJ» har järnvägarnas andel av transportverksamheten
            minskat kraftigt under perioden 1950—1964. Detta gäller såväl
            person- som godsbefordran. Järnvägs- styrelsen räknar med att
            denna trend kommer att fortsätta. Bland annat avser man att i
            ökad omfattning ombesörja personbefordran med landsvägsbussar.
            Det finns anledning att uppmärksamma den ökade belastningen på
            våra vägar som blir en följd av denna övergång från spårbunden
            trafik till landsvägstrafik. Vid en bedömning av våra transportbehov
            och hur dessa bäst skall tillgodoses bör de inre vattenvägarnas
            betydelse uppmärksammas. Tunga och skrymmande transporter bör
            med fördel kunna ske båtledes, naturligtvis under förutsättning
            att vattenvägarna har tillräcklig kapacitet. Det förefaller som
            om betydande fördelar skulle kunna vinnas genom en mera målmedveten
            inriktning av transporterna till detta område i de delar av landet
            där de naturliga förutsättningarna är för handen och där det i
            övrigt bedöms lämpligt. Såväl företagsekonomiska som samhällseko-
            nomiska överväganden torde tala för ett ökat utnyttjande av våra
            vattenleder, sär- skilt för de tunga och skrymmande transporterna.
            En ur samhällsekonomisk synpunkt allvarlig kapitalförstöring riskeras
            genom att transportverksamheten i alltför hög grad bedöms utifrån
            konkurrenssynpunkter och i alltför ringa grad som en fråga om
            samverkan mellan olika intressen, enskilda och statliga. En samordning
            och planering på detta område skulle kunna spara mycket stora
            belopp åt det svenska folkhushållet. Forskningsresurser borde
            sättas in för att klarlägga såväl de samhällsekonomiska som de
            företagsekonomiska aspek- terna. Sammanfattningsvis önskar vi
            framhålla, att ytterligare överväganden bör ske rörande den framtida
            transportpolitiken. Densamma bör utformas så, att varje transportmedel
            utnyttjas där det ur samhällsekonomisk synpunkt gör den största
          </p>
          <pb facs="riksdagen-motions-pdf/data/1968/mot_1968__ak__157/mot_1968__ak__157-003.pdf"/>
          <fw xml:id="i-2vS9JuHYBdnMk5jxqP9hdL">
            Motioner i Andra kammaren, nr 157 år 1968 11
          </fw>
          <p xml:id="i-Xet65dmR6HWacRGgyWis9R">
            nyttan. Investeringsbehovet för landets transportapparat — järnvägar,
            landsvägar, vattenvägar, hamnar, flygstationer — bör bedömas som
            en samlad investeringsen- het. En sådan samlad bedömning kommer
            att verksamt förebygga risker för felin- vesteringar. De företagsekonomiska
            aspekterna kan säkerligen väl förenas och till- godoses inom ramen
            för denna målsättning. Som framgår av prop. nr 1/1968 bil. 8,
            (s. 199) har den trafikpolitiska delega- tionen i uppgift att
            följa utvecklingen i anslutning till genomförandet av de av riks-
            dagen 1963 antagna riktlinjerna för den statliga transportpolitiken.
            Departements- chefen anför att man överväger att ge delegationen
            ytterligare uppgifter och att den i så fall skall följa samplaneringen
            mellan SJ och vägverket i anslutning till över- flyttning av trafik
            från järnväg till landsväg. Trafikpolitiska delegationen, som
            numera fått förstärkt parlamentariskt inslag, synes oss genom
            de antydda, vidgade arbetsuppgifterna vara ett lämpligt organ
            för att i samråd med departementet även verka för de i motionen
            anförda synpunk- terna. Med stöd av vad som ovan anförts hemställes,
            att riksdagen i skrivelse till Kungl. Maj:t hemställer att trafik-
            politiska delegationen i sitt arbete särskilt bör beakta de i
            motio- nen anförda synpunkterna.
          </p>
          <p xml:id="i-Spmv1NQqmniHxEz2DC6yAQ">
            Stockholm den 19 januari 1968
          </p>
          <p xml:id="i-3YAJ7zqs6K2eaSmcFYw1s2">
            Lars Henriksson (s) Henry Allard (s) Hilding Johansson (s) Sven
            Ekström (s) Gunnar Gustafsson (s) Hans Levin (s) i Iggesund i
            Uddeholm Thyra Löfqvist (s) Harald Almgren (s) Arvid Eskel (s)
            Sven Mellqvist (s) Nils Fridolfsson (s)
          </p>
          <p xml:id="i-UWdBH77kB7LNifMGN1DXos">
            i Rödeby
          </p>
        </div>
      </div>
    </body>
  </text>
</TEI>
