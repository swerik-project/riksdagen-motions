<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00351">
  <teiHeader>
    <fileDesc>
      <titleStmt>
        <title>Skönsbeskattning för att mota ekonomisk brottslighet</title>
        <author corresp="i-HA8qZKZU3je8nF69VtPrqk i-2Bind9dyirGQ1UMwS9XjsT">av Eva-Lena Jansson och Lennart Axelsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skönsbeskattning för att mota ekonomisk brottslighet</title>
          <idno type="rdwebb">GW02Sk351</idno>
          <rs type="number">Sk351</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk351/text</ref>
          <ref type="dokument_url_html">http://data.riksdagen.se/dokument/GW02Sk351</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk351</ref>
          <ref type="doc">http://data.riksdagen.se/fil/E30D28DB-CE3C-4FF2-8A3B-4EAB5F9873BC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XgG61M63J7FhoBXvwkRS7X" type="signed"/>
        <correspContext corresp="i-XgG61M63J7FhoBXvwkRS7X">
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-2Bind9dyirGQ1UMwS9XjsT"/>
        </correspContext>
        <correspAction xml:id="i-PhrASWFhpEceN1CLLbL3Ce" type="numbering">
          <date when="2008-10-07"/>
        </correspAction>
        <correspAction xml:id="i-2qowa9pErto62iXj9BA1Qf" type="submission">
          <date when="2008-10-06"/>
        </correspAction>
        <correspAction xml:id="i-PMoFHYwvVyaP5hXAUztaE5" type="transfer">
          <date when="2008-10-03"/>
        </correspAction>
        <correspAction xml:id="i-5YX2nZ6aEri9tJU514JfWj" type="assigned"/>
        <correspContext corresp="i-5YX2nZ6aEri9tJU514JfWj">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CaE1ADpTXoUVGXqKAMm6XF">
            Förslag till riksdagsbeslut
          </head>
          <list style="ol">
            <item xml:id="i-Y42UVvFxmcm86X1CwHF7Ke">
              Riksdagen tillkännager för regeringen som sin mening vad som
              anförs i motionen om behovet av en förändrad lagstiftning som
              möjliggör ökad tillämpning av skönsbeskattning.
            </item>
            <item xml:id="i-NxeK7r4gu6oiB3NyYXXVuT">
              Riksdagen tillkännager för regeringen som sin mening vad som
              anförs i motionen om behovet av en förändrad lagstiftning så att
              vid skönsbeskattning av arbetsinkomst som inte kan hänföras till
              någon arbetsgivare, ska uppskattningen av inkomsten göras i inkomstslaget
              näringsverksamhet.
            </item>
            <item xml:id="i-HqAPqUjHmFt1yzDqgdaPN7">
              Riksdagen tillkännager för regeringen som sin mening vad som
              anförs i motionen om behovet av en förändrad lagstiftning som
              möjliggör skönsmässig beskattning av personer som har inkomster
              eller tillgångar, men som inte kan eller inte vill redogöra för
              varifrån de kommer.
            </item>
          </list>
        </div>
        <div type="motContent">
          <head xml:id="i-KsEkvhc8P5rFnLHtnuy55C" type="h1">
            Motivering
          </head>
          <p xml:id="i-W7DXXfkCvaJe5zewWD1hy7">
            I Skatteverkets rapport (2007:1) Svartköp och svartjobb i Sverige
            har utredaren gjort nedanstående konstateranden och yrkat på åtgärder
            som förefaller välbetänkta.
          </p>
          <p xml:id="i-Gu43ZjgnJdTMPpMCprZNo5">
            Utredaren skriver att det inom Skatteverket har gjorts särskilda
            kontroller av personer i yrkesaktiv ålder, som är nolltaxerade
            men som uppenbarligen har haft tillräckligt med pengar för att
            förutom täcka sina levnadskostnader haft råd att köpa bilar, båtar
            etc. I de fall en s.k. kontantberäkning utvisat att personens
            vitt redovisade inkomster inte räcker för att betala levnadskostnaderna
            och godtagbar förklaring inte kunnat lämnas antar Skatteverket
            att personen försörjt sig genom obeskattat arbete och inkomsten
            har beräknats skönmässigt.
          </p>
          <p xml:id="i-HjdRJQAXHgWpjwt9Vx8pdY">
            Gällande lagstiftning har tolkats så att inkomst av tjänst är
            en uppsamling av inkomster som inte kan hänföras till annat inkomstslag.
            Den skönsmässigt uppskattade inkomsten har tagits till beskattning
            i inkomstslaget tjänst fastän uppgift om arbetsgivare helt saknats.
            En stor del av de personer som först nolltaxerats och sedan skönsbeskattats
            har inte betalt sina skatter och avgifter. Till skillnad mot inkomstslaget
            näringsverksamhet gäller för fysisk person med inkomst av tjänst
            att pensionsgrundande inkomst beräknas oavsett om avgifter betalas
            eller inte. Effekten av kontrollen och skönsbeskattningen i de
            fall skatten inte betalas är endast att personen får sjuk- och
            pensionsgrundande inkomst. Skattekontrollen ger förmåner till
            de kontrollerade men inga skatteintäkter till staten. Vid skönsbeskattning
            av arbetsinkomst som inte kan hänföras till någon arbetsgivare
            bör därför uppskattningen av inkomsten göras i inkomstslaget näringsverksamhet.
            Detta eftersom det är stötande att personer som skönsbeskattas,
            och där varken någon arbetsgivare eller personen själv betalar
            avgifter, ändå ska tillgodoräknas pensionsgrundande inkomst.
          </p>
          <p xml:id="i-Sf9oH9MTXdnQMSdZXeQVUE">
            Genom uppgifter om inköpta tillgångar och kontantberäkningar
            kan Skatteverket upptäcka att en person har oförklarade inkomster
            och påbörja en utredning. Dessa utredningar sker genom samverkan
            med skattebetalaren. I de fall skattebetalaren inte medverkar
            i utredningen och lämnar uppgifter, ibland med åberopande av artikel
            6 i Europakonventionen, torde vitesföreläggande inte kunna användas.
          </p>
          <p xml:id="i-TuDyUxjVPBJmFp1oHYXk56">
            I svartarbetskartläggningen uppmärksammades som ett problem,
            att det förekom att personer i yrkesaktiv ålder svarade att de
            sysslade med narkotikahandel eller annan illegal verksamhet, när
            de ombads förklara hur de kunnat ha medel att täcka sina privata
            levnadskostnader.
          </p>
          <p xml:id="i-HCfojGgjMj8SMNTcehfMts">
            Men en person kan ha obeskattade lagliga arbetsinkomster vid
            sidan av den illegala verksamheten. Det finns ingen uttrycklig
            lagbestämmelse om att inkomster från olaglig verksamhet inte ska
            beskattas utan detta följer av praxis.
          </p>
          <p xml:id="i-76wTz9g25g2onjnBeaAjQH">
            I vissa fall är det omöjligt för Skatteverket att utreda varifrån
            inkomster har förvärvats när skattebetalaren inte medverkar i
            utredningen och inte lämnar några uppgifter. Det är skattebetalaren
            som har uppgifterna och det är rimligt att det i fall där det
            uppenbarligen finns odeklarerade inkomster ställs högre krav på
            att skattebetalaren medverkar för att inte bli skönstaxerad. Att
            bli beskattad för sina inkomster är inget straff.
          </p>
          <p xml:id="i-BSgddecbHB7uBKmoULGexj">
            Det finns också mycket stora inkomster att tjäna på olika former
            av ekonomisk brottslighet som bedrivs yrkesmässigt. Som exempel
            kan nämnas illegalt spel, olaga handel med vapen, export av antikviteter
            med exportförbud, handel med mänskliga organ, utrotningshotade
            djur och växter, olaga jakt och fiske, försäljning av olagligt
            kopierad musik och dataprogram, förfalskad konst. Om vinst från
            illegal verksamhet inte straffas eller förverkas är det stötande
            för det allmänna rättsmedvetandet.
          </p>
          <p xml:id="i-CBdzGoSAaKxpRu9vzPiAHJ">
            Skatteverket ska i beskattningsverksamheten anta (presumera)
            att inkomster och tillgångar förvärvats på lagligt sätt. Att frångå
            denna presumtion ska kräva en hel del som t.ex. en fällande dom
            eller att förundersökning inletts. Dock så bör en person som har
            inkomster eller tillgångar, men som inte kan eller inte vill redogöra
            för varifrån de kommer, beskattas skönsmässigt.
          </p>
        </div>
        <div type="motSignatures">
          <list>
            <item xml:id="i-7BbXATUA3M6dPGP3Kf3R7k" who="i-HA8qZKZU3je8nF69VtPrqk">
              Eva-Lena Jansson (s)
            </item>
            <item xml:id="i-F1mhwsnxoGDjz94hh7NgAm" who="i-2Bind9dyirGQ1UMwS9XjsT">
              Lennart Axelsson (s)
            </item>
          </list>
        </div>
      </div>
    </body>
  </text>
</TEI>
