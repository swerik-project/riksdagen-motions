<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00671">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__671/mot_1968__ak__671-001.pdf"/>
      <fw xml:id="i-ALnKUXLA2Zq98rMESyrBd4">
        8 Motioner i Andra kammaren, nr 671 år 1968
      </fw>
      <div xml:id="i-AnuhKoBHtDDnQ1pKM1HK86" type="motHeader">
        <div xml:id="i-SzM6mFmu7k9kgztVK7xZPg" type="motTitle"/>
        <div xml:id="i-2vJdV8qgovMfFqH7ABA3gU" type="motSubmissionInfo"/>
      </div>
      <div xml:id="i-XuK1UfEar3MhRuSqfBKRG8" type="motBody">
        <div xml:id="i-SGdKNcH2iRRY6ShuDNvnzx">
          <p xml:id="i-GtQYt1ymmk85XWP2PNuJNm">
            Nr 671
          </p>
          <p xml:id="i-VWjAXrgRZBo7iSNHDEFio8">
            Av herr förste vice talmannen von Friesen och herr Persson i
            Heden, angående professur i oral kirurgi vid odontologisk fakultet.
          </p>
          <p xml:id="i-Fof8g8Y9nQ4PBXgw1Ub5HM">
            Tandläkaren utbildas för att kunna behandla en begränsad del
            av den mänskliga kroppen, tänderna. Dessa kan emellertid icke
            ses isolerade från kroppen i övrigt, i första hand icke från de
            närmast omgivande kroppsdelarna, käkar, munhåla, svalg. Tandläkaren
            måste därför ha viss utbildning som gäller dessa delar av kroppen.
            Ofta får sjukdomar som har sitt ursprung annorstädes än i tänderna
            symtom som hänför sig till tänderna. Den sjuke söker då givetvis
            en tandläkare. Denne måste då vara tillräckligt allmänmedicinskt
            utbildad för att kunna diagnostisera sjukdomen. Mot bakgrund av
            det anförda är det uppenbart att i tandläkarutbildningen måste
            ingå ett betydande element av allmänt medicinskt kunnande. Om
            så icke blir fallet löper patienterna betydande risker. Lider
            en patient av muncancer är det ofta tand- läkaren som är den första
            att iakttaga sjukdomsbilden. Saknar denne tillräckliga kunskaper
            för att förstå vad det är fråga om kan patientens liv vara i fara.
            Den här beskrivna risken är icke av teoretisk art. Exempel på
            vad bristande insikter kan leda till i fråga om risker för människoliv
            kan lämnas i betydande omfång. Konklusionen blir att tandläkarnas
            utbildning i framför allt kirurgi måste vara tillräckligt omfattande.
            I utbildningen bör ingå ett moment av klinisk tjänstgöring, då
            de blivande tandläkarna får löpande kontakt med de kirurgiska
            åkommor som de kan väntas möta i sitt blivande arbete. I de odontologiska
            fakulteternas lärar- staber ingår lärartjänster i kirurgi. Vid
            de senast inrättade tjänsterna har befatt- ningen fått benämningen
            oral kirurgi. I själva benämningen får anses ligga ett krav på
            att innehavaren skall vara kompetent i kirurgi. Oral kirurgi är
            en specialitet inom kirurgin på samma sätt som thoraxkirurgi,
            handkirurgi, hjärnkirurgi etc. Med hänsyn till vad ovan anförts
            är det av uppenbar vikt att de blivande tandläkarna un- der sin
            utbildning i åtminstone ett ämne möts av en lärare, som har fullständig
            läkar- och kirurgutbildning. Vidare bör denne ämneslärare ha tillgång
            till en kirur- gisk specialklinik, där eleverna kommer in i kliniskt
            arbete och får se de sjukdoms- bilder de kan komma att möta i
            sin framtida gärning som tandläkare. Nuvarande förhållanden är
            bristfälliga i de hänseenden som här berörts. Sålunda har vid
            flera tillfällen kravet på att innehavare av professur i oral
            kirurgi skall ha normal kirurgutbildning icke upprätthållits.
            Av denna orsak har icke heller profes- sorerna i detta ämne genomgående
            kunnat sättas i spetsen för en specialklinik på detta område.
            Man har i stället nöjt sig med en undervisning i tandkirurgi som
            sker utan ständig kontakt med en av ämnesläraren ledd klinik och
            med småkurser för diverse olika lärare som surrogat för den utbildning
            de blivande tandläkarna behöver och rätteligen bort få.
          </p>
          <pb facs="riksdagen-motions-pdf/data/1968/mot_1968__ak__671/mot_1968__ak__671-002.pdf"/>
          <fw xml:id="i-57BVt7wBbaqCTJEncTBBd3">
            Motioner i Andra kammaren, nr 671 år 1968 9
          </fw>
          <p xml:id="i-TDH4MAK6Tqepc8yLjYNHNZ">
            Under hänvisning till det anförda får vi hemställa, att riksdagen
            i skrivelse till Kungl. Maj:t måtte anhålla om att kravet på allmän
            kirurgutbildning upprätthålles med avseende å innehavaren av professuren
            i oral kirurgi (motsvarande benäm- ning) vid odontologisk fakultet
            samt att tjänsten förenas med chefskap över en specialklinik för
            patienter med oralkirurgiska sjukdomar.
          </p>
          <p xml:id="i-yvSzAzSLRKyoZg26nt1wK" type="date">
            Stockholm den 26 januari 1968
          </p>
          <div xml:id="i-7bHQRsrBPKAGXAkKmE1rEY" type="signatureBlock">
            <p xml:id="i-NskYHZDXT9BE8qxPYnVBgU" who="i-W7utyZVptwNBqUURdBKkmv" type="signature">
              Bertil von Friesen (fp)
            </p>
            <p xml:id="i-3yMRygYWTWgSbPazRoFKSs" who="i-BbKFhjo9kAo4oaRua8qzJo" type="signature">
              Arne Persson (cp)
            </p>
            <p xml:id="i-XDM4PTMKgM6BWhsraFTzVn" who="unknown" type="signature">
              i Heden)
            </p>
          </div>
        </div>
      </div>
    </body>
  </text>
</TEI>
