<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-JuU-00330">
  <teiHeader>
    <fileDesc>
      <titleStmt>
        <title>Brott och straff</title>
        <author corresp="i-U5MhCo51MGLLY94GAGJZhY">av Johan Linander m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Brott och straff</title>
          <idno type="rdwebb">GS02Ju330</idno>
          <rs type="number">Ju330</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GS02Ju330/text</ref>
          <ref type="dokument_url_html">http://data.riksdagen.se/dokument/GS02Ju330</ref>
          <ref type="dokumentstatus_url_xml">http://data.riksdagen.se/dokumentstatus/GS02Ju330</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U5MhCo51MGLLY94GAGJZhY</idno>
            <name>Johan Linander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-MAjkY7TMfvfsiuE3eArFUA</idno>
            <name>Viviann Gerdin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <name>Eskil Erlandsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2ggBvfkHRn3s8FvFEPLxjs</idno>
            <name>Agne Hansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-EYsBC4u5K3oa8SyoHdgTPc</idno>
            <name>Claes Västerteg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CetFkRWST91ShCPmaZKsM4</idno>
            <name>Jan Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FM5AKCZ4o9E5APsuAXthzE" type="signed"/>
        <correspContext corresp="i-FM5AKCZ4o9E5APsuAXthzE">
          <note type="signatory" corresp="i-U5MhCo51MGLLY94GAGJZhY"/>
          <note type="signatory" corresp="i-MAjkY7TMfvfsiuE3eArFUA"/>
          <note type="signatory" corresp="i-B471TcSCwHNHrNRk1EdJek"/>
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-2ggBvfkHRn3s8FvFEPLxjs"/>
          <note type="signatory" corresp="i-EYsBC4u5K3oa8SyoHdgTPc"/>
          <note type="signatory" corresp="i-CetFkRWST91ShCPmaZKsM4"/>
        </correspContext>
        <correspAction type="referral" xml:id="i-Ssw4STZqvD8FBqPmRdsB5U">
          <date when="2004-10-14"/>
        </correspAction>
        <correspAction type="dismissal" xml:id="i-Fm6HfKmHjgue1jWyQmNfmB">
          <date when="2004-10-14"/>
        </correspAction>
        <correspAction type="submission" xml:id="i-CpqV1z1uvNCg5KLYMXva1o">
          <date when="2004-10-05"/>
        </correspAction>
        <correspAction type="assigned" xml:id="i-5bSNTMeA5AJq7JRPqFMvEU"/>
        <correspContext corresp="i-5bSNTMeA5AJq7JRPqFMvEU">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ju_330/mot_200405_Ju_330-0001.pdf"/>
      <pb facs="riksdagen-motions-pdf/data/200405/mot_200405_Ju_330/mot_200405_Ju_330-0001.pdf"/>
      <div type="motHeader" xml:id="i-ECVPZJeMHyannAoFW218iB">
        <div type="motTitle" xml:id="i-J4rEwdohFMuwH8vKr7mycu"/>
        <div type="motSubmissionInfo" xml:id="i-WeEUFT2ye9iZih8bS3gmhd"/>
      </div>
      <div type="motBody">
        <div>
          <p>
            2004/05 mnr: Ju330 pnr: c104
          </p>
          <p>
            Motion till riksdagen 2004/05:Ju330
          </p>
          <p>
            av Johan Linander m.fl. (c)
          </p>
          <p>
            Brott och straff
          </p>
          <p>
            Motionen delad mellan flera utskott
          </p>
          <p>
            1 Sammanfattning
          </p>
          <p>
            Brottsligheten har inom flera kategorier ökat, vilket ställer
            vårt demokratiska samhälle inför stora utmaningar. Det formella
            regelverket är en del; uppföljningen och beivrandet av brott en
            annan. Denna motion behandlar det förstnämnda. Utgångspunkten
            i kriminalpolitiken är att människan måste kunna hållas ansvarig
            för sina handlingar. Därmed visar samhället att alla människor
            är jämlika. Förebyggande åtgärder och resolut bestraffning är
            inget nollsummespel — det ena utesluter inte det andra. Motionen
            inleds med två övergripande avsnitt om det mänskliga ansvaret
            och straffets syfte. Därefter följer två kapitel om vålds- och
            sexualbrott, vilka är de mest utförliga kapitlen i motionen. Förändring
            av straffrätten är nämligen särskilt angelägen inom dessa grova
            brottskategorier. Ändringar inom områdena alkohol och trafik,
            narkotikabrott, behandling av unga lagöverträdare och rymning
            från fängelser har också ansetts som behövliga, och förslagen
            återfinns också i nämnd ordning.
          </p>
          <p>
            293
          </p>
          <pb facs="riksdagen-motions-pdf/data/200405/mot_200405_Ju_330/mot_200405_Ju_330-0002.pdf"/>
          <p>
            2004/05:Ju330
          </p>
          <p>
            294
          </p>
          <p>
            2 Innehållsförteckning
          </p>
          <p>
            Sammanfattning.. Innehållsförteckning, Förslag till riksdagsbeslut.
            Om ansvar och nolltolerans..
          </p>
          <p>
            Om straffets syfte Särskilt om vissa våldsbrott.. 6.1 Våldsbrott
            mot barn. 6.2 Våldsbrott i hemmet 6.3 Grova våldsbrott begångna
            utomlands. 7 Särskilt om vissa sexualbrott. 7.1 Våldtäkter.. 7.2
            Övergrepp mot barn. 7.3 Bildspridning via Internet.. 8 Trafik
            och alkohol. 9 Narkotikabrott 5 10 Straff för unga lagöverträdare..
            e EE FE VIT eeneanansnsesesvs essensen SUNINEERKSNORE
          </p>
          <p>
            PU BWNH
          </p>
          <pb facs="riksdagen-motions-pdf/data/200405/mot_200405_Ju_330/mot_200405_Ju_330-0003.pdf"/>
          <p>
            2004/05:Ju330
          </p>
          <p>
            3 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att straffrätten bör utgå från alla människors
            ansvar för sina handlingar och skyldighet att följa lagen i vårt
            demokratiska samhälle. 2. Riksdagen tillkännager för regeringen
            som sin mening vad i motionen anförs om att penningböter bör avskaffas
            och ersättas av det befintliga dagsbotssystemet. 3. Riksdagen
            tillkännager för regeringen som sin mening vad i motionen anförs
            om att våldsbrott förövade mot minderåriga bör särregleras i brottsbalken.
            4. Riksdagen tillkännager för regeringen som sin mening vad i
            motionen anförs om att barn som tvingas leva med våld inom familjen
            även i
          </p>
          <p>
            lagens mening skall anses utsättas för psykisk misshandel. 5.
            Riksdagen tillkännager för regeringen som sin mening vad som i
            motionen anförs om skärpning av lagen om besöksförbud. 6. Riksdagen
            tillkännager för regeringen som sin mening vad i motionen anförs
            om att Riksåklagaren i lag bör ges rätten att förordna om åtal
            för misstänkta brott begångna utomlands, med möjlighet att höra
            regeringen i särskilda fall. 7. Riksdagen tillkännager för regeringen
            som sin mening vad i motionen anförs om att omhändertagandet av
            våldtäktsoffer ytterligare måste förbättras. 8. Riksdagen tillkännager
            för regeringen som sin mening vad i motionen anförs om att underlåtenhet
            att inhämta samtycke vid sexuellt umgänge bör räcka som rekvisit
            för våldtäkt. 9. Riksdagen tillkännager för regeringen som sin
            mening vad i motionen anförs om att sexuella övergrepp på minderåriga
            bör särregleras i brottsbalken. 0. Riksdagen tillkännager för
            regeringen som sin mening vad i motionen anförs om att barnets
            särskilda företrädare bör ges i uppdrag att vid utdömt skadestånd
            för barnets räkning utkräva skadeståndet från dömd vårdnadshavare.
            1. Riksdagen tillkännager för regeringen som sin mening vad i
            motionen anförs om att elektronisk spridning av barnpornografi
            tydligare än i dag bör utgöra en försvårande omständighet vid
            straffmätningen. 2. Riksdagen tillkännager för regeringen som
            sin mening vad i motionen anförs om att elektronisk spridning
            av bilder eller filmer av känslig art utan den avbildades medgivande
            i lagens mening bör kunna betraktas som ofredande eller sexuellt
            ofredande. 3. Riksdagen tillkännager för regeringen som sin mening
            vad i motionen anförs om att berusad förare som berövar annan
            livet i fall av grovt
          </p>
          <p>
            rattfylleri bör kunna dömas för dråp.
          </p>
          <p>
            295
          </p>
          <pb facs="riksdagen-motions-pdf/data/200405/mot_200405_Ju_330/mot_200405_Ju_330-0004.pdf"/>
          <p>
            2004/05:Ju330
          </p>
          <p>
            296
          </p>
          <p>
            14.
          </p>
          <p>
            15.
          </p>
          <p>
            16.
          </p>
          <p>
            17.
          </p>
          <p>
            Riksdagen tillkännager för regeringen som sin mening vad i motionen
            anförs om att förares intag av alkohol eller narkotiska preparat
            omedelbart efter en trafikolycka bör vara straffbart. Riksdagen
            tillkännager för regeringen som sin mening vad i motionen anförs
            om att hårdast möjliga straff för ringa narkotikabrott bör höjas
            till fängelse i ett år. Riksdagen tillkännager för regeringen
            som sin mening vad i motionen anförs om att narkotikastrafflagen
            bör ses över i syfte att kunna svara mot den snabba uppkomsten
            av nya narkotiska preparat." Riksdagen tillkännager för regeringen
            som sin mening vad i motionen anförs om att påföljdssystemet för
            ungdomar bör reformeras i syfte att möjliggöra strängare påföljder
            som rycker upp den dömde ur kriminella
          </p>
          <p>
            miljöer.
          </p>
          <pb facs="riksdagen-motions-pdf/data/200405/mot_200405_Ju_330/mot_200405_Ju_330-0005.pdf"/>
          <p>
            2004/05:Ju330
          </p>
          <p>
            "Yrkande 16 hänvisat till SoU.
          </p>
          <p>
            297
          </p>
          <pb facs="riksdagen-motions-pdf/data/200405/mot_200405_Ju_330/mot_200405_Ju_330-0006.pdf"/>
          <p>
            2004/05:Ju330
          </p>
          <p>
            298
          </p>
          <p>
            4 Om ansvar och nolltolerans
          </p>
          <p>
            Varje människa har att stå till svars för sina handlingar. Faktorer
            som social otrygghet och knappa ekonomiska tillgångar ökar förvisso
            sannolikheten för att en viss individ skall begå ett brott, och
            en hel vetenskap — kriminologin — har uppstått till följd av studier
            av dylika samband. Kriminologins insikter är värdefulla i det
            brottsförebyggande arbetet, men icke desto mindre åligger det
            var och en att göra det rätta. Det är ett uttryck för likvärdighet
            mellan människor att alla kan hållas ansvariga och tvingas ta
            konsekvenser av sina handlingar. Alla som lever med svåra omständigheter
            börjar inte begå brott; tvärtom är lagöverträdarna i minoritet.
            Att följa lagen är varje medborgares skyldighet i ett demokratiskt
            samhälle. Hypotetiska fall av lagar som uppenbart och fullkomligt
            strider mot rättsordningen och de värden som denna grundar sig
            på kan alltid anföras, varvid lagbrott istället vore en plikt.
            Sådana fall är inte otänkbara. Vissa personer hävdar dock sin
            rätt att idag i Sverige begå lagbrott av politiska skäl, såsom
            motstånd mot viss djuruppfödning eller begränsningar av rätten
            att demonstrera. Personer som tar sig friheter av detta slag understöder
            en upplösning av det samfund som har stött dem genom åren och
            givit dem möjligheter att påverka genom laglig politisk handling.
            Ett öppet samhälle med begränsade befogenheter att övervaka sina
            medborgare bygger på att folk i gemen är laglydiga och lojala
            mot samhällsgemenskapens värden. I vardagen finns det mängder
            av tillfällen att begå brott oupptäckt för egen vinnings skull,
            och ändå väljer det stora flertalet att avstå från sådana handlingar.
            Man brukar då tala om förekomsten av en hög samhällsmoral, något
            som Sverige historiskt sett har kunnat uppvisa. När lojaliteten
            mot samhället i dess helhet är stor brukar frekvensen av vissa
            typer av brott, såsom oplanerade = tillgreppsbrott, skattebrott,
            bedrägeri mot samhällsinstitutioner och bestickning, vara särskilt
            låg. Till listan skulle även kunna läggas brott med politiska
            motiv. När vilka demokratiskt stiftade lagar som helst bedöms
            som så rättsvidriga att lagbrott är motiverat kan det demokratiska
            samhällets värden utgöras av allt och ingenting. Sammanhållningen
            medborgare emellan, och därmed demokratin, bryts ned om Sveriges
            rikes lag får en ställning som restaurangmeny. För att stärka
            medborgarnas förtroende och vilja att efterleva lagarna måste
            Sverige i ord och handling visa att brott inte accepteras, oavsett
            brottets art. Det är hög tid att begreppet nolltolerans får styra
            den repressiva delen av kriminalpolitiken. Att brottsligheten
            också måste förebyggas med andra faktorer hindrar inte att samhället
            snabbt och resolut slår ned på utförda brott och skipar rättvisa.
            Det bör ges regeringen till känna att straffrätten bör utgå från
            alla människors ansvar för sina handlingar och skyldighet att
            följa lagen i vårt demokratiska samhälle.
          </p>
          <pb facs="riksdagen-motions-pdf/data/200405/mot_200405_Ju_330/mot_200405_Ju_330-0007.pdf"/>
          <p>
            5 Om straffets syfte
          </p>
          <p>
            Med utgångspunkten att människan måste stå till svars för sina
            handlingar får straffet, såsom antyds i själva begreppet, ett
            vedergällande syfte. Samhället visar lagöverträdaren och allmänheten
            på en och samma gång att brott inte godtas. I modernt språkbruk
            är begreppet ”påföljd” betydligt vanligare, eftersom det finns
            en ovilja att använda det värdeladdade och med vedergällning förknippade
            uttrycket ”straff”. Oavsett vikten av vård och återanpassning
            av gärningsmän lurar man sig själv om man tror att dagens påföljder
            inte till stor del utgör ren bestraffning. Straffmomentet bör
            finnas med i ett påföljdssystem som ställer folk till svars för
            vad de har gjort. Därmed inte sagt att återanpassning och vård
            skall stryka på foten — i själva verket måste inte bestraffning
            och hjälp till avhållsamhet från brott stå i motsättning till
            varandra. Det finns en omfattande uppsättning påföljder uppräknade
            i brottsbalken. Vanligast är böter av olika slag. Böter är ett
            exempel på påföljd som enbart innehåller avskräckning som metod
            — någon vård kan man ju knappast tala om. Penningböter förekommer
            mestadels vid brott där polisen omedelbart på brottsplatsen kan
            utfärda strafföreläggande. Som exempel kan nämnas brister i fordonsunderhåll
            och hastighetsöverträdelse. Bötesstraffet måste dock anpassas
            efter gärningsmannens inkomst för att uppnå en avskräckande effekt
            för alla, vilket ju är syftet. Det bör ges regeringen till känna
            att penningböter bör avskaffas och ersättas av det befintliga
            dagsbotssystemet.
          </p>
          <p>
            6 Särskilt om vissa våldsbrott
          </p>
          <p>
            6.1 Våldsbrott mot barn
          </p>
          <p>
            Brott mot liv och hälsa är den mest förkastliga typen av brottslighet,
            vilket måste synas i samhällets åtgärder och prioriteringar inom
            kriminalpolitiken. Barn och kvinnor är grupper som har särskilt
            svårt att värja sig mot fysiskt våld, varför våldsbrott med barn
            eller kvinnor som brottsoffer tas upp särskilt i detta avsnitt.
            Om offret vid en misshandel är barn måste detta bedömas som en
            särskilt försvårande omständighet, vilket också skall sätta avtryck
            i brottsrubriceringen och i straffet. En sådan ordning gäller
            redan idag, men domstolspraxis har inte varit entydig och konsekvent.
            I vissa fall har gärningsmannen med tanke på brottets art fått
            ett mycket lindrigt straff i strid med lagstiftarens avsikter
            och de flesta människors rättsmedvetande. En möjlighet som lagstiftaren
            bör utnyttja för att garantera skärpta straffsatser är att särskilt
            reglera våldsbrott mot minderåriga med vuxen förövare. Att våldsbrott
            förövade mot minderåriga bör särregleras i brottsbalken bör ges
            regeringen till känna.
          </p>
          <p>
            2004/05:Ju330
          </p>
          <p>
            299
          </p>
          <pb facs="riksdagen-motions-pdf/data/200405/mot_200405_Ju_330/mot_200405_Ju_330-0008.pdf"/>
          <p>
            2004/05:Ju330
          </p>
          <p>
            300
          </p>
          <p>
            Barnmisshandel behöver inte enbart vara fysisk. Vid våldsutövning
            inom familjen försiggår psykisk misshandel av barn som tvingas
            leva med att förälder eller syskon blir slagna eller hotas. Det
            är dock svårt att lagföra denna typ av barnmisshandel, eftersom
            det som inte uttryckligen är förbjudet inom straffrätten inte
            heller kan utgöra ett brott (”inget straff utan lag”). Därför
            bör en ny brottsparagraf införas i brottsbalken om sådan psykisk
            misshandel. Att barn som tvingas leva med våld inom familjen även
            i lagens mening skall anses utsättas för psykisk misshandel bör
            ges regeringen till känna.
          </p>
          <p>
            6.2 Våldsbrott i hemmet
          </p>
          <p>
            En åklagare kan förordna om besöksförbud gällande person som
            annars sannolikt skulle begå brott mot annan person i dennes bostad.
            Åtgärden har rämst kommit till som ett skydd för kvinnor som blir
            eller har blivit misshandlade eller på annat sätt trakasserade
            av manlig partner, men gäller självfallet generellt — oavsett
            kön på förövaren. Det är viktigt att skyddsåtgärder i fall av
            misshandel i hemmet tar sikte på att begränsa örövarens rörelsefrihet,
            snarare än att inskränka den drabbades livsutrymme. Därför måste
            överträdelse av besöksförbud leda till hårda och skyndsamma åtgärder.
            Om risken för brott mot förbudet bedöms som stor, eller om det
            inns andra viktiga skäl för åtgärden, bör elektronisk övervakning
            kunna användas. Den misstänkte måste också kunna häktas vid en
            överträdelse för att offret skall kunna få ett bättre skydd än
            idag. Vad som här anförs om skärpning av lagen om besöksförbud
            bör ges regeringen till känna.
          </p>
          <p>
            6.3 Grova våldsbrott begångna utomlands
          </p>
          <p>
            Brottsbalken medger som utgångspunkt en mycket vid jurisdiktion
            för svenska domstolar i straffmål. Exempelvis kan utlänning som
            bara tillfälligt befinner sig i Sverige bli åtalad i svensk domstol
            för gärning begången utomlands som enligt svensk lag kan ge fängelse
            i mer än sex månader, under förutsättning att samma gärning var
            straffbar i landet där den begicks. Därmed har svenska domstolar
            internationellt sett en särdeles omfattande domsrätt, eftersom
            det inte ens krävs att svenska medborgare eller intressen är inblandade.
            Det finns dock en viktig inskränkning i den ursprungligen allomfattande
            domsrätten. Enligt brottsbalken 2 kap. 5 8 krävs ett förordnande
            från regeringen eller den regeringen har bemyndigat som tillåter
            åtalsväckelsen. Regeln torde i huvudsak syfta till att låta statens
            styrelse få avgöra huruvida rättegångar som kan påverka relationerna
            med andra stater skall få hållas i Sverige. Åtal i Sverige på
            grund av misstanke om allvarliga brott mot mänskliga rättigheter
            begångna i andra stater leder lätt till politiska spänningar.
            Tiden är dock mogen för att sluta ta sådana hänsyn, åtminstone
            som utgångspunkt. Därför borde Riksåklagaren ta över uppgiften
            att förordna
          </p>
          <pb facs="riksdagen-motions-pdf/data/200405/mot_200405_Ju_330/mot_200405_Ju_330-0009.pdf"/>
          <p>
            om åtal från regeringen, samt ha möjlighet att höra regeringen
            i särskilt trängande fall. I dagsläget har Riksåklagaren enligt
            regeringsförordning bemyndigats att förordna om åtal vid misstanke
            om vissa utlandsbrott, dock inte när vare sig gärningsman eller
            offer har någon särskild anknytning till Sverige, i vilket fall
            regeringen behåller sin rätt att avgöra saken. I en värld där
            det diplomatiska protokollet börjar träda tillbaka till förmån
            för en mer ivrig och interventionistisk spridning av demokratins
            värden ter sig en ordning med gränsöverskridande rättsliga institutioner
            allt mer passande. Därför bör regeringens omedelbara inflytande
            över rättsprocesser med utländska beröringspunkter minska. Om
            regeringen, för att dra en jämförelse, skulle ha direkt makt över
            inhemska åtal, skulle detta ses som stötande mot både rättsstat
            och demokrati. Att Riksåklagaren i lag bör ges rätten att förordna
            om åtal för misstänkta brott begångna utomlands, med möjlighet
            att höra regeringen i särskilda fall, bör ges regeringen till
            känna.
          </p>
          <p>
            7 Särskilt om vissa sexualbrott
          </p>
          <p>
            7.1 Våldtäkter
          </p>
          <p>
            Antalet anmälda våldtäkter har ökat dramatiskt i Sverige. 1983
            anmäldes 923 våldtäkter, 1996 var antalet 1 608, för att år 2003
            vara uppe i 2 565 anmälningar. Samtidigt är antalet fällande domar
            oerhört lågt: år 2003 uppgick de till drygt 100. Det som först
            och främst faller i ögonen är det stora antalet anmälningar, som
            visar att sexuellt våld — hur fruktansvärt det än låter — är en
            utbredd företeelse. Den låga uppklarningssiffran är ett uttryck
            för bevissvårigheterna i dessa fall. En stor majoritet av anmälningarna
            år 2003 gällde våldtäkter inomhus, där det många gånger saknas
            vittnen. Ofta känner de inblandade varandra sedan tidigare, vilket
            ytterligare understryker att det svåra ligger i bevisningen. Kampen
            mot sexuellt våld måste givetvis börja med förebyggande åtgärder.
            Gruppdiskussioner vid våra gymnasieskolor och besök från kvinnojourer
            och andra sambhällsaktörer borde vara en självklarhet. Inställningen
            att en våldtäkt skulle vara en skam för offret, men inte för gärningsmannen,
            måste motas bort. Våldtäkt är grov misshandel, och skammen skall
            därför bäras av den som förtjänar den — förövaren. Vidare måste
            det stå klart för alla att var och en själv styr över sin sexualitet.
            Samhällets repressiva brottsbekämpning måste också fungera, parallellt
            med den förebyggande. Bevisning av våldtäkt är ofta en mycket
            svår uppgift för åklagaren, och delvis är detta någonting som
            vi måste leva med i ett rättssäkert samhälle. Brottet sker ofta
            i slutna miljöer och det åsamkas inte alltid några fysiska skador.
            Bevisningen underlättas högst väsentligt om offret anmäler övergreppet
            direkt, utan att tveka. Tyvärr sker många anmälningar
          </p>
          <p>
            2004/05:Ju330
          </p>
          <p>
            301
          </p>
          <pb facs="riksdagen-motions-pdf/data/200405/mot_200405_Ju_330/mot_200405_Ju_330-0010.pdf"/>
          <p>
            2004/05:Ju330
          </p>
          <p>
            302
          </p>
          <p>
            efter att viss tid har förflutit. För att förmå våldtäktsoffer
            att snabbt anmäla övergreppet är det oerhört viktigt att de känner
            samhällets stöd och blir bemötta på rätt sätt av polis, sjukvård,
            åklagare m fl. I rätten måste domarna tydliggöra vilka frågor
            som är irrelevanta för försvaret att ställa. Att omhändertagandet
            av våldtäktsoffer ytterligare måste förbättras bör ges regeringen
            till känna. Definitionen av våldtäkt bör ändras så att även den
            som otillbörligt utnyttjar någon annan sexuellt som inte förmår
            visa sitt samtycke p g a kraftig berusning, drogpåverkan, paralyserande
            rädsla eller liknande skall anses ha begått våldtäkt. Det är orimligt
            att gärningen skall bedömas som mer ringa när den utsatta personen
            inte var vid medvetande eller i stånd att uttrycka något samtycke.
            En lösning på problemet är att samtycke på ett eller annat vis
            måste inhämtas av den som önskar ha sexuellt umgänge. Att underlåtenhet
            att inhämta samtycke vid sexuellt umgänge bör räcka som rekvisit
            för våldtäkt bör ges regeringen till känna. Bevissvårigheten i
            våldtäktsmål ligger som sagt i frågan om samtycke verkligen förelåg.
            Om den tilltalade i rättegången hävdar att så var fallet står
            ord mot ord, och rätten ställs inför stora svårigheter att bedöma
            trovärdigheten i utsagorna. Problematiken är mycket svår att lösa.
            En möjlighet, som skulle lätta åklagarens bevisbörda i fall då
            allt annat än våldtäkt är orimligt att tänka sig, är att den åtalade
            i viss mån skulle tvingas visa att anmälaren samtyckte till umgänge
            som har lett till fysiska skador eller svår förnedring. För att
            med större kraft kunna bekämpa människohandel med sexuella ändamål
            bör även våldtäktsparagrafen förändras. Den bör kunna dömas för
            våldtäkt som har sexuellt umgänge med person som är tvingad till
            prostitution och detta stod klart för sexköparen. Män som direkt
            medverkar till att förstöra en annan människas liv skall inte
            kunna fly från sitt ansvar och skylla allt på
          </p>
          <p>
            människohandlarna. I fall av våldtäkter med medhjälpare till
            gärningsmannen som hotar offret kan sådana medgärningsmän inte
            dömas för våldtäkt. Moraliskt sett begår dock dessa personer ett
            lika allvarligt brott som själva gärningsmannen, och alla gärningsmän
            bör därför, såsom är möjligt bland andra brottskategorier, kunna
            ses som personer vilka ”gemensamt och i samråd” har begått handlingen.
            Vid medhjälp till våldtäkt genom exempelvis hot bör således även
            den person som står för hotet kunna dömas för våldtäkt. Frågorna
            och förslagen som tas upp i de tre styckena ovan finns uttryckta
            i klämmar som ännu väntar på behandling i utskott och riksdag.
            Därför läggs inte några nya klämmar inom dessa områden.
          </p>
          <p>
            7.2 . Övergrepp mot barn
          </p>
          <p>
            Regelverket till skydd för barn som utsätts för våld och sexuella
            övergrepp måste förändras på några punkter. Liksom i fallet med
            våldsbrott bör sexuella övergrepp mot barn falla under en särskild
            brottsrubricering, vilket även 1998 års Sexualbrottskommitté (SOU
            2001:14) föreslår. Motivet är bl a att det måste bli lättare att
            döma vuxna som utnyttjar barn sexuellt för våldtäkt.
          </p>
          <pb facs="riksdagen-motions-pdf/data/200405/mot_200405_Ju_330/mot_200405_Ju_330-0011.pdf"/>
          <p>
            Eftersom barn av olika skäl inte alltid förmår att göra det minsta
            fysiska motstånd, förekommer det att grova övergrepp faller under
            gärningsbeskrivningen för sexuellt utnyttjande när de borde betraktas
            som våldtäkt även i lagens mening. Det bör ges regeringen till
            känna att sexuella övergrepp på minderåriga bör särregleras i
            brottsbalken. Vid en rättsprocess gentemot en vårdnadshavare som
            åtalas för övergrepp tilldelas barnet en särskild företrädare.
            Problemet är att den särskilde företrädaren vid en fällande dom
            saknar möjlighet att företräda barnet vid indrivning av skadestånd.
            Istället är det vårdnadshavaren, d v s i vissa fall brottets förövare,
            som skall företräda barnets intresse och kräva hos kronofogdemyndigheten
            att den egna skulden betalas. Orimligheten med en sådan ordning
            är uppenbar. Det bör ges regeringen till känna att barnets särskilda
            företrädare bör ges i uppdrag att vid utdömt skadestånd för barnets
            räkning utkräva skadeståndet från dömd vårdnadshavare. Barnpornografi
            är direkt kopplad till övergrepp på barn, och måste därför klassas
            som ett grovt brott. Publicering av bilder på Internet eller annan
            spridning via elektroniska medier måste i lag betraktas som en
            allvarligt försvårande omständighet vid straffmätning och fastställelse
            av skadestånd. Kränkningen av barnets integritet förvärras oerhört
            mycket av att bilderna sprids för att troligen aldrig försvinna
            från cirkulationen mellan pedofiler. Lagstiftningen är inte tillräckligt
            tydlig och skarp i detta avseende idag. Att elektronisk spridning
            av barnpornografi tydligare än idag bör utgöra en försvårande
            omständighet vid straffmätningen bör ges regeringen till känna.
          </p>
          <p>
            7.3 Bildspridning via Internet
          </p>
          <p>
            Lagstiftningen har inte i tillräcklig omfattning anpassats till
            de nya elektroniska medierna. Möjligheten att på Internet och
            via mobiltelefoner sprida — kränkande = bilder och = filmsekvenser
            har inneburit = att gärningsbeskrivningarna i brottsbalken inte
            alltid stämmer överens med övergrepp som borde bestraffas. Exempelvis
            borde privatpersoner som sprider pornografiska bilder på annan
            utan att ha inhämtat medgivande kunna dömas för sexuellt ofredande.
            Att elektronisk spridning av bilder eller filmer av känslig art
            utan den avbildades medgivande i lagens mening bör kunna betraktas
            som ofredande eller sexuellt ofredande bör ges regeringen till
            känna.
          </p>
          <p>
            8 Trafik och alkohol
          </p>
          <p>
            Dagligen utspelar sig tragedier på våra vägar, varav en stor
            andel beror på alkoholpåverkade förare. Trots livsfaran för föraren
            och omgivningen, allmänhetens fördömande och risken för relativt
            hårda straff är berusade förare ett ständigt återkommande gissel.
            Likgiltigheten inför sina medmänniskors liv och hälsa är slående.
            Om det värsta skulle inträffa och den
          </p>
          <p>
            2004/05:Ju330
          </p>
          <p>
            303
          </p>
          <pb facs="riksdagen-motions-pdf/data/200405/mot_200405_Ju_330/mot_200405_Ju_330-0012.pdf"/>
          <p>
            2004/05:Ju330
          </p>
          <p>
            304
          </p>
          <p>
            berusade föraren berövar annan livet borde denne, i fall av grovt
            rattfylleri, unna dömas för dråp. Grunden för detta är att brottet
            bör leda till hårdare straff än vad som ryms inom vållande till
            annans död, samt att likgiltigheten nästan kan likställas med
            s k eventuellt uppsåt, vilket är det minsta som krävs ör att idag
            kunna dömas för det uppsåtliga brottet dråp. Att berusad förare
            som berövar annan livet i fall av grovt rattfylleri bör kunna
            dömas för dråp bör ges regeringen till känna. En annan brist i
            lagstiftningen är att s k ”eftersup” inte är olaglig. Om en örare
            omedelbart efter att ha varit inblandad i en trafikolycka intar
            alkohol eller narkotiska preparat fördärvar detta möjligheten
            att enkelt bevisa att öraren var berusad under själva olyckan.
            En sådan lucka i lagen borde inte få utnyttjas av skrupelfria
            personer, varför drickande av alkohol eller intag av narkotiska
            preparat under sådana omständigheter bör förbjudas. Att förares
            intag av alkohol eller narkotiska preparat omedelbart efter en
            trafikolycka bör vara straffbart bör ges regeringen till känna.
          </p>
          <p>
            9 Narkotikabrott
          </p>
          <p>
            Narkotikamissbruk är en oerhört tungt vägande orsak till övrig
            brottslighet — särskilt brott för ekonomisk vinnings skull. Dessutom
            är beroendet en dödsfälla som bryter ned personen fysiskt och
            psykiskt. Kampen mot narkotika är en angelägenhet för såväl civilsamhälle
            som rättsväsende, och förutsättningen i form av förbudslagstiftning
            finns redan till hands. Med svenska mått mätt är straffen t o
            m att betrakta som hårda, i synnerhet för olaga införsel. Det
            är med andra ord inte i straffrätten som de huvudsakliga bristerna
            återfinns, utan i möjligheten att följa upp lagbestämmelserna
            och beivra missbruk och smuggling. Några smärre ändringar av det
            straffrättsliga regelverket är likväl påkallade. Redan vid ringa
            narkotikabrott bör samhället kunna ingripa resolut. I många fall
            kan en annan påföljd än böter vara mer passande, såsom skyddstillsyn
            i förening med regelbundna drogtester. För att fler sådana påföljder
            skall bli möjliga måste straffskalan förlängas. Hårdast möjliga
            straff ör ringa narkotikabrott bör vara fängelse i ett år istället
            för, som idag, sex månader. Böter hjälper föga den person som
            har blivit drogberoende och måste motiveras att sluta med missbruket
            med hjälp av påtryckningar från omvärlden. Att hårdast möjliga
            straff för ringa narkotikabrott bör höjas till ängelse i ett år
            bör ges regeringen till känna. Uppräkningen av vad som skall anses
            som narkotika enligt narkotikastrafflagen sker i en regeringsförordning,
            där varje preparat som utanför sjukvårdens ramar är otillåtet
            nämns vid namn. Problemet med denna örbudsmetod är att nya ämnen
            dyker upp i allt snabbare takt, varför regeringen inte alltid
            hinner ändra förordningen i tid. Polisen måste då återlämna beslagtagna
            livsfarliga preparat bara p g a att lagstiftaren inte hinner med.
            Lagstiftningen måste här ses över i syfte att kunna möta den snabba
            uppkomsten av nya preparat. Samtidigt måste folk som exempelvis
          </p>
          <pb facs="riksdagen-motions-pdf/data/200405/mot_200405_Ju_330/mot_200405_Ju_330-0013.pdf"/>
          <p>
            vid behandling inom utländsk sjukvård har fått mediciner som
            kan vara otillåtna för införsel till Sverige på ett snabbt och
            enkelt sätt kunna ta reda på vad som gäller. Att narkotikastrafflagen
            bör ses över i syfte att kunna svara mot den snabba uppkomsten
            av nya narkotiska preparat bör ges regeringen till känna.
          </p>
          <p>
            10 Straff för unga lagöverträdare
          </p>
          <p>
            Om det är någonstans brottsbekämpningen bör lägga in huvudstöten
            är det i kampen mot ungdomsbrottsligheten. Varje ung förstagångsförbrytare
            som med resoluta, genomgripande medel förmås att lämna det sluttande
            planet innebär en enorm framtidsbesparing. Här avser inte besparingen
            i första hand ekonomiska resurser, utan snarare mänskligt lidande
            och urgröpning av samhällsmoralen. Det finns all anledning att
            sätta fokus på ungdomsbrottsligheten. Inom straffrätten bör kampen
            mot ungdomsbrottsligheten ta sig uttryck i strängare och mer genomgripande
            påföljder för åldersgruppen 15-20, detta i enlighet med principen
            om nolltolerans. Med strängare påföljd avses inte fängelsestraff
            i vanlig tappning. Erfarenheter säger att det sista en ung lagöverträdare
            behöver för att bryta med en framtida brottslig bana är inlåsning
            i fängelse med äldre kriminella. Det är snarare påföljder såsom
            samhällstjänst som måste brukas oftare och med sikte på att bryta
            en brottslig karriär. Påföljderna skyddstillsyn och villkorlig
            dom är inte tillräckligt verkningsfulla mot ungdomar på glid.
            Samhällstjänst kan dessutom bara utdömas om den dömde samtycker
            därtill. En reformering av påföljden samhällstjänst ter sig som
            angelägen. Ungdomar som har begått skadegörelse borde t ex tvingas
            arbeta med reparationer av det förstörda när så är möjligt. Andra
            åtgärder som skulle kunna prövas är beslut om skolbyte, med avsikten
            att bryta upp gängbildningar. Både vid straffmätningen, då det
            bevisade brottets allvar värderas, och vid det senare valet av
            konkret påföljd, gäller att den tilltalades ungdom och frånvaro
            i brottsregistret är synnerligen förmildrande omständigheter.
            Därmed torde man i själva verket göra ungdomar på glid en stor
            otjänst, liksom befintliga och framtida brottsoffer. Att påföljdssystemet
            för ungdomar bör reformeras i syfte att möjliggöra strängare påföljder
            som rycker upp den dömde ur kriminella miljöer bör ges regeringen
            till känna.
          </p>
          <p>
            11 Rymning
          </p>
          <p>
            Att rymma från ett svenskt fängelse är inte straffbart. En sådan
            ordning är knappast försvarlig och torde bidra till fler rymningar
            och försök till rymning än om sådana handlingar vore olagliga.
            Därför föreslås det i Centerpartiets
          </p>
          <p>
            2004/05:Ju330
          </p>
          <p>
            305
          </p>
          <pb facs="riksdagen-motions-pdf/data/200405/mot_200405_Ju_330/mot_200405_Ju_330-0014.pdf"/>
          <p>
            2004/05:Ju330
          </p>
          <p>
            kriminalvårdsmotion att rymning bör vara straffbart, vilket också
            kan omnämnas här eftersom det rör sig om en förändring av straffrätten.
            Stockholm den 27 september 2004
          </p>
          <p>
            Johan Linander (c)
          </p>
          <p>
            Viviann Gerdin (c) Eskil Erlandsson (c) Kerstin Lundgren (c)
            Agne Hansson (c) Claes Västerteg (c) Jan Andersson (c)
          </p>
          <p>
            306
          </p>
        </div>
      </div>
    </body>
  </text>
</TEI>
