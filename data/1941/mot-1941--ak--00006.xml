<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1941--ak--00006">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__ak__6/mot_1941__ak__6-001.pdf"/>
      <fw xml:id="i-Vkz5YomGucUiTqGxmWfRHX">
        2 Motioner i Andra kammaren, Nr 6.
      </fw>
      <div xml:id="i-Bp13qCSxLPcN1C6SfpD9b2" type="motHeader">
        <div xml:id="i-DQVm7GrWmC4Tj1bwvVDFzM" type="motTitle"/>
        <div xml:id="i-6s7rgbp4TcDfuxLK2sLg1P" type="motSubmissionInfo"/>
      </div>
      <div xml:id="i-2qETo2n24VULMLX9EYKsZq" type="motBody">
        <div xml:id="i-4izztjpDFXpbBzVvUyQUi6">
          <p xml:id="i-P6B1CLSksB1sA7d6iaXxP7">
            Nr 6.
          </p>
          <p xml:id="i-QP1yWfRGxL9fsEQQXEbnVA">
            Av herr Äqvist, angående vissa frågor, berörande kustartilleriets
            ställning inom försvarsorganisationen.
          </p>
          <p xml:id="i-VVBqhH4QFDU75qMgb9S43M">
            Under det pågående kriget har det visat sig och det har ofta
            omvittnats av militär sakkunskap, att kustartilleriet varit av
            mycket stor betydelse för vissa av de stridande, vilka i likhet
            med vårt land ha vidsträckta kuster att försvara. Även relativt
            svagt rustade länder ha tack vare sitt kustartilleri kunnat vålla
            fienden synnerligen avsevärt avbräck. Det finns tydligen all anledning
            för ett land som Sverige att i görligaste mån stärka kustartille-
            riet. Som ett led i detta arbete påkalla nedan behandlade spörsmål
            uppmärk- samhet. Det kan ifrågasättas om den ställning, kustartilleriet
            för närvarande in- tager inom den svenska försvarsorganisationen,
            är i allo lämplig. Vapnets uppgifter i riksförsvaret äro icke
            endast knutna till marinen. För lösande av den stora uppgiften
            att försvara rikets kuster kräves ett intimt samarbete även med
            armén. Denna omständighet talar för att vapnet ges en mera självständig
            ställning i försvarssystemet än det för närvarande innehar. Den
            radikalaste lösningen vore ett särskiljande av flottan och kustartilleriet
            från varandra och kustartilleriets inordnande i riksförsvaret
            såsom en särskild försvarsgren. Det kan emellertid icke förnekas,
            att tidpunkten för en sådan genomgripande förändring icke just
            nu är den lämpligaste. Den omorgani- sation av vårt lands försvarskrafter,
            som erfarenheterna från det nu pågå- ende kriget kan giva anledning
            till, torde nämligen kunna förutsättas kom- ma att bliva av genomgripande
            art, och det torde vara ändamålsenligast att behandla frågan om
            kustartilleriets eventuella inordnande i försvarsorgani- sationen
            såsom självständig försvarsgren i samband med en allmän och ge-
            nomgripande reform av försvarets organisation. I avvaktan på en
            dylik reform, som i sinom tid kan föranledas av er- farenheterna
            från det nu pågående kriget, är det vidare av vikt, att kust-
            artilleriets inflytande vid avgörandet av frågor, som beröra vapnet,
            i väsent- lig grad ökas. För att belysa nuvarande förhållanden
            härutinnan, vilka här- röra ur 1936 års försvarsorganisation,
            kan anföras följande. I sjöförsvarets kommandoexpedition tjänstgör
            en kompaniofficer ur kust- artilleriet. Denne intager inom expeditionen
            en underordnad ställning, och har ingen som helst möjlighet att
            företräda kustartilleriet inför statsrådet, då all föredragning
            sker av den såsom kommandochef tjänstgörande office- ren ur flottan.
            Inom försvarsstaben skall, enligt 1936 års försvarsbeslut, på
            marinopera- tionsavdelningen tjänstgöra en kompaniofficer ur kustartilleriet.
            Såsom chef
          </p>
          <pb facs="riksdagen-motions-pdf/data/1941/mot_1941__ak__6/mot_1941__ak__6-002.pdf"/>
          <fw xml:id="i-Ahkzz3hHj9Ao5DMDWYCjdx">
            Motioner i Andra kammaren, Nr 6. 3
          </fw>
          <p xml:id="i-LwfV76cumHYqZQsb2yPiNm">
            för nämnda avdelning och därmed föredragande inför försvarsstabschefen
            tjänstgör en sjöofficer. Inom marinstaben tjänstgör på operationsavdelningen
            en kompaniofficer ur kustartilleriet. Såsom chef för operationsavdelningen
            och därmed före- dragande inför chefen för marinstaben tjänstgör
            en sjöofficer. Chefen för marinstaben, som inför chefen för marinen
            föredrager de ärenden rörande kustartilleriet, som handläggas
            inom marinstaben, är också sjöofficer. Inom marinförvaltningen
            tjänstgöra fyra kompaniofficerare ur kustartil- leriet, varav
            tre på artilleriavdelningen och en på minavdelningen. Såsom chefer
            för dessa avdelningar och därmed föredragande inom ämbetsverket
            tjänstgöra sjöofficerare. Jämväl ämbetsverkets chef är sjöofficer.
            Chefen för kustartilleriet, som lyder närmast under chefen för
            marinen, handlägger ärenden rörande kustartilleriets personal
            och utbildning, i de av- seenden dessa ärenden skola avgöras av
            chefen för marinen, såsom organ åt denne. Chefen för kustartilleriet
            är därjämte inspektör i vad avser kust- artilleriets materiel.
            Det framgår av ovanstående redogörelse, att i samtliga högre instanser,
            där ärenden rörande kustartilleriet avgöras, kustartilleriofficerare
            endast intaga underordnade platser och att ärendena föredragas
            eller avgöras av sjöoffi- cerare. Chefen för kustartilleriet själv
            äger icke att inför de högsta myndig- heterna — chefen för försvarsdepartementet
            och överbefälhavaren — före- draga kustartilleriet berörande ärenden.
            Frågor av s. k. »operativ&gt; art — t. ex. behov och anskaffning
            av samt anordnande av nya batterier m. m. — handläggas inför chefen
            för marinen — själv sjöofficer — av chefen för marinstaben, som
            också är sjöofficer. En ordning, sådan som den ovan beskrivna,
            är ur många synpunkter icke lämplig. Frågor, som beröra vapnets
            utveckling, användning m. m., i främsta rummet beredas, föredragas
            och avgöras av personal tillhörande ett annat vapen, vilken i
            mindre grad än kustartilleriets egen personal besitter härför
            erforderlig sakkunskap. Det är fara värt att det på personalen
            vid kust- artilleriet verkar deprimerande, att frågor rörande
            vapnet, dess personal, dess materiel och livsintressen överhuvud
            taget, handläggas och avgöras av per- sonal tillhörande ett annat
            vapen. I anslutning till det anförda framhåller jag som önskvärt,
            att frågan om kustartilleriets ställning inom försvarsorganisationen
            snarast gives en sådan lösning, att sådana oformligheter, som
            de ovan påtalade, i möjligaste mån undanröjas. Det måste ur riksförsvarets
            synpunkt vara angeläget, att vid avgörande av frågor berörande
            kustartilleriet jämväl detta vapens personal i olika instanser
            får framlägga sina synpunkter. Till undanröjande av de allvarligaste
            bristerna i nu förevarande avseenden tarvas närmast följande.
            En regementsofficersbefattning ur kustartilleriet inrättas i sjöförsvarets
            kommandoexpedition, där denne befattningshavare bör få ställningen
            såsom souschef med åliggande att inför chefen för försvarsdepartementet
            föredraga kustartilleriet berörande frågor. Inom försvarsstaben
            inrättas en kustartilleriavdelning med en regements-
          </p>
          <pb facs="riksdagen-motions-pdf/data/1941/mot_1941__ak__6/mot_1941__ak__6-003.pdf"/>
          <fw xml:id="i-Q661FExZvaHbGUKUCSjqD1">
            4 Motioner i Andra kammaren, Nr 6.
          </fw>
          <p xml:id="i-4yLnyxe1rcyy5yZvkXug17">
            officer såsom chef och föredragande inför chefen för försvarsstaben.
            Jag hänvisar till att inom staben redan finnes en luftförsvarsavdelning,
            som handlägger samtliga ärenden rörande landets luftförsvar. Inom
            marinförvaltningen inrättas en kustartilleriavdelning under en
            re- gementsofficer såsom avdelningschef och föredragande inom
            ämbetsverket. Denna avdelning bör inom marinförvaltningen centralt
            sammanhålla kust- artilleriets materielfrågor, vilket dock icke
            utesluter, att t. ex. anskaffning av materiel alltefter sin art
            sker genom försorg av annan avdelning inom ämbetsverket. Vad slutligen
            angår chefen för kustartilleriet bör han tillförsäkras rätt att
            förutom inför chefen för marinen även inför överbefälhavaren och
            chefen för försvarsdepartementet föredraga alla vapnet berörande
            ärenden. Med åberopande av vad härovan anförts tillåter jag mig
            hemställa,
          </p>
          <p xml:id="i-TubvaxfJfYFrDrxNkv7LFZ">
            att inom sjöförsvarets kommandoexpedition inrättas en re- gementsofficersbefattning
            ur kustartilleriet och att denne be- fattningshavare får ställning
            såsom souschef med åliggande att inför chefen för försvarsdepartementet
            föredraga kust- artilleriet berörande frågor, att inom försvarsstaben
            inrättas en kustartilleriavdelning med en regementsofficer såsom
            chef och föredragande inför chefen för försvarsstaben, att inom
            marinförvaltningen inrättas en kustartilleriavdel- ning under
            en regementsofficer såsom avdelningschef och föredragande inom
            ämbetsverket och att denna avdelning bör inom marinförvaltningen
            centralt sammanhålla kustartille- riets materielfrågor och att
            chefen för kustartilleriet erhåller befogenheter att så- väl inför
            överbefälhavaren som för chefen för försvarsdepar- tementet föredraga
            alla vapnet berörande ärenden.
          </p>
          <p xml:id="i-FvSAAFVy3tfRt3kTo6kCtx" type="date">
            Stockholm den 16 januari 1941.
          </p>
          <p xml:id="i-ED9oMQVGhZMY5zmF2jhDwB" type="signatureBlock">
            Ernst Åqvist.
          </p>
        </div>
      </div>
    </body>
  </text>
</TEI>
