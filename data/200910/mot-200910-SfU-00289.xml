<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00289">
  <teiHeader>
    <fileDesc>
      <titleStmt>
        <title>Hedersrelaterat våld</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hedersrelaterat våld</title>
          <idno type="rdwebb">GX02Sf289</idno>
          <rs type="number">Sf289</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf289/text</ref>
          <ref type="dokument_url_html">http://data.riksdagen.se/dokument/GX02Sf289</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf289</ref>
          <ref type="doc">http://data.riksdagen.se/fil/E6E3D418-65B5-45F8-8756-D8123CD7D97D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7SWXsXdkrsyQgXZuQi3R7z" type="signed"/>
        <correspContext corresp="i-7SWXsXdkrsyQgXZuQi3R7z">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-6SbqE9fVNsJ7kk4pwXSzrL" type="numbering">
          <date when="2009-10-06"/>
        </correspAction>
        <correspAction xml:id="i-jb44tnzgSGZSwEZvoBzC3" type="submission">
          <date when="2009-10-02"/>
        </correspAction>
        <correspAction xml:id="i-FY69P4dFXCaQBgUUt5zBkm" type="transfer">
          <date when="2009-10-02"/>
        </correspAction>
        <correspAction xml:id="i-PjAMfnEYFB9xfZBdRwebVs" type="assigned"/>
        <correspContext corresp="i-PjAMfnEYFB9xfZBdRwebVs">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6ZwYMqmyXfq2UvpCysCGBF" type="motBody">
        <div xml:id="i-5vNzUD6t1nufspyY66B1jx" type="motProposal" subtype="förslag">
          <head xml:id="i-6PgPMHtdFwKxEZhSgf7JEp">
            Förslag till riksdagsbeslut
          </head>
          <list xml:id="i-QxjUf8JsN4AUTVhgQwpoZh" style="ol">
            <item xml:id="i-8ARNedjTZdVRHc4s5DAdUY">
              Riksdagen tillkännager för regeringen som sin mening vad som
              anförs i motionen om att hot om hedersrelaterat våld bör skrivas
              in som giltigt asylskäl i utlänningslagen.
            </item>
            <item xml:id="i-XfcxcLXJ4sWTuPiEdkQyB6">
              Riksdagen tillkännager för regeringen som sin mening vad som
              anförs i motionen om behovet av ett hälsointyg för att skydda
              unga flickor mot könsstympning. 1
            </item>
            <item xml:id="i-SdmiSX3p5jDUDuA9ro824M">
              Riksdagen tillkännager för regeringen som sin mening vad som
              anförs i motionen om att inte tillåta undantag för ingående av
              äktenskap för barn under 18 år. 2
            </item>
            <item xml:id="i-Dpg5qBXAQrCEQzUJxJ8m4K">
              Riksdagen tillkännager för regeringen som sin mening vad som
              anförs i motionen om att skyddat boende ska erbjudas alla kvinnor
              som söker hjälp för hedersrelaterat våld. 1
            </item>
            <item xml:id="i-RDcgvkhtogHCXRmWU273u2">
              Riksdagen tillkännager för regeringen som sin mening vad som
              anförs i motionen om att stödprogram ska utarbetas för kvinnor
              som faller offer för hedersrelaterat våld. 1
            </item>
          </list>
          <p xml:id="i-PtWNUbSdvJM2rE9oWmjC87">
            1 Yrkandena 2, 4 och 5 hänvisade till SoU.
          </p>
          <p xml:id="i-GPHUC2d4u81XFYm7UWr93M">
            2 Yrkande 3 hänvisat till CU.
          </p>
        </div>
        <div xml:id="i-BTF7UpJQ9Zxcxh7z4LiZW2" type="motContent">
          <head xml:id="i-VJbWC8WgyYy1PGNBiMhxSj" type="h1">
            Motivering
          </head>
          <p xml:id="i-DRnLasA4Go41rYYQfpWnBE">
            En undersökning gjord i Stockholm visar att så många som var
            sjätte person har inskränkningar i det framtida valet av äktenskapspartner.
            Många ungdomar känner oro inför resor till hemlandet, efter att
            de slutat skolan, på grund av risken att bli bortgift mot sin
            vilja. Tvångsäktenskap är bara en flera typer av hedersrelaterat
            våld. Andra former av hedersrelaterat våld är misshandel, könsstympning
            och i de allra värsta fallen hedersmord.
          </p>
          <head xml:id="i-NX9cWWauTdK9Fs939FDWVF" type="h2">
            Utlänningslagen
          </head>
          <p xml:id="i-VJWZfgsBPiktrSTb5CVjH6">
            Vad som kännetecknar en flykting och vilka förföljelser eller
            hot man skall riskera att utsättas för i hemlandet för att behöva
            skydd i Sverige regleras i utlänningslagen. Trots att vi vet att
            kvinnor i mindre utsträckning än män kan skyddas från hedersrelaterat
            våld av myndigheterna i hemländerna finns det idag inget i utlänningslagen
            som specifikt omnämner dessa aspekter.
          </p>
          <p xml:id="i-4DFPHBTrXdUG8hoJw1jfd8">
            Om det finns risk att en kvinna kan bli utsatt för hedersrelaterat
            våld bör detta vara ett skäl för att, med dagens gällande regler,
            få asyl. Varje fall måste självklart prövas för sig, men det måste
            vara möjligt att använda sin utsatta situation som asylskäl och
            möjlighet till uppehållstillstånd ska självklart finnas.
          </p>
          <head xml:id="i-BabE1yjGDXr8aPZ9bwMFYe" type="h2">
            Intyg mot könsstympning
          </head>
          <p xml:id="i-FdgksPaKuuP4z5u6FEgyzS">
            Kvinnlig könsstympning är en förkastlig sedvänja, och det finns
            enligt uppgift cirka 150 miljoner könsstympade kvinnor i världen.
            Denna tradition kan inte tillskrivas någon nationalitet, religion
            eller etnisk grupp men är högst levande i och med att 8 000 flickor
            könsstympas varje dag någonstans i världen. Vissa av dessa är
            svenska flickor som mot sin vilja utsätts för denna tortyr. Oftast
            sker ingreppet i föräldrarnas hemland dit flickorna åker sommartid.
          </p>
          <p xml:id="i-4DaREMr7pMc8uVLwR14iQm">
            För att skydda flickor från att utsättas för könsstympning bör
            vi enligt fransk modell införa ett hälsointyg. Hälsointyget ska
            tydligt visa att könsstympning är förbjudet enligt svensk lag.
            Intyget ska också visa att föräldrarna har ansvaret för flickan
            och således kan dömas enligt svensk lag även om könsstympning
            sker i annat land än Sverige. Släkten i hemlandet, som ofta är
            de som utför brottet, kommer således att skada föräldrarna och
            göra dem till brottslingar i Sverige. Intyget blir därmed ett
            stöd för de föräldrar som vill skydda sina barn när de reser till
            hemlandet.
          </p>
          <p xml:id="i-KaB6CTSt3jCWd6CvPRN1Gn">
            Ett hälsointyg skulle kunna rädda många unga flickor från att
            bli könsstympade och Socialstyrelsen bör få i uppdrag att utforma
            ett sådant intyg. Intyget bör sedan kunna utfärdas av barnavårdscentralen
            för barn upp till sex års ålder och därefter av skolhälsovården.
          </p>
          <head xml:id="i-D7h2iLxr55hmUBQfrCQBHA" type="h2">
            Tvångsgifte och barnäktenskap
          </head>
          <p xml:id="i-635m2QkFRTVzWfuDwEsCsu">
            Tvångsgifte är en helt oacceptabel företeelse i ett fritt land
            och åtgärder bör vidtas för att så långt som möjligt motverka
            det. Att vi i Sverige i vissa fall ger undantag till att flickor
            under 18 år gifts bort är inte acceptabelt. Ett stort problem
            i sammanhanget är också att länsstyrelserna som tar besluten bedömer
            ärenden mycket olika. I vissa län är det så gott som omöjligt
            att få undantag medan man i andra län godkänner de allra flesta.
            För att visa på vårt samhälles åsikt i frågan om tvångsgifte och
            barnäktenskap bör möjligheten till undantag tas bort helt.
          </p>
          <head xml:id="i-YA5PN5W2KWFuJtFwGrBEqj" type="h2">
            Stöd till utsatta kvinnor
          </head>
          <p xml:id="i-UYrCzw18ndCKuLx9Rzay7N">
            Det är mycket svårt att veta hur omfattande den hedersrelaterade
            brottslig­heten är i Sverige. Anmälningsbenägenheten är låg och
            det är därför ett stort mörkertal av icke anmälda brott. Enligt
            länsstyrelserna i Stockholm, Göteborg och Malmö har minst 400
            unga kvinnor sökt hjälp för att de känner sig hotade av sina familjer.
            På grund av resursbrist har mindre än 5 procent av dessa kvinnor
            erbjudits skyddat boende. Så får det självklart inte vara, och
            resurserna för att ta hand om utsatta kvinnor måste öka.
          </p>
          <p xml:id="i-CCt3oCtMAg3gX4qfCj2Udv">
            För de flickor som söker hjälp av samhället ska det utarbetas
            stödprogram. Dessa program ska innehålla skyddat boende, övriga
            fysiska skyddsanordningar, utbildning i personskydd, möjlighet
            till regelbundna samtal med erfaren kurator eller psykolog, möjlighet
            till utbildnings- och yrkesvägledning samt hjälp och stöd att
            upprätta en levnadsplan för de närmaste åren. Det är mycket viktigt
            att tidiga satsningar riktas mot hela familjen i syfte att mot­verka
            motsättningar inom familjen som kan leda till hedersrelaterat
            våld.
          </p>
        </div>
        <div xml:id="i-AB32JCjGdbDacc8A872NBu" type="signatureBlock">
          <list xml:id="i-Dw6jDT9UqZ6TKQM9MnqwYA">
            <item xml:id="i-DUa9i8GtbKagn3S7BaJhQU" who="i-BaBRFz7sgjhbuqYiz8u7vt" type="signature">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
