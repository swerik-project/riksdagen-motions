<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-FöU-03020">
  <teiHeader>
    <fileDesc>
      <titleStmt>
        <title>Försvar</title>
        <author corresp="i-W1SpeP85RXQTDYN2miQfXU">av Daniel Bäckström m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3020 av Daniel Bäckström m.fl. (C)</title>
          <idno type="rdwebb">H3023020</idno>
          <rs type="number">3020</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H3023020/text</ref>
          <ref type="dokument_url_html">http://data.riksdagen.se/dokument/H3023020</ref>
          <ref type="dokumentstatus_url_xml">http://data.riksdagen.se/dokumentstatus/H3023020</ref>
          <ref type="docx">http://data.riksdagen.se/fil/A5E50425-DF40-4C1C-9BC3-BE6269AD8998</ref>
          <ref type="pdf">http://data.riksdagen.se/fil/05672BCF-A4A7-4A58-B951-427DE458C847</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-NXj58dUGKZNY5mhhE2y1sm</idno>
            <name>Göran Lindell</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CfCR7fPVTCHfKZozPfUZjm" type="signed"/>
        <correspContext corresp="i-CfCR7fPVTCHfKZozPfUZjm">
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-NXj58dUGKZNY5mhhE2y1sm"/>
        </correspContext>
        <correspAction type="submitted" xml:id="i-GC6XWL51c5PUdLsRia4GLw">
          <date when="2015-10-06"/>
          <time when="15:51:05"/>
        </correspAction>
        <correspAction type="referred" xml:id="i-QWszRZzAPXj7jsFqLsz4Lz">
          <date when="2015-10-13"/>
        </correspAction>
        <correspAction type="assigned" xml:id="i-44Fe3aUcRMmun8sWK22Ax5">
          <date when="2016-08-08"/>
          <time when="08:20:44"/>
        </correspAction>
        <correspContext corresp="i-44Fe3aUcRMmun8sWK22Ax5">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-DPDvJDfpDT21LBbo7Vf1Hg"/>
        <correspContext corresp="i-DPDvJDfpDT21LBbo7Vf1Hg">
          <ref type="uppgift">2015/16:FöU7</ref>
          <ref type="ref_dok_id">H301FöU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FöU7</ref>
          <ref type="ref_dok_titel">Beredskap för kris och krig</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WKJt77r3JFEcP3pvDEUMDS"/>
        <correspContext corresp="i-WKJt77r3JFEcP3pvDEUMDS">
          <ref type="uppgift">2015/16:FöU8</ref>
          <ref type="ref_dok_id">H301FöU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FöU8</ref>
          <ref type="ref_dok_titel">Vissa frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:3020 av Daniel Bäckström m.fl. (C) Försvar</div>
      </div>
      <div type="motBody">
        <div type="motProposal" subtype="förslag">
          <head xml:id="i-7RhZvMcTwPoWE94UMXTdeN">
            Förslag till riksdagsbeslut
          </head>
          <list style="ol">
            <item xml:id="i-Not2mXUx9HuP9S6ibH25P6">
              Riksdagen ställer sig bakom det som anförs i motionen om att
              den civila försvarsplaneringen ska än mer betona civil beredskap
              för icke-militära kriser såsom stormar och bränder och tillkännager
              detta för regeringen.
            </item>
            <item xml:id="i-6S16gtVZr77YVFQvHRTjDo">
              Riksdagen ställer sig bakom det som anförs i motionen om att
              se över möjligheterna att frågan om livsmedelsförsörjningen blir
              en viktig parameter i civilförsvarsplaneringen och tillkännager
              detta för regeringen.
            </item>
            <item xml:id="i-UHb5ZgaWygdFfXCmkKQGks">
              Riksdagen ställer sig bakom det som anförs i motionen om att
              se över möjligheterna att stödet till de frivilliga försvarsorganisationerna
              kan öka, med betoning på nationella uppgifter vid höjd beredskap,
              och tillkännager detta för regeringen.
            </item>
            <item xml:id="i-BnmLqia1qJntCPkqowxvVT">
              Riksdagen ställer sig bakom det som anförs i motionen om att
              se över möjligheten att räddningstjänsten, särskilt deltidskårerna,
              ges bättre förutsättningar att rädda liv, ge trygghet och finnas
              i hela landet och tillkännager detta för regeringen.
            </item>
            <item xml:id="i-Kk2L1WhhQEX2juP9abeMgp">
              Riksdagen ställer sig bakom det som anförs i motionen om att
              se över möjligheten att utveckla brandmannautbildningen och säkerställa
              dess kompetensförsörjning med ambition om att utbildad personal
              ska finnas tillgänglig i hela landet och tillkännager detta för
              regeringen.
            </item>
          </list>
        </div>
        <div type="motContent">
          <head type="h2" xml:id="i-PF8gufrVu1YEUjAj8yXYL2">
            Den civila krisberedskapen
          </head>
          <p xml:id="i-V2TTDuzmT6QT5Qp7BB4hGC">
            Vi lever i en värld där vi riskerar att få se större klimatförändringar
            som också kommer påverka oss än mer. Översvämningarna har blivit
            fler, Sverige har upplevt mycket stora stormar genom Gudrun och
            Per samt genomlidit en av de största skogsbränderna när det 2014
            brann i Västmanland. Dessa och andra risker kräver att den civila
            krisberedskapen stärks, att staten tar ett större ansvar så att
            vi kan stärka vår egen förmåga att klara kriser.
          </p>
          <p xml:id="i-9T4hoW6ZCBgpK5ShWJvZZi">
            Det svenska totalförsvaret måste stärkas och däri är civilförsvaret
            en viktig pusselbit. Det handlar om allt från att stärka till
            Försvarsmakten närstående organisationer till att säkerställa
            att vi har en bra räddningstjänst och beredskapsplanering runt
            om i landet. Det civila försvaret består inte av en myndighet
            utan av många statliga, regionala och lokala aktörer som tillsammans
            skapar den svenska civila försvarsförmågan.
          </p>
          <p xml:id="i-Tt7xiKmcKxfikcMJGpetgs">
            I den försvarsöverenskommelse som slöts i våras mellan Centerpartiet
            och Socialdemokraterna, Moderaterna, Miljöpartiet och Kristdemokraterna
            beskrivs vikten av att stärka den civila försvarsförmågan. I överenskommelsen
            pekas värnandet av civilbefolkningen, säkerställande av de viktigaste
            samhällsfunktionerna och bidrag till Försvarsmaktens förmåga vid
            förhöjd beredskap ut som de viktigaste delarna i det civila försvaret.
            I och med det försvarsbeslut som riksdagen fattade i juni återupptas
            nu det civila försvaret och dess planering. I och med att det
            civila försvaret inte är en egen organisation är det av största
            vikt att samordning och samarbete blir ledstjärnor i det kommande
            planeringsarbetet. Centerpartiet menar att detta arbete inte bara
            bör fokusera på beredskapsarbete i form av stöd till Försvarsmakten
            utan också fokusera på beredskapsarbetet för icke-militära kriser
            såsom stormar och bränder.
          </p>
          <head type="h2" xml:id="i-7LFNXid2qsYpm1uZBALomW">
            Livsmedelssäkerhet
          </head>
          <p xml:id="i-KZ1S8e4aARZWWwcZKyea9a">
            Sverige är i mycket hög grad ett importberoende land. Den låga
            självförsörjningsgraden riskerar bli en säkerhetsrisk vid många
            olika slags kriser, både militära och icke-militära. Även klimatförändringarna
            har effekt på livsmedelsproduktionen internationellt och nationellt.
            Det är angeläget att Sverige har en beredskap för att hantera
            krisers påverkan på inhemsk produktion av livsmedel och tillgång
            till dricksvatten. Samtidigt har resurser för både det civila
            försvaret och Försvarsmakten tagits ur drift. De så kallade livsmedelslagren
            har avvecklats. Under höjd beredskap är det angeläget att livsmedelsförsörjningen
            är tryggad för både samhället i stort och Försvarsmakten. För
            Centerpartiet är det angeläget att frågan om livsmedelsförsörjning
            blir en viktig parameter i civilförsvarsplaneringen.
          </p>
          <head type="h2" xml:id="i-9a6knLsh16K7EJFruCrYrV">
            Frivilligorganisationerna
          </head>
          <p xml:id="i-7fgar3grFzDtYQcuB5Lqtw">
            Försvarsberedningen har pekat på att de frivilliga försvarsorganisationerna
            fyller en viktig samhällsfunktion och att de tillhandahåller nödvändig
            förmåga och kompetens samt är väsentliga för folkförankring. Centerpartiet
            anser att det är viktigt att långsiktigt säkerställa de frivilliga
            försvarsorganisationernas möjlighet att bidra till totalförsvaret
            och därmed även till samhällets krisberedskap. De frivilliga försvarsorganisationerna
            har många viktiga uppgifter. Försvarsberedningen har pekat på
            att de frivilliga försvarsorganisationerna bidrar på ett värdefullt
            sätt till hemvärnet med de nationella skyddsstyrkorna och menar
            att det bör övervägas att utöka de frivilliga försvarsorganisationernas
            bidrag även i andra krigsförband. Centerpartiet vill se över möjligheterna
            för att stödet till de frivilliga försvarsorganisationerna kan
            öka, med betoning på nationella uppgifter vid höjd beredskap.
          </p>
          <head type="h2" xml:id="i-CWnz7qWoQzTszozEF92B1S">
            En räddningstjänst i hela landet
          </head>
          <p xml:id="i-7sTo3AGnvz3jeaAfyxiQjp">
            Att vi i vår vardag ska kunna känna trygghet i att ambulansen,
            brandkåren och övriga räddningstjänsten fungerar och kan bistå
            i en nödsituation är av största vikt. För att dessa organisationer
            ska fungera krävs det väl utbildad personal som är tillgänglig
            i hela landet. Rekrytering till dessa tjänster måste fungera på
            ett bra sätt. Därför är det av stor vikt att det finns tillräckliga
            möjligheter att rekrytera personal till bland annat brandförsvaret.
            Frågor om utbildning, arbetsvillkor, personalförsörjning och resursallokering
            utgör väsentliga delar. Deltidsbrandmän bör ej lida ekonomisk
            skada i händelse av utryckning vid arbetslöshet.
          </p>
          <p xml:id="i-6gL6juQbAw3bSH6gZwB41W">
            Centerpartiet anser det angeläget att se över möjligheterna att
            Räddningstjänsten, särskilt deltidskåren, ges bättre förutsättningar
            att kunna rädda liv, ge trygghet och finnas i hela landet.
          </p>
          <head type="h2" xml:id="i-UmwXbH1GDXphtjnWpRWQEt">
            En utvecklad brandmannautbildning
          </head>
          <p xml:id="i-D3pCf14gXKSeENLaLmxP12">
            Centerpartiet anser det angeläget att utveckla brandmannautbildningen
            samt säkerställa dess kompetensförsörjning med ambition om att
            utbildad personal ska finnas tillgänglig i hela landet. Idag ser
            vi en utveckling där allt fler deltidskårer läggs ned p.g.a. att
            arbetsplatser försvinner inom jourtids närområde till räddningskårens
            stationer vilket försvårar rekrytering. I glesbygd är deltidsbrandmännen
            stommen i räddningsstyrkorna och många kommuner har enbart deltidsanställda.
            Centerpartiet ser med oro på den utvecklingen. Vi anser att det
            är angeläget att brandmannautbildningen utvecklas och kvalitetssäkras,
            inte minst med fler lärarledda lektioner så att brandmän har de
            teoretiska och praktiska kunskaper som krävs vid utbildningens
            slut, men också kunskap och lämplig behörighet för att kunna manövrera
            räddningstjänstens tunga fordon. En centralisering av brandmannautbildningen
            bidrar till längre resvägar och Centerpartiet befarar att detta
            kan resultera i att människor boende i glesbygd avstår utbildningen,
            med en urholkning av kompetens och engagemang i hela landet som
            följd. För att underlätta rekrytering och personalförsörjning
            skulle vi vara positiva till att deltidsutbildningen förläggs
            på regional eller lokal nivå. Sammanfattningsvis vill Centerpartiet
            se över möjligheterna för att utveckla brandmannautbildningen
            och säkerställa dess kompetensförsörjning med ambition om att
            utbildad personal ska finnas tillgänglig i hela landet.
          </p>
        </div>
        <div type="motSignatures">
          <list>
            <item xml:id="i-9CBtdEbLUVvEF7xr3QSc4C" who="i-W1SpeP85RXQTDYN2miQfXU">
              Daniel Bäckström (C)
            </item>
            <item xml:id="i-S3uZVREnrqHj1iLjJawKcD" who="i-H7qdW9GRQn7LaQ2UGGAvYC">
              Kerstin Lundgren (C)
            </item>
            <item xml:id="i-SiL4jsfZnUbHSCiV9VKiyn" who="i-NXj58dUGKZNY5mhhE2y1sm">
              Göran Lindell (C)
            </item>
          </list>
        </div>
      </div>
    </body>
  </text>
</TEI>
