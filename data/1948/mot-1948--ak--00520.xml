<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00520">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__520/mot_1948__ak__520-001.pdf"/>
      <fw xml:id="i-UMoqeWMx3r1zjPZu3eaaDR">
        Motioner i Andra kammaren, nr 520. 1
      </fw>
      <div xml:id="i-KJh9Ma6giMdLeraLKsmkcr" type="motHeader">
        <div xml:id="i-9w7e5fJTF283z2RaY1nx1c" type="motTitle"/>
        <div xml:id="i-X2rQexM85uUddpbb7CDwyR" type="motSubmissionInfo"/>
      </div>
      <div xml:id="i-BBxTS5QhZRH3QZSZxCSiZE" type="motBody">
        <div xml:id="i-SDBR9Egdd5CnPPxCfeXKRt">
          <p xml:id="i-6ssyfuPBT5PnXjKFFPHF1V">
            Nr 520.
          </p>
          <p xml:id="i-YKCPPqtmBwafnFNwsdq2rk">
            Av herr Ohlin m. fl., i anledning av Kungl. Maj:ts proposition,
            nr 206, angående vissa frågor rörande försvarets orga- nmsation.
          </p>
          <p xml:id="i-Bb1MtFyRxcvnXtZnELam3B">
            De senaste månadernas händelser ha, såsom av departementschefen
            fram- hålles i proposition nr 206, lett till en väsentlig försämring
            av den politiska atmosfären 1 världen. Vår försvarsfråga avtecknar
            sig därför mot en mör- kare bakgrund än för blott några månader
            tillbaka. Osäkerheten rörande den fortsatta utvecklingen nödvändiggör
            en sådan förstärkning av försvaret, att vårt land utan allt för
            stor oro skall kunna möta de påfrestningar en allmän konflikt
            skulle medföra. Denna tankegång synes ha legat till grund för
            utarbetandet av förevarande proposition. Det kan dock ifrågasättas,
            om departementschefen i sitt förslag dragit i alla avseenden riktiga
            konse- kvenser. Vi syfta därvid närmast på den takt och det sätt
            varmed försvars- förstärkningarna samt moderniseringen och effektiviseringen
            av våra nu- varande stridskrafter inom i huvudsak nuvarande personal-
            och material- tillgångsram äro avsedda att genomföras. Formuleringarna
            i propositionen ge icke övertygande bevis om att berörda åtgärder
            avses bliva vidtagna med den snabbhet, som läget enligt vår mening
            påfordrar. Detta förhållande skall i annat sammanhang något närmare
            utvecklas. 1. Grundläggande synpunkter. Vi dela departementschefens
            uppfattning om betydelsen av att enighet inom försvarskommittén
            i stort sett uppnåtts beträffande försvarets kostnadsram mellan
            representanter för flertalet av de parlamentariska partierna,
            samt att det är angeläget, att denna enighet om möjligt bevaras.
            Denna inställning får dock icke tydas därhän, att av för- svarskommitténs
            majoritet beräknade årliga kostnader under alla omstän- digheter
            — således även i ett mycket försämrat läge — skola läggas till
            grund för de fortsatta övervägandena om försvarets närmare utformning.
            Hänsynstagandet till den erforderliga effekten kan med hänsyn
            till den in- ledningsvis berörda lägesförsämringen komma att nödvändiggöra
            ökade an- slag. Å andra sidan vilja vi betona att alla möjligheter
            till besparingar skola noggrant övervägas såväl vid fortsatta
            utredningar som i den löpande verk- samheten inom försvaret. I
            sistnämnda avseende hänvisa vi till de likaly- dande motionerna
            I: 150 och II: 275 om konsekvent genomförd sparsamhet. Dessa motioner
            få ökad aktualitet särskilt beträffande den mera fredsmäs- siga
            verksamheten i samma mån som kostnadskrävande åtgärder fordras
            i beredskapssyfte. 1 — Bihang till riksdagens protokoll 1948.
            4 saml. Nr 520—527.
          </p>
          <pb facs="riksdagen-motions-pdf/data/1948/mot_1948__ak__520/mot_1948__ak__520-002.pdf"/>
          <fw xml:id="i-9UUqw3obtyTuwsEiE8GLxF">
            2 Motioner i Andra kammaren, nr 520.
          </fw>
          <p xml:id="i-2Rs2rE2xJBL5nT8DUE73EE">
            Givetvis är det, såsom också i propositionen framhålles, av den
            allra största betydelse att under ett kritiskt läge vår utrikespolitik
            kan stödja sig på ett militärt försvar av sådan styrka, att det
            ger respekt för Sveriges vilja att hävda sin självständighet och
            sin frihet. Fördenskull måste krigs- makten i första hand erhålla
            en sådan utformning, att den icke blott ur rent militära synpunkter
            verkar i möjligaste mån avskräckande utan även — om ett krigshot
            dock utlöses i angrepp — blir i stånd att på effektivaste sätt
            försvara landet efter de strategiska och taktiska grunder, som
            bestämmas av rådande utrikespolitiska och militära förhållanden.
            Denna uppfattning leder till slutsatsen att försvaret bör i organisatoriskt
            avseende vara allsidigt sammansatt. Vi instämma i det krav, som
            rests, på en översyn av försvarsanstalternas ändamålsenlighet
            och hållfasthet mot ett modernt krigs påfrestningar. Av departementschefen
            härtill framförda synpunkter stå i god överensstäm- melse med
            tankegången i det särskilda yttrande till 1945 års försvarskom-
            mittés betänkande, som avgivits av hrr Elon Andersson och Sven
            Anders- son. En sådan översyn är emellertid, såsom framgår av
            propositionen, av syn- nerligen genomgripande natur. Det gäller
            bland annat att göra krigsmakten skickad att på ett annat sätt
            än nu är möjligt möta överrumplingsförsök, att förstärka och modernisera
            luftförsvaret, att undanröja de allvarliga olägen- heter ur beredskapssynpunkt,
            som äro förenade med arméns allt för centra- liserade mobiliseringsorganisation,
            att omlägga arméorganisationen i flera väsentliga avseenden, att
            skapa ökat skydd för flottans fartyg mot luft- anfall med mera.
            Vi dela departementschefens uppfattning om att den skärpning av
            läget, som inträtt, manar till viss försiktighet i fråga om orga-
            nisationsförändringar, som skulle innebära en temporär försvagning
            av vårt nuvarande försvar. Ätskilliga organisationsförändringar
            äro emellertid uppenbarligen ur beredskapssynpunkt av så trängande
            art, att de böra utan dröjsmål efter hand genomföras inom ramen
            för nu disponibla resurser. De- partementschefens uppräkningar
            av en mängd utredningar och undersök- ningar ge icke stöd för
            uppfattningen att angelägenhetsgraden i tidshän- seende vederbörligt
            beaktats. Härtill måste därför ökad hänsyn tagas vid ut- redningsarbetets
            planläggning. För att icke föregripa nyssberörda skisserade utredningar
            och undersök- ningar böra enligt departementschefens mening större
            förändringar av ar- méns fredsorganisation tillsvidare icke ske.
            Om vi också för närvarande god- taga denna synpunkt, understryker
            den samtidigt angelägenheten av att de ifrågasatta utredningarna
            bedrivas på sådant sätt, att de så snart som möjligt kunna leda
            till positiva resultat i form av önskvärda förändringar i fredsorganisationen.
            Härför talar främst det i propositionen i annat sam- manhang med
            rätta framhållna kravet att man vid översynen av försvars-
          </p>
          <pb facs="riksdagen-motions-pdf/data/1948/mot_1948__ak__520/mot_1948__ak__520-003.pdf"/>
          <fw xml:id="i-2YmGU6T2dZfvB2pz4JwtcP">
            Motioner i Andra kammaren, nr 520. 3
          </fw>
          <p xml:id="i-5wJWC8kr9RBMGn5Yzot251">
            anstalterna bör utnyttja alla möjligheter till förenklingar och
            kostnadsbe- gränsningar. Merkostnaderna för de i propositionen
            föreslagna organisationsföränd- ringarna beräknas visserligen
            till jämförelsevis begränsade belopp i förhål- lande till nuvarande
            organisationskostnader. Den osäkerhet, som angives vidlåda kostnadsberäkningarna
            på längre sikt, kraven på snara kvalitets- förbättringar i åtskilliga
            avseenden samt omöjligheten av att nu överblicka de ekonomiska
            konsekvenserna av ifrågasatta men ännu icke påbörjade ut- redningar
            understryka emellertid enligt vårt förmenande den ovan berörda
            angelägenheten av ett utredningssystem, som snarast och efter
            hand kan avsätta påtagliga och i ekonomiskt avseende mera överskådliga
            resultat. 2. Armén. Mot bakgrunden av vad härom tidigare anförts
            konstatera vi med tillfredsställelse avsikten att i åtskilliga
            avseenden omedelbart effek- tivisera arméns krigsorganisation
            i huvudsak inom den nuvarande personal- och materialtillgångens
            ram. Mot tanken på att åtgärder härutinnan böra ankomma på Kungl.
            Maj:ts beslut är intet att erinra. Det synes emellertid kunna
            ifrågasättas, huruvida departementschefen vid sitt ställningstagande
            till försvarskommitténs förslag i dessa spörsmål i erforderlig
            grad beaktat angelägenheten av en kvalitetsförbättring vid fältförbanden
            icke blott i ma- teriellt avseende utan jämväl i fråga om personalen.
            Därvid reser sig bland annat frågan om tillgången på kvalificerat
            befäl svarar mot den omfatt- ning, som organisationen för närvarande
            har. Detta spörsmål hör sålunda till dem, som böra beaktas vid
            de nya organisationsplanernas uppgörande, så att icke organisationen
            göres för stor i förhållande till befälstillgången. Detta fordrar
            att redan i samband härmed uppmärksamhet ägnas frågan om den lämpligaste
            avvägningen mellan fältförbanden och de lokala för- banden, oberoende
            av den mera ingående undersökning härom, som ställts i utsikt.
            Enligt vår mening är en viss förskjutning i proportionen mellan
            fält- och lokalförsvarsförband till de senares förmån sannolikt
            nödvändig med hänsyn till kraven på fältförbandens kvalitet. Även
            den utlovade gransk- ningen av »projekten beträffande en elitarmé»
            bör enligt vår mening snarast påbörjas. Det synes oss vara av
            betydelse, att denna granskning sker lika fördomsfritt och allsidigt
            som utredningarna om övriga organisationsspörs- mål. Den bör sålunda
            icke begränsas till frågan huruvida den moderna materiel, som
            framdeles kommer att anskaffas, delvis bör sammanhållas till vissa
            fältförband, vilka därigenom kunde i materiellt hänseende få elit-
            karaktär. Ifrågavarande utredning bör även omfatta de krav, som
            i fråga om befälets och personalens i övrigt kvalitet måste ställas
            på våra fältför- band för att de skola kunna anses motsvara ett
            nutida krigs påfrestningar. Självfallet få här åsyftade utredningar
            icke leda till sådana i propositio- nen antydda organisatoriska
            överdrifter, att huvuddelen av armén skulle kunna komma att vid
            ett angrepp stå overksam på grund av en för stark förskjutning
            i proportionen mellan å ena sidan fältförband, å andra sidan
          </p>
          <pb facs="riksdagen-motions-pdf/data/1948/mot_1948__ak__520/mot_1948__ak__520-004.pdf"/>
          <fw xml:id="i-Ko8JU8CsrqQTKFLnNSo2v8">
            4 Motioner i Andra kammaren, nr 520.
          </fw>
          <p xml:id="i-3RBZGCkSpunBNfrz1LjA1o">
            lokalförsvarsförband och hemvärn. Kraven på allsidig kvalitet
            hos fält- förbanden måste dock enligt vår uppfattning ägnas stor
            uppmärksamhet, även om detta av kostnadshänsyn skulle leda till
            begränsning av kvanti- teten. I detta sammanhang vilja vi även
            beröra departementschefens uttalande att »varje vapenför svensk,
            som icke bindes av andra för riksförsvaret vik- tiga uppgifter,
            bör sättas i stånd att i ena eller andra formen militärt del-
            taga i kampen för landets självständighet». Med hänsyn till lokalförsvarets
            och partisankrigets ökade betydelse under vissa förhållanden giva
            vi vår principiella anslutning till departementschefens tankegång
            och det härtill anknutna förslaget om skyldighet för värnpliktiga
            med uppskov och civil- placeringskort att i krig ingå i av hemvärnet
            organiserade förband. Till frå- gan huruvida under alla förhållanden
            en i stort sett lika lång militär utbild- ning skall krävas av
            samtliga värnpliktiga vilja vi ej på något sätt taga ställning.
            Utredningsarbetet bör ej i förväg bindas på denna punkt. I fråga
            om arméns fredsorganisation äro nu föreslagna förändringar icke
            av mera genomgripande omfattning. Flertalet spörsmål göras beroende
            av de fortsatta utredningarna. Detta synes såsom redan förut antytts
            kunna leda till att fredsorganisationen — i avvaktan på utredningsresultaten
            — i vissa fall blir onödigt kostsam. Vi åsyfta bland annat den
            i propositionen nämnda omständigheten att det antal värnpliktiga,
            som skall fullgöra första tjänstgöring, kommer att minska kraftigt
            under de närmaste åren. Frågan om eventuella ändringar i fredsorganisationen
            kunna därför redan tidigt få sådan aktualitet, att den icke behöver
            sammankopplas med den omfattande utredningen om arméns organisation
            i dess helhet och med de problem som sammanhänga med dess rörlighet
            m. m. 3. Marinen. Beträffande marinen få vi, på grund av frågornas
            betydelse ur bland annat beredskaps- och ekonomiska synpunkter,
            framhålla önsk- värdheten av att ifrågasatt utredning av flyttning
            av Stockholms örlogs- station och örlogsvarv samt pågående utredning
            om kustartilleriets ställ- ning inom försvarsorganisationen bedrives
            med all den skyndsamhet, som omständigheterna medgiva. Angeläget
            synes också vara att uppmärk- samma det av marinförvaltningen
            framförda önskemålet om krigsförtöj- ningsplatser, liksom också
            frågan om åtgärder för att i nuvarande läge bättre tillgodose
            marinens krigsberedskap. 4. Flygvapnet. Utvecklingen på luftkrigföringens
            område har enligt de- partementschefens uppfattning klargjort
            nödvändigheten av en förstärk- ning av flygstridskrafterna. Han
            ansluter sig till det av chefen för flygvap- net framlagda förslaget
            att inom den nuvarande flottiljorganisationens ram förstärka dagjaktflottiljerna
            med 50 procent, men begränsar sitt förslag till årets riksdag
            att gälla en förstärkning av tre dagjaktflottiljer enligt an-
            givna grunder. Förslag om en ytterligare utbyggnad förebådas till
            nästa års riksdag. Med hänsyn till det nuvarande läget biträda
            vi hans förslag
          </p>
          <pb facs="riksdagen-motions-pdf/data/1948/mot_1948__ak__520/mot_1948__ak__520-005.pdf"/>
          <fw xml:id="i-62DjdNLyptNvxGGWDjm83x">
            Motioner i Andra kammaren, nr 520. 5
          </fw>
          <p xml:id="i-8ubHSzZCoiSCcTE61nEwbd">
            om omedelbara åtgärder för förstärkning av tre dagjaktflottiljer.
            Beträf- fande den ifrågasatta fortsatta utbyggnaden av flygvapnet
            vilja vi fram- hålla angelägenheten av att kostnadsfrågan i sin
            helhet klarlägges i den i utsikt ställda, på ytterligare utredning
            grundade plan, som förutsättes komma att föreläggas nästa års
            riksdag. Vi biträda departementschefens förslag om att attackflottiljen
            F1 så snart lämpligen ske kan ombildas till nattjaktflottilj.
            Till den av chefen för flygvapnet föreslagna åtgärden att uppsätta
            en helt ny nattjaktflottilj förklarar sig departementschefen nu
            ej kunna taga ställning. Även enligt vårt förmenande bör denna
            fråga nu ej upptagas till avgörande. Med hän- syn till betydelsen
            av att kunna i ett sammanhang bedöma de ekonomiska konsekvenserna
            av flygstridskrafternas avsedda förstärkning är det dock enligt
            vår mening önskvärt att ställningstagandet till denna fråga sker
            i samband med den plan för flygvapnets utbyggnad, som förutsättes
            fram- lagd till nästa års riksdag. Av samma skäl synes det oss
            angeläget att det slutliga ståndpunktstagandet till frågan om
            attackflottiljen F 6:s framtida utökning med en- eller tvåmotoriga
            flygplan icke uppskjutes längre än att det kan ske i detta sammanhang.
            Vi biträda även förslaget om luftbevakningens överförande till
            flygvap- net. Vi understryka vikten av att luftbevakningens modernisering
            i sam- band härmed genomföres med största skyndsamhet. I detta
            sammanhang uttala vi också önskvärdheten av ett snart resultat
            av den pågående utred- ningen av frågan om ett enhetligt luftförsvar.
            5. Avvägningsfrågan. De av departementschefen framlagda förslagen
            äro enligt propositionen icke att fatta såsom förslag till en
            ny försvarsordning eller försvarsplan i vedertagen bemärkelse.
            Den förstärkning av flygstrids- krafterna, varom principbeslut
            begäres av riksdagen, rubbar dock ganska avsevärt den nuvarande
            avvägningen mellan försvarsgrenarna. Än större blir förskjutningen
            vid ett positivt ställningstagande till förslagen om en andra
            nattjaktflottilj och om tvåmotoriga flygplan till F 6 och om ett
            en- hetligt luftförsvar. Ett genomförande av i propositionen nämnda
            förslag beträffande flygvap- net torde på något längre sikt innebära
            antingen högst väsentlig ökning av de samlade försvarsutgifterna
            eller sådan begränsning i de båda övriga försvarsgrenarnas medelstilldelning
            att dessas effektivitet nedsättes. Med hänsyn härtill synes det
            oss angeläget, att en översiktlig plan utarbetas över den i samband
            med flygvapnets utbyggnad närmast avsedda avväg- ningen mellan
            försvarsgrenarna och att denna förelägges riksdagen sam- tidigt
            med den förebådade planen för flygvapnets utbyggnad. På grund
            av civilförsvarets ökade betydelse med därav följande merkostnader
            kan det ifrågasättas att införa även civilförsvarets kostnader
            i nyssberörda plan. 6. Utredningsarbetet. Som ovan antytts äro
            betydande delar av försvars- organisationen i trängande behov
            av att omläggas i väsentliga avseenden.
          </p>
          <pb facs="riksdagen-motions-pdf/data/1948/mot_1948__ak__520/mot_1948__ak__520-006.pdf"/>
          <fw xml:id="i-VU26qNFzB8E4QNqZ5nMAjd">
            6 Motioner i Andra kammaren, nr 520.
          </fw>
          <p xml:id="i-WYrTyHGvsVN4bEAsLL9uet">
            Samtidigt fordrar den internationella utvecklingen vissa beredskapsåtgärder.
            Med hänsyn härtill är det enligt vårt förmenande angeläget att
            ej utred- ningsarbetet sammanföres till en stor och tidskrävande
            utredning. Ätgär- derna böra i möjligaste mån uppdelas i sådana,
            som böra och kunna ge- nomföras på kort sikt, och sådana, som
            först efter längre tid kunna komma till utförande. Ett sådant
            förfaringssätt möjliggör att utredningsarbetet bedrives i riktig
            tidsföljd och med önskvärd snabbhet. Förslagen böra sedan underställas
            riksdagens prövning efter hand som utredningarna bli färdiga.
            Även ekonomiska hänsyn tala för en successiv behandling av förslagen,
            då organisationsförändringarna i åtskilliga fall få antagas komma
            att medföra besparingar. Till slut vilja vi framhålla betydelsen
            av att utredningsarbetet på grund av sin mångskiftande art och
            sina vittgående konsekvenser sker under med- verkan av bland annat
            representanter för riksdagen och näringslivet m. m. samt icke
            betraktas såsom enbart en angelägenhet för militära experter.
            I anslutning till vad som ovan anförts hemställa vi, att riksdagen
            vid behandling av ifrågavarande proposition måtte beakta här föreslagna
            modifieringar, kompletteringar eller ändringar och i anslutning
            härtill hos Kungl. Maj:t an- hålla, dels att en översiktlig plan
            utarbetas över närmast avsedd avvägning mellan försvarsgrenarna
            och — såvitt möjligt — förelägges nästa års riksdag, dels att
            det fortsatta utredningsarbetet beträffande för- svarsorganisationen
            bedrives på sådant sätt, att förslag till lämpliga organisationsförändringar
            snarast och efter hand kunna underställas riksdagens prövning.
          </p>
          <p xml:id="i-E6FzRJLnitwG5Tg17i4ofA" type="date">
            Stockholm den 7 maj 1948.
          </p>
          <div xml:id="i-9XamLdNxmwoeSPsgXpoCXp" type="signatureBlock">
            <list xml:id="i-BW33ko4eeNenUedHA72CX6">
              <item xml:id="i-HRztmrVs6LnmsKw9CToRNJ" who="i-BqDGKscaLhUZHhaFFmx5pf" type="signature">
                Bertil Ohlin
              </item>
            </list>
          </div>
          <p xml:id="i-JdSZc6Q2EAxGNaoxRdW4Ld">
            Gust. Mosesson. Oscar Carlström. Wald. Svensson.
          </p>
        </div>
      </div>
    </body>
  </text>
</TEI>
