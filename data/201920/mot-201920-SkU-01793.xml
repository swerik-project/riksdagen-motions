<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SkU-01793">
  <teiHeader>
    <fileDesc>
      <titleStmt>
        <title>Förmånsbeskattningen</title>
        <author corresp="i-Vo3YjbvPDcwbepLXUMMiDZ">av Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1793 av Per Åsling (C)</title>
          <idno type="rdwebb">H7021793</idno>
          <rs type="number">1793</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H7021793/text</ref>
          <ref type="dokument_url_html">http://data.riksdagen.se/dokument/H7021793</ref>
          <ref type="dokumentstatus_url_xml">http://data.riksdagen.se/dokumentstatus/H7021793</ref>
          <ref type="docx">http://data.riksdagen.se/fil/F87B05FB-AB26-40B1-ABB8-A79CB343FD25</ref>
          <ref type="pdf">http://data.riksdagen.se/fil/E7037994-94FA-464F-A0BD-55CBF2FA9C13</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KJ3BNcd9gUeMQ3RHEg1yqk" type="signed"/>
        <correspContext corresp="i-KJ3BNcd9gUeMQ3RHEg1yqk">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction type="submitted" xml:id="i-B75z88ix8z1nwZ79qQMp8J">
          <date when="2019-10-02"/>
          <time when="15:36:01"/>
        </correspAction>
        <correspAction type="reviewed" xml:id="i-K8cGFEDx6VbjdnFaaocvjo">
          <date when="2019-10-02"/>
          <time when="16:06:45"/>
        </correspAction>
        <correspAction type="referred" xml:id="i-4ZD2iyWCYfoDfTaqdbKLc9">
          <date when="2019-10-11"/>
        </correspAction>
        <correspAction type="assigned" xml:id="i-LDxsszUwZcuog4Uy4tqosj">
          <date when="2020-05-06"/>
          <time when="16:22:29"/>
        </correspAction>
        <correspContext corresp="i-LDxsszUwZcuog4Uy4tqosj">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-SHxjGgMuRofcJ6nCcAbugM"/>
        <correspContext corresp="i-SHxjGgMuRofcJ6nCcAbugM">
          <ref type="uppgift">2019/20:SkU20</ref>
          <ref type="ref_dok_id">H701SkU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU20</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:1793 av Per Åsling (C) Förmånsbeskattningen</div>
      </div>
      <div type="motBody">
        <div type="motProposal" subtype="förslag">
          <head xml:id="i-pb4DMB2uKmDSXT3yYxLgz">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-hej4uZeRnvYBfqEcxcjDP">
              Riksdagen ställer sig bakom det som anförs i motionen om att
              skyndsamt verka för att en utredning tillsätts om förmånsbeskattning,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-SAW7dsiXW5zTfHFjYVJ6fh">
            Motivering
          </head>
          <p xml:id="i-A61HbGM1hTT52d1hzWqJPU">
            Skattereglerna för fåmansföretag innehöll från 1970-talet bestämmelser
            med syfte att förhindra inte avsedda skattelättnader genom sådana
            transaktioner mellan ägaren och dennes aktiebolag som inte kunde
            sägas vara motiverade i företagets verksamhet, de s.k. stoppreglerna.
            Dessa regler träffade bl.a. de fall då fåmansföretaget anskaffade
            närings­främmande egendom från såväl delägaren som andra än delägare.
            Rättsföljderna utformades hårt för att avhålla från sådana transaktioner.
          </p>
          <p xml:id="i-5i1VFYWHJ5zQrAC43UBVZV">
            Stoppreglerna slopades med verkan från beskattningsåret 2000
            och ersattes med beskattning enligt allmänna regler. I utredningsarbetet
            som föregick slopandet uttalades att stoppreglerna var olämpliga
            och minskade respekten och förståelsen för skatte­systemet (SOU
            1998:116 s. 42–43).
          </p>
          <p xml:id="i-JdDveHnoNkwmov2nGttD29">
            De allmänna reglerna innebar att den slopade hårda beskattningen
            vid själva anskaffandet ersattes av förmånsbeskattning vid utnyttjande.
            Enligt allmänna regler ska nämligen en förmån som har utgått för
            tjänsten tas upp som intäkt av tjänst. Arbets­givaren, i detta
            fall fåmansföretaget, medges avdrag för beloppet som lön och ska
            betala sociala avgifter.
          </p>
          <p xml:id="i-FSEYYQdMMgpvuWj3tro2Gh">
            I förarbetena när stoppreglerna slopades underströks att det
            är dispositionsrätten som ska ligga till grund för förmånsvärdet
            och inte det faktiska utnyttjandet (prop. 1999/2000:15 s. 60).
            Då det inte har tillkommit i samband med införande av beskattning
            av förmåner har det dock inte rättskällevärde som förarbetsuttalande
            men verkar ändå ha fått stort genomslag vid tillämpningen.
          </p>
          <p xml:id="i-Nf8ejNweNSAR2VHTWogMVm">
            Vägledande rättsfall för ägare till fåmansföretag medför numera
            att företagsledare i sådana företag riskerar att förmånsbeskattas
            för möjligheten att privat disponera företagets tillgångar (RÅ
            2002 ref. 53 och RÅ 2011 ref. 55).
          </p>
          <p xml:id="i-59K5zPhFzbqvdATRBPx6qR">
            En sådan ordning är inte avsedd för ”vanliga” anställda utan
            där krävs för beskattning faktiskt utnyttjande (RÅ 1992 ref. 108).
            Det leder till en osäkerhet vad gäller rättsläget eftersom den
            för båda fallen gemensamma lagregleringen och förarbeten till
            denna klart anger att en beskattning enbart baserad på dispositionsrätt
            inte är avsedd.
          </p>
          <p xml:id="i-ENs8UXCH82hHGoLs8r1XGi">
            Det kan vidare konstateras att en ordning som innebär att innebörden
            av de allmänna reglerna är att dispositionsrätt utlöser beskattning
            ansågs vara stötande i samband med prövningen av utformningen
            av förmånsbeskattningen efter 1990 års skattereform (prop. 1993/94:90
            s. 82).
          </p>
          <p xml:id="i-SgVgQRepvxS7U3LgHRmwCK">
            Som rättsläget ser ut nu ska både faktiskt utnyttjande och möjligheten
            att faktiskt utnyttja egendomen beaktas vid värderingen av förmån
            för förmånstagare. I de rättsfall som har avgjorts av HFD har
            även det skattepliktiga beloppet för dispositionsrätten bestämts
            efter marknadspriset för faktiskt utnyttjande. Detta ger vanligen
            en hög beskattning. Rimligen borde möjligheten att använda någonting
            ha ett mindre värde än det faktiska användandet.
          </p>
          <p xml:id="i-6Xa65CZtdHw3tUacPekiHj">
            En förmånsbeskattning som grundas på dispositionsrätten med en
            värdering baserad på faktiskt utnyttjande kan fullt ut jämföras
            med att äga eller hyra egendomen i fråga, dvs. förmånen åtnjuts
            genom att egendomen kan disponeras för privat bruk helt efter
            eget val. När och hur egendomen faktiskt används saknar då betydelse.
            Om värderingen i ett sådant fall sker utifrån faktiskt nyttjande
            ger det som konstaterats en mycket hög beskattning. En sådan ordning
            får därmed samma karaktär som den stopplagstiftning som slopades.
            Marknadshyran är ju inget annat än en funktion av marknadsvärdet
            för tillgången som inte är något annat än diskonterade framtida
            intäkter. Den enda skillnaden mellan ett sådant system och stoppreglerna
            har sin grund i olika periodicitet. Ska beskattningen ske direkt
            för marknadsvärdet på tillgången (som i stoppreglerna) eller årligen
            i takt med möjligheten att utnyttja den (som i dagens system)?
          </p>
          <p xml:id="i-RedfSfss7aucRoZCZaS6Ue">
            Mot denna bakgrund kan det mycket väl hävdas att stoppreglerna
            nu har återinförts, inte av lagstiftaren men väl av skattedomstolarna.
            Men det stannar inte bara vid detta, utan de har också i praktiken
            utvidgats till att omfatta även näringsbetingad egendom.
          </p>
          <p xml:id="i-BBMTNjkegKzv1n9pCc3hX2">
            Förutsägbarheten för fåmansföretagarna vad gäller både beloppsnivåer
            i värderingen och vilken egendom som omfattas motiverar en översyn
            av förmånsbeskattningen. Denna bör omfatta frågan om det är motiverat
            med särregler för fåmansföretagare; den bör också omfatta grunden
            för beskattningen (dispositionsrätt eller faktiskt utnyttjande),
            värderingsfrågan (inklusive frågan om det är lämpligt med en schablon)
            och om det är motiverat att skilja på fall där företaget anskaffar
            näringsfrämmande egendom respektive fall då förvärvet avser egendom
            som används i verksamheten.
          </p>
          <p xml:id="i-5X3M4jXL8xWZmf7ZLF7h7B">
            Utredningsuppdraget bör även omfatta enskilda näringsidkare.
            I några fall har nämligen beskattningen i nu aktuella fall grundats
            på dispositionsrätt (Kammarrätten i Stockholm i två mål avgjorda
            2015, mål 73-15 respektive 3249-15) trots att detta enligt praxis
            inte är möjligt (RÅ 2001 ref. 22 I).
          </p>
        </div>
        <div type="motSignatures">
          <list>
            <item xml:id="i-D4Bq2McPyDn3TFZJVgn7Tx">
              Per Åsling (C)
            </item>
          </list>
        </div>
      </div>
    </body>
  </text>
</TEI>
