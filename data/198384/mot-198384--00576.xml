<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00576">
  <teiHeader>
    <fileDesc>
      <titleStmt>
        <title>Totalförsvaret</title>
        <author>Lars Werner m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Totalförsvaret</title>
          <idno type="rdwebb">G702576</idno>
          <rs type="number">576</rs>
          <ref type="dokument_url_text">http://data.riksdagen.se/dokument/G702576/text</ref>
          <ref type="dokument_url_html">http://data.riksdagen.se/dokument/G702576</ref>
          <ref type="dokumentstatus_url_xml">http://data.riksdagen.se/dokumentstatus/G702576</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FHbrXefEHuTZ5o4A6UP3kq" type="signed"/>
        <correspContext corresp="i-FHbrXefEHuTZ5o4A6UP3kq">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__576/mot_198384__576-001.pdf"/>
      <div type="motHeader" xml:id="i-5YTtBWNiXuPAtwYQ9p58h6">
        <div type="motTitle" xml:id="i-JtP47aSCGB6JXCDkZqkGVL"/>
        <div type="motSubmissionInfo" xml:id="i-NsdRiEq6AJ4p5QfRAV82LG"/>
      </div>
      <div type="motBody" xml:id="i-K5Y6w7C1MnLYNv4a9RWAiv">
        <div xml:id="i-3J6t7zjKTCYbQ4zsoqxm1u">
          <p xml:id="i-F7hCwoWFbvnH31aH1svQhU">
            Motion 1983/84:576
          </p>
          <p xml:id="i-Y7RF3m5fET7Wcei7YwNNmA">
            Lars Werner m. fl. Totalförsvaret
          </p>
          <p xml:id="i-RMnJBZdtoPoG85RLuPDnr">
            Det svenska totalförsvaret och det sårbara samhället Inledning
          </p>
          <p xml:id="i-KZLY9rj1umzm5pkKbTetGe">
            Det framhålls ofta i den försvarspolitiska debatten i Sverige
            att vårt land har ett väl balanserat totalförsvar. Detta har upprepats
            så ofta att det liksom många andra besvärjelser och myter fått
            en ställning som vedertagen sanning. Men det är icke desto mindre
            en lögn. Det finns inte ett totalförsvar värt namnet i Sverige
            i dag. Som alla andra högt utvecklade industrinationer har Sverige
            drivits, och låtit sig drivas, in i en samhällsorganisation och
            samhällsstruktur, som är extremt känsliga för minsta avvikelser
            från det normala och vardagliga. Detta gäller i dagsläget, i fredstid.
            Vilka konsekvenser det får i kristider, för att inte tala om krig,
            kan var och en föreställa sig genom att försöka bedöma verkningarna
            av ett sådant tillstånd på sin egen vardagliga situation. Den
            här diskussionen är dock inte populär bland de gängse, försvarspolitiska
            debattörerna i Sverige. Om man för ut den debatten i samhället
            kan det uppstå oro och ställas krav på förändringar, som man varken
            har resurser eller vilja att tillmötesgå. Därför får vi år efter
            år, i budgetpropositioner och i andra sammanhang, höra att vår
            beredskap när det gäller folkförsörjning och andra civila delar
            av totalförsvaret är god. Vänsterpartiet kommunisterna är av motsatt
            uppfattning. Som vi tidigare påpekat behövs det en ny målsättning
            för de civila delarna av totalförsvaret. Det räcker inte med ”Kompletterande
            beredskapsåtgärder — — — för att en tillfredsställande försörjningsberedskap
            skall kunna upprätthållas”, som det uttrycks i propositionen.
            Den första försvarslinjen för ett nationellt, självständigt neutralitetsförsvar
            måste skapas ute i samhället. Den centralisering och utslagning
            av viktiga samhällsfunktioner, som nu sker på marknadskrafternas
            villkor, måste motarbetas genom aktiva åtgärder av statsmakterna,
            regering och riksdag. ”Det fredstida samhällets resurser” är inte
            en gång för alla givna och omöjliga att påverka. Större resurser
            och anslag till totalförsvarets civila delar får då en direkt
            positiv inverkan genom att produktion av livsnödvändiga varor
            och tjänster kan hållas i gång och spridas regionalt och lokalt
            med minskad sårbarhet och flera arbetstillfällen som direkt positivt
            resultat. Vpk har tidigare föreslagit att den kommande försvarsutredningen
            skall få direktiv, som på ett mycket mera bestämt sätt än tidigare
            riktar in verksamheten inom totalförsvaret mot att minska sårbarheten,
            överföra resurser från militär till civil sektor och därigenom
          </p>
          <pb facs="riksdagen-motions-pdf/data/198384/mot_198384__576/mot_198384__576-002.pdf"/>
          <p xml:id="i-72GaPsCPkcCLCyBp8PCNMC">
            Mot. 1983/84:576 16
          </p>
          <p xml:id="i-PjFyvaRWPW3CWP3fN9g4re">
            stärka Sveriges motståndskraft vid kriser och krig. Det är ett
            krav som är mera aktuellt än någonsin. Det innebär inte att det
            militära försvaret sätts i strykklass. Det är nödvändigt att totalförsvaret
            också i fortsättningen har en väl utrustad och utbildad militär
            del. Men den kan inte fungera om den inte bakom sig har ett starkt,
            osårbart och väl fungerande civilt samhälle.
          </p>
          <p xml:id="i-RLVvDxmBETGhGNPCGE9Tbr">
            Det militära försvaret
          </p>
          <p xml:id="i-2As1WcNeXhDGLF3GAdEyQR">
            Det militära försvaret är den totalförsvarsgren, som tar huvudparten
            av försvarskostnaderna. Det är dock viktigt att dessa stora belopp
            används på ett sätt som ökar Sveriges säkerhet, befrämjar den
            nationella självständighe- ten och därigenom blir ett stöd för
            den alliansfria politik och neutralitet i händelse av krig, som
            det råder en bred enighet om i vårt land. Så är inte fallet i
            dagsläget, enligt vpk:s mening. Dessa viktiga nationella frågor
            avgörs inte enbart av ökande eller minskande militäranslag. Säkerhetspolitiken
            och debatten omkring den får inte inskränkas till att handla om
            den militära organisationen och hur den skall se ut i framtiden.
            Det säkerhetspolitiska läget för Sverige har försämrats. Motsättningarna
            och konfrontationerna mellan USA och Sovjet har på ett helt annat
            sätt än tidigare börjat beröra det nordiska området. Vpk har i
            en särskild motion utvecklat sina synpunkter på detta förändrade
            läge och behandlar därför här enbart de frågor som direkt berör
            det militära försvaret. Eftersom beslutet om militäranslagen skjutits
            upp till ett senare tillfälle, och det därigenom är omöjligt att
            diskutera fördelningen mellan olika verksamheter och försvarsgrenar,
            måste resonemangen här bli av mera principiell natur. Vpk vill
            emellertid påpeka det otillfredsställande i att en samlad budgetdiskussion
            härigenom inte blir möjlig. De flesta andra delarna av samhället
            har samma eller större problem än det militära försvaret, men
            de kan tydligen lösas utan särskilda, längre överväganden. Utvecklingen
            inom det svenska militära försvaret har under de senaste åren
            gått emot en tydlig konfrontation om hur den framtida organisationen
            skall se ut. Vpk har sedan länge påpekat att det på sikt är omöjligt
            att både behålla ett värnpliktsförsvar och dyrbara vapensystem
            som Viggen, JAS och stridsvagnar. Ett val är oundvikligt, och
            det är uppenbart att de snabbt stigande kostnaderna för de nämnda
            ”krigsmaskinerna” nu har ställt saken på sin spets. Det verkar
            tyvärr vara så att den socialdemokratiska regeringen är lika ovillig
            som tidigare borgerliga regeringar att släppa projekt som JAS
            och i stället satsa på ett verkligt folkförsvar byggt på allmän
            värnplikt. Försvarsministern talar — beträffande militära försvarets
            fortsatta utveckling — vackert om detta grundläggande krav. Det
            blir emellertid omöjligt att genomföra, om man inte samtidigt
            skrotar JAS-projektet och liknande satsningar. Nu kommer signaler
            från den sittande värnpliktsutredningen om
          </p>
          <pb facs="riksdagen-motions-pdf/data/198384/mot_198384__576/mot_198384__576-003.pdf"/>
          <p xml:id="i-Mxkp8jCQzF3muhH4nV3EVP">
            Mot. 1983/84:576 17
          </p>
          <p xml:id="i-DJHSAHGZ9BkvpcBT8XJo2g">
            utbildningstider på nedemot tre månader för de värnpliktiga som
            skall krigsplaceras på lokalförsvarsförband och liknande. Samtidigt
            går utvecklingen mot allt större krav och längre utbildningstider
            vid andra enheter med elitkaraktär. Det pekar inte emot ett folkförsvar
            utan mot ett yrkesförsvar, en utveckling som vpk absolut sätter
            sig emot. Det finns möjligheter att kombinera högteknologi med
            ett värnpliktsförsvar, något som dessutom kan öka självständigheten
            när det gäller vapenanskaffning. JAS-projektet bör avvecklas och
            folkförsvaret, byggt på allmän värnplikt, stärkas! Det är bra
            att strukturförändringar och samordning av gemensamma militära
            myndigheter pågår och skall fortsätta. Samverkan och samordning
            av militära och civila funktioner är också nödvändiga, och det
            har tidigare talats om olika sådana möjligheter. I budgetpropositionen
            hänvisas det mest till pågående undersökningar och utredningar,
            men det är dåligt med konkreta resultat. Vpk vill på nytt aktualisera
            de förslag som partiet tidigare fört fram. En sammanslagning av
            de centrala staberna, försvars-, armé-, marin- och flygstaben,
            bör vara möjlig att genomföra utan större ytterligare utredningar.
            Likaså bör en neddragning av antalet militärområdesstaber från
            sex till fyra kunna göras enligt alternativ redovisade i tidigare
            utredningar. Militärt-civilt kan stora rationaliseringsvinster
            erhållas genom samman- slagning av fortifikationsförvaltningen-byggnadsstyrelsen,
            försvarets sjuk- vårdsstyrelse-socialstyrelsen och försvarets
            rationaliseringsinstitut-statskon- toret. Vpk godkände för det
            innevarande budgetåret ett anslag till det militära försvaret
            på 17 380 520 000 kr. i 1982 års penningvärde. Det är mycket höga
            militärutgifter och de är motiverade av att det inom ett budgetår
            är svårt att ändra på fasta kostnader i form av löner och gjorda
            beställningar. I de beräknade belopp som t.v. redovisas i budgetpropositionen,
            föreslår regeringen att militärutgifterna för nästa budgetår sätts
            till 20735 692 000 kr. Därav utgör 1800000000 kr. priskompensation.
            Återstående belopp, 18935 692 000 kr. är uppräkning från det av
            vpk i fjol godkända beloppet till 1983 års penningvärde. Vpk godkänner
            med samma motivering som tidigare detta grundbelopp för budgetåret
            1984/85.
          </p>
          <p xml:id="i-SrxE9X95ab76m8rGZTCmHY">
            Civilförsvaret
          </p>
          <p xml:id="i-67M1g71NKQcbMZZ3dvxq3M">
            Mot bakgrund av de ovan redovisade principiella synpunkterna
            kan vpk inte godta de föreslagna nedskärningarna inom civilförsvarets
            område. Om den uttalade viljan att upprätthålla ett starkt totalförsvar
            verkligen är ärlig, är det förbluffande att minskningar föreslås
            av civilförsvarets, i dessa sammanhang marginella, anslag, medan
            ingenting skall sparas inom den militära sektorn. Utan att ha
            någon övertro på att stora anslag till civilförsvaret garanterar
            skydd och överlevnad i händelse av olyckor och krig, måste det
            ändå ses som
          </p>
          <pb facs="riksdagen-motions-pdf/data/198384/mot_198384__576/mot_198384__576-004.pdf"/>
          <p xml:id="i-9c5peuBkEUXATxcHBewz5z">
            Mot. 1983/84:576 18
          </p>
          <p xml:id="i-LiX6yxYtYsYMhhJsJEQwch">
            ett minimikrav att de uppställda målen, en skyddsrumsplats och
            en skyddsmask till varje medborgare, genomförs så snabbt som möjligt.
            Anskaffningen av skyddsmasker har ständigt uppskjutits. Om det
            blir en ny förhalning kommer vi snart på nytt i den situationen
            att kassation av åldrade, inte längre tillförlitliga, masker börjar
            äta upp den ökning av antalet, som sker genom nyproduktion. Också
            skyddsrumsproduktionen bör bibehållas på nuvarande nivå för att
            fylla den brist, särskilt i städernas innerområden och i småhusbebyggelse,
            som uppstått under de senaste decennierna. Vpk stöder förslaget
            om en överföring av det lokala civilförsvaret till kommunernas
            ansvarsområde. Denna förändring, tillsammans med den nya hemskyddsorganisationen,
            kommer att öka kontakterna och samarbetet mellan civilförsvaret,
            kommunerna och de enskilda medborgarna. Det ligger i linje med
            den syn på totalförsvaret, som vpk vill se genomförd inom alla
            områden. De kostnader som uppkommer genom den nya organisationen
            får enligt vpk:s mening inte belasta kommunerna utan skall i sin
            helhet betalas av staten.
          </p>
          <p xml:id="i-T2BX74pvqmGe1iVjkWt8SZ">
            Ekonomiskt försvar
          </p>
          <p xml:id="i-Xd244MH1L5e6bKQPWLqzjU">
            Det ekonomiska försvaret måste, som tidigare påpekats, få en
            helt annan och vidare målsättning än vad som nu gäller. Vpk kommer
            i särskilda motioner, både med anledning av budgetpropositionen
            och av aviserade, senare framlagda förslag, t.ex. när det gäller
            energipolitiken, att föreslå förändringar och utvidgningar inom
            det ekonomiska försvarets område. Inom försvarsdepartementets
            område har överstyrelsen för ekonomiskt försvar (ÖEF) begärt 736
            668 000 kr. för budgetåret 1984/85. Det har av försvarsministern
            skurits ner till 421 127 000 kr., vilket är en minskning också
            i jämförelse med anslaget för budgetåret 1983/84. Det drabbar
            särskilt anslaget Beredskapslagring och industriella åtgärder,
            t. ex. Beklädnad m. m. med närmare 60000000 kr. I klartext innebär
            det minskat stöd till tekoindustrin, ett stöd som enligt vpk:s
            mening i stället borde höjas. Det förintar så gott som helt anslaget
            Kemiska produkter m.m. som skall användas till förpackningar för
            livsmedelsindustrin, material inom det grafiska området för tryckning
            av tidningar och tidskrifter och gummiprodukter, framför allt
            däck till de svenska bilarna. Samma gäller anslaget Metaller m.
            m., som framför allt skall säkra tillgången av viktiga legeringsmetaller
            som krom, kobolt, mangan, vanadin, nickel, titan och molybden.
            En stor del av dessa anslag utgörs av lagerkostnader. Det är riktigt
            att Sverige bör inrikta sig på egen produktion och minska lagerkostnaderna
            inom det ekonomiska försvaret. Men detta arbete har knappt påbörjats.
            Om ÖEF kan öka den inhemska försörjningen, t.ex. genom att förbereda
            brytning av legeringsmetaller, så är det utmärkt, men också det
            kostar pengar. Det förefaller som om regeringen när det gäller
            det ekonomiska försvaret,
          </p>
          <pb facs="riksdagen-motions-pdf/data/198384/mot_198384__576/mot_198384__576-005.pdf"/>
          <p xml:id="i-HVErvwddXS4AF4KEyh7c2d">
            Mot. 1983/84:576 19
          </p>
          <p xml:id="i-Wm3QjqtH1i86hngZxRSY5H">
            precis som när det gäller civilförsvaret och andra civila totalförsvarsgrenar,
            räknar med att det inte skall hända något allvarligt inom de närmaste
            åren. Det är en väsentlig skillnad i förhållande till synen på
            det militära försvaret, där det ansetts nödvändigt att satsa tiotals
            miljarder på JAS-projektet de närmaste åren, fastän Sverige har
            fullt användbara flygplan av Viggen- och Drakentyp. De senare
            skall ju t. o. m. skrotas fastän de är fullt användbara ännu i
            flera år, bara för att det skall beredas plats för JAS. Så bygger
            regeringen upp ”ett väl balanserat totalförsvar”. Vpk anser att
            ÖEF bör få de anslag på knappt en miljard, som den begärt. Det
            är en ökning med endast 315 541 000 kr. Med fördel kan detta tas
            ifrån de prisregleringsmedel, som vpk vill dra in från det militära
            försvaret.
          </p>
          <p xml:id="i-JZFJQahcnE8prkZbpJgQ1H">
            Övrigt totalförsvar
          </p>
          <p xml:id="i-JUcXHvNGEGcNSkaA16ULTB">
            Ett fullföljande av totalförsvarstanken är, när det gäller vad
            som kallas Övrigt totalförsvar, viktigare än på andra områden.
            Det är här som samordning och samverkan mellan samhällets alla
            resurser kan få störst betydelse, dubbelfunktioner undvikas och
            organisation i fred förberedas för att så långt som möjligt fungera
            på samma sätt under kris och krig. Vpk instämmer i de överväganden
            som görs i budgetpropositionen inom detta område. Beträffande
            anslag över andra departement berör vi i särskilda motioner anslaget
            under justitiedepartementet om särskild polisverksamhet och under
            socialdepartementet vad gäller beredskapen för hälso- och sjukvård.
          </p>
          <p xml:id="i-DtxK2XPJbMC5s2M7qZ7vMs">
            Räddningstjänst
          </p>
          <p xml:id="i-9uG7bx5QpkuVzKjFZ7fQmj">
            Vpk är kritiskt till neddragningen av anslaget för oljebekämpning
            till havs. I avvaktan på de utredningar som det talas om i propositionen
            och övriga åtgärder för samordning som pågår, vill vpk emellertid
            inte nu föreslå någon förändring av anslaget. En samordning och
            förstärkning av olika resurser i de svenska skärgårdarna är viktig
            också ur totalförsvarssynpunkt och för att minska sårbarheten,
            vilket vi tidigare framhållit. Begreppet ”en levande skärgård”
            är en tillgång inte minst för det militära försvaret. En användning
            av försvarsanslag för att åstadkomma detta ger större effekt än
            ökade militära anslag. Vpk tar i annat sammanhang upp denna fråga
            och i samband därmed förslaget om överföring av kustbevakningen
            till sjöfartsverket. Vi vill emellertid här också aktualisera
            en annan rationaliseringsåtgärd inom räddningstjänstens område,
            som tidigare diskuterats. Det gäller sammanslagningen av statens
            brandnämnd och civilförsvarsstyrelsen. I likhet med de sammanslagningar
            militärt-civilt, som föreslagits av vpk, kan också här dubbelfunktioner
            avskaffas och besparingar göras.
          </p>
          <pb facs="riksdagen-motions-pdf/data/198384/mot_198384__576/mot_198384__576-006.pdf"/>
          <p xml:id="i-Bnuao5xVx7bLtsF75sft4y">
            Mot. 1983/84:576 20
          </p>
          <p xml:id="i-BcX2Ftxfm4TTsBuTSu86oq">
            Hemställan
          </p>
          <p xml:id="i-dTMcxqxnFyeKoaJC3ECFS">
            Med hänvisning till vad som ovan anförts föreslås" 1. att riksdagen
            beslutar a) att uttala att en större vikt i fortsättningen skall
            ägnas åt sårbarhet i samhället vid det svenska totalförsvarets
            planering, b) att hos regeringen hemställa om att direktiven till
            nästa försvarsutredning utformas i enlighet därmed, 2. att riksdagen
            beslutar att JAS-projektet snarast: avbryts och hos regeringen
            hemställer om initiativ i enlighet härmed, 3.att riksdagen hos
            regeringen hemställer om förslag till sammanslagningar av militära
            staber och civila och militära myndigheter i enlighet med vad
            som framförs i motionen, 4. att riksdagen med anledning av proposition
            1983/84:100, bilaga 6, beslutar a) att under punkten F 19. Reglering
            av prisstegringar för det militära försvaret, avslå anslag om
            1800 000 000 kr., b) att under punkten G 1. Civilförsvar, bevilja
            ett i förhållande till regeringens förslag med 21700000 kr. förhöjt
            belopp till 394 309 000 kr., c) att under punkten G 2. Civilförsvar:
            Anskaffning av anläggningar, bevilja ett i förhållande till regeringens
            förslag med 2700 000 kr. förhöjt belopp till 33 600000 kr., d)
            att under punkten G 3. Civilförsvar: Skyddsrum, bevilja ett i
            förhållande till regeringens förslag med 160 000000 kr. förhöjt
            belopp till 739 500 000 kr., e) att under punkten H 2. Drift av
            beredskapslager, bevilja ett i förhållande till regeringens förslag
            med 6058000 kr. förhöjt belopp till 231 118000 kr., f) att under
            punkten H 3. Beredskapslagring och industriella åtgärder, bevilja
            ett i förhållande till regeringens förslag med 350 523 000 kr.
            förhöjt belopp till 470665 000 kr.
          </p>
          <p xml:id="i-DN3iZbHGHsQeRjwRHXLQLa">
            Stockholm i januari 1984
          </p>
          <p xml:id="i-UqibSnHteSFi3tc5gtkYUb">
            LARS WERNER (vpk)
          </p>
          <p xml:id="i-PVKUaWK9LZp54jW6JTLeVF">
            BERTIL MÅBRINK (vpk) NILS BERNDTSON (vpk) C.-H. HERMANSSON (vpk)
            EVA HJELMSTRÖM (vpk) JÖRN SVENSSON (vpk) OSWALD SÖDERQVIST (vpk)
          </p>
          <p xml:id="i-FSiauZ7DN3sAg8sf9gRJ7T">
            Se även motion 1983/84:577.
          </p>
        </div>
      </div>
    </body>
  </text>
</TEI>
