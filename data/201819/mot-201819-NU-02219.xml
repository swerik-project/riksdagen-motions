<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-02219">
  <teiHeader>
    <fileDesc>
      <titleStmt>
        <title>Tillkallande av särskild utredare för samhällsomvandlingarna i Malmfälten</title>
        <author corresp="i-A1NGMRYUqzQ6yvBRZ8XqFg">av Linda Ylivainio (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2219 av Linda Ylivainio (C)</title>
          <idno type="rdwebb">H6022219</idno>
          <rs type="number">2219</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H6022219/text</ref>
          <ref type="dokument_url_html">http://data.riksdagen.se/dokument/H6022219</ref>
          <ref type="dokumentstatus_url_xml">http://data.riksdagen.se/dokumentstatus/H6022219</ref>
          <ref type="docx">http://data.riksdagen.se/fil/70D48E86-A40F-4EC8-9FD7-EB7A8BE1816B</ref>
          <ref type="pdf">http://data.riksdagen.se/fil/86A61E4C-F10E-47A9-A715-5D2A843E25D0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Ylivainio</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3mVPEq6qWm5BBKV3FAVFPq" type="signed"/>
        <correspContext corresp="i-3mVPEq6qWm5BBKV3FAVFPq">
          <note type="signatory" corresp="i-A1NGMRYUqzQ6yvBRZ8XqFg"/>
        </correspContext>
        <correspAction xml:id="i-381WWJX4LEJy6S3fTXRaFx" type="submitted">
          <date when="2018-11-29"/>
          <time when="15:40:56"/>
        </correspAction>
        <correspAction xml:id="i-2bPxefxbNeT4WvnNZtjExy" type="reviewed">
          <date when="2018-11-29"/>
          <time when="16:03:13"/>
        </correspAction>
        <correspAction xml:id="i-KauvDRtVGvjg4cMzCFp6xA" type="referred">
          <date when="2018-12-05"/>
        </correspAction>
        <correspAction xml:id="i-4Nvazc9YJcFatDXKneNXG1" type="assigned">
          <date when="2019-06-10"/>
          <time when="13:22:38"/>
        </correspAction>
        <correspContext corresp="i-4Nvazc9YJcFatDXKneNXG1">
          <ref type="assignedTo">Näringsutskottet</ref>
        </correspContext>
        <correspAction xml:id="i-3UAdSUGaBtpWnDrF55CF51" type="behandlas_i"/>
        <correspContext corresp="i-3UAdSUGaBtpWnDrF55CF51">
          <ref type="uppgift">2018/19:NU9</ref>
          <ref type="ref_dok_id">H601NU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU9</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BbZmBZZpJp8zYEcczJKk2r" type="behandlas_i"/>
        <correspContext corresp="i-BbZmBZZpJp8zYEcczJKk2r">
          <ref type="uppgift">2018/19:NU11</ref>
          <ref type="ref_dok_id">H601NU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU11</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3Gdr9WALnZoSbh7qX72xXe" type="motHeader">
        <div xml:id="i-BMskqB1E1sQEprbcmGk41E" type="motTitle">
          Motion till riksdagen 2018/19:2219 av Linda Ylivainio (C) Tillkallande
          av särskild utredare för samhällsomvandlingarna i Malmfälten
        </div>
      </div>
      <div xml:id="i-3jTmDLfoYQzSd786uzuqKE" type="motBody">
        <div xml:id="i-BVLXhzgA4iKWtuvUP12NFi" type="motProposal" subtype="förslag">
          <head xml:id="i-VpsPdhEQZccGvTJgpLzWZx">
            Förslag till riksdagsbeslut
          </head>
          <list xml:id="i-TBhCS6oYKGPRg2iUX8tPv6">
            <item xml:id="i-LaPizxVLSxihoop2gcbvbM" sortKey="Yrkande 1">
              Riksdagen ställer sig bakom det som anförs i motionen om att
              regeringen snarast bör tillkalla en särskild utredare för samhällsomvandlingarna
              i Malmfälten och tillkännager detta för regeringen.
            </item>
          </list>
        </div>
        <div xml:id="i-WnTwJQK3goG8u673Gzh5Fe" type="motContent">
          <head xml:id="i-ApMFUn5AaHE7XJXBuyirr5" type="h1">
            Motivering
          </head>
          <p xml:id="i-AJKeQ9V7aNRbpoZRU7PTrh">
            LKAB:s gruvverksamhet i Kiruna och Malmberget och Bolidens gruvverksamhet
            i Aitik har gett upphov till samhällsomvandlingsprocesser. Kiruna
            respektive Gällivare kommun har enligt rådande lagstiftning likt
            alla andra svenska kommuner huvud­ansvaret för samhällsplaneringen
            inom sin respektive kommun. Gruvverksamheternas expansion medför
            ett allt ökande markianspråktagande och ställer höga krav på god
            framförhållning, planering och kännedom hos gruvföretagen, kommunerna,
            same­byarna, fastighetsägare och många statliga aktörer. Behovet
            av framförhållning, planering och kännedom avser många och komplexa
            frågor som omfattar hela fältet från en god kännedom om fyndigheterna,
            dessas utbredning och malminnehåll, om beräkning av deformationskurvor
            som brytningen av fyndigheterna i vissa fall i Kiruna och Malmberget
            ger upphov till (och som försvårar och till slut omintetgör annan
            markanvändning) i tid och rum, om en ändamålsenlig samhällsplanering,
            förläggning av samhällsviktiga anläggningar som vägar, järnvägar,
            el-, vatten- och va-ledningar mm, förutsättningarna att bedriva
            renskötsel i områdena till planering och anläggning av fastigheter
            för bostads- och kommersiella ändamål. Att planera för och senare
            fysiskt flytta dessa verksamheter och rubba förutsättningarna
            för ett så stort antal aktörer är komplicerat. Stora ekonomiska
            privata och offentliga resurser berörs och påverkas. Staten har
            på olika sätt försökt att bidra till en sammanhållen och smidig
            samhälls­omvandlingsprocess, t ex genom att regeringen inrättade
            den s k Malmfältsgruppen. Trots detta bedrivs och sker samhällsomvandlingen
            i framförallt Kiruna inte på ett resurseffektivt och ändamålsenligt
            sätt vilket genererar en rad olägenheter. Inte minst är avsaknaden
            av tillgänglig mark nära Kiruna centrum och LKAB:s fyndighet försvårande
            och gränssättande, med det lapptäcke av överlappande och ömsesidigt
            konkurrerande markanvändningsanspråk för skilda riksintressen
            som föreligger. Kiruna kommun, dess invånare liksom många privata
            företag, och olika slags verksamhetsutövare, hamnar därför i ett
            tidsmässigt, planeringsmässigt och inte sällan också i ett ekonomiskt
            limbo, där den rådande osäkerheten om framtiden förlamar och lamslår
            utvecklingen och ett adekvat beslutsfattande.
          </p>
          <p xml:id="i-23zmU37g8TDYWMCFXCVnHi">
            Riksrevisionen har granskat om regeringens och Luossavaara-Kiirunavaara
            Aktie­bolags (LKAB) planering av anläggningen av nya gruvnivåer
            beaktade ansvars­fördelning och risker på ett sådant sätt att
            en god värdeutveckling för innehavet i LKAB kunde säkerställas
            och de samhällsekonomiska effekterna kunde bedömas. Gransk­ningen
            har redovisats i rapporten Omvandlingen av Kiruna och Malmberget
            – bristande underlag hos regeringen och LKAB (RiR 2017:34). Riksdagen
            överlämnade Riksrevi­sionens rapport till regeringen den 20 december
            2017.
          </p>
          <p xml:id="i-NHCNvJNDmwHrzsHcgUzh1h">
            Riksrevisionen gav regeringen fyra rekommendationer:
          </p>
          <list xml:id="i-7F2GjEkPKiUrQSpm5htNEZ" style="ul">
            <item xml:id="i-NSmearD4PeDQPRwrkXrqpC">
              Regeringen bör klargöra för övriga involverade parter i samhällsomvandlingen
              att LKAB inte har något särskilt beslutat samhällsuppdrag och
              enbart kan ersätta privata fastighetsägare, kommuner och myndigheter
              enligt minerallagens regler och sitt affärsmässiga uppdrag.
            </item>
            <item xml:id="i-Bh9UdLpjTzp9wNP5MYe6dq">
              Regeringen bör klargöra omfattningen av det statliga och kommunala
              åtagandet i samhällsomvandlingen utöver LKAB:s lagenliga och affärsmässiga
              åtagande och fördela ansvaret inom Regeringskansliet och till
              myndigheter samt inleda en dialog med berörda kommuner.
            </item>
            <item xml:id="i-VLGdZ7jQ1bfWChaJ6ZzkyN">
              Regeringen bör samordna rollen som ägare med ansvaret inom övriga
              politikområden som har bäring på samhällsomvandlingen.
            </item>
            <item xml:id="i-Xwew1wjRsrFocHPLoXLzXb">
              Regeringen bör redovisa för riksdagen en tydlig bild av ansvarsförhållanden
              och risker i samhällsomvandlingen samt redogöra för hur regeringen
              säkerställer en långsiktig avkastning från bolaget.
            </item>
          </list>
          <p xml:id="i-BeZoQNV8CpLCSCySE2iAtt">
            Regeringen har i skrivelse 2017/18:170 redovisat sin bedömning
            av Riksrevisionens iakttagelser och rekommendationer i rapporten
            samt vilka åtgärder som kommer att vidtas med anledning av dessa
            iakttagelser. Med anledning av Riksrevisionens rekommendation
            avser regeringen att vidta åtgärder för en förbättrad och fortlöpande
            återrapportering till riksdagen av ansvarsförhållanden och risker
            i den fortsatta samhällsomvandlingen av Kiruna och Malmberget.
          </p>
          <p xml:id="i-XQWZrbNhMRVkhLhXorcPZA">
            Mot bakgrund av vad som ovan anförts och Riksrevisionens rapport
            finns det anledning för staten att vara självkritisk och snarast
            ompröva och överväga hur ett ändamålsenligt statligt stöd och
            ansvarstagande för samhällsomvandlingen i Malmfälten bör organiseras.
            Malmfältens invånare och verksamhetsutövare liksom de svenska
            skattebetalarna förtjänar en bättre och mer ändamålsenlig samhällsomvandling.
            Varken kommunerna eller LKAB har mandat eller befogenheter att
            samla och samordna samhällsomvandlingens berörda aktörer.
          </p>
          <p xml:id="i-XeHUHzZ4xwCUWgoq6BmxLF">
            Ett sätt att ta vara på Riksrevisionens kritiska synpunkter och
            konstruktiva rekommendationer vore att regeringen tillkallade
            en särskild utredare med ett förhandlingsuppdrag, likt det regeringen
            beslöt vid sitt sammanträde den 1 juli 2014 om kommittédirektiv
            (2014:106) avseende utbyggnad av nya stambanor samt åtgärder för
            bostäder och ökad tillgänglighet i storstäderna, den s k Sverigeförhandlingen
            (N 2014:04).
            <ref xml:id="i-3LWjeEEbmREJFiB3b93x5M" target="i-CRAmc1DrTP9HQCR6RByicB">
              [1]
            </ref>
          </p>
          <p xml:id="i-LNTzVmUzRg4d2hiJSzfz65">
            Med modellen Sverigeförhandlingen skulle en särskild utredare
            och eventuellt biträdande förhandlingspersoner för samhällsomvandlingen
            i Malmfälten möjliggöra ett påskyndat, ansvarsfullt och hållbart
            genomförande av samhällsomvandlingarna. En särskild utredare biträdd
            av en eller flera förhandlingspersoner skulle på ort och ställe
            dels identifiera hinder och svårigheter i processen som hämmar
            planeringen och ett effektivt genomförande och aktualisera dessa
            samt i förekommande fall föreslå lösningar hos berörda instanser.
            Dels samla de statliga aktörer och huvudmän som bedriver verksamhet
            och bidra till att dessa agerar ändamålsenligt och resurseffektivt.
          </p>
          <p xml:id="i-KR9nFjtrFqRB3ond4hEZdP">
            Utgångspunkten för förhandlingarna skulle i likhet med Sverigeförhandlingens
            uppdrag vara att finna ett gemensamt intresse för resultatet på
            såväl nationell, regional som lokal nivå. Grunden i arbetssättet
            skulle vara samverkan mellan stat, region/lands­ting och kommun
            genom en värdeskapande förhandlingsmodell som baseras på nyttor
            som bostadsnyttor, restidsnyttor, arbetsmarknads- och näringslivsnyttor,
            miljönyttor samt sociala nyttor. I Sverigeförhandlingen var vidare
            en viktig utgångspunkt formali­serade forum för genomförandefasen
            där hantering och uppföljning av de avtal som tecknats i förhandlingen
            sköttes. Detta forum kallades för styrelser och styrelserna är
            aktiva under tiden fram till dess att alla åtaganden är realiserade.
            I Sverigeförhand­lingens fall ansågs det vara först när infrastrukturen
            och bostäderna är på plats som samtliga nyttor till fullo uppstår.
            I samhällsomvandlingarna i Kiruna och Malmberget är andra utgångspunkter
            och nyttor för handen, men Sverigeförhandlingen-modellen synes
            vara ett intressant och framkomligt exempel på hur staten kan
            formera sig och agera på ett sammanhållet sätt i dynamiska och
            fleråriga processer, för att tillvarata resurseffek­tivitet, skapa
            nyttor och påtagliga resultat under transparenta former som också
            möjliggör ett ansvarsutkrävande.
          </p>
        </div>
        <div xml:id="i-JArLDvuzkwj8yDdNHuJVjP" type="motSignatures">
          <list xml:id="i-49N43MQMXoukpmTJ9oazQv">
            <item xml:id="i-Y2WqLcQMQWGHRBUeKRezPY" who="i-A1NGMRYUqzQ6yvBRZ8XqFg">
              Linda Ylivainio (C)
            </item>
          </list>
        </div>
        <div xml:id="i-A8GYxbxXp7kYG92Hwge5e6" type="motNotes">
          <noteGrp xml:id="i-7xYW1RQ86kAqeZJ8ffH1Fn">
            <note xml:id="i-CRAmc1DrTP9HQCR6RByicB">
              [1] Kommittéberättelse N 2014:04 utredningen, se dir. 2014:106
              och dir. 2014:113.
            </note>
          </noteGrp>
        </div>
      </div>
    </body>
  </text>
</TEI>
