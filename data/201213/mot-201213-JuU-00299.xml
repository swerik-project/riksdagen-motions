<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00299">
  <teiHeader>
    <fileDesc>
      <titleStmt>
        <title>Tv-sändning av rättegångar</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tv-sändning av rättegångar</title>
          <idno type="rdwebb">H002Ju299</idno>
          <rs type="number">Ju299</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju299/text</ref>
          <ref type="dokument_url_html">http://data.riksdagen.se/dokument/H002Ju299</ref>
          <ref type="dokumentstatus_url_xml">http://data.riksdagen.se/dokumentstatus/H002Ju299</ref>
          <ref type="doc">http://data.riksdagen.se/fil/2632214C-CD6D-47EE-974E-F1441F35722F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UJcvu6h7Yis1qEYop534NC" type="signed"/>
        <correspContext corresp="i-UJcvu6h7Yis1qEYop534NC">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction xml:id="i-NeXiXB84XmTbwRGqegE5VZ" type="numbering">
          <date when="2012-10-05"/>
        </correspAction>
        <correspAction xml:id="i-GFCFQ8PgY5f3Loun4CuSqu" type="submission">
          <date when="2012-10-04"/>
        </correspAction>
        <correspAction xml:id="i-GzS2KyukW26xcKeZbEXN7n" type="transfer">
          <date when="2012-10-04"/>
        </correspAction>
        <correspAction xml:id="i-6jxECNXc1LZaZcnDkq8B4K" type="assigned"/>
        <correspContext corresp="i-6jxECNXc1LZaZcnDkq8B4K">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6wNAs3xBKGGM2qrEGKKsZq" type="motHeader"/>
      <div xml:id="i-RMxZmDaEdKqUhxKSHe6z4L" type="motBody">
        <div xml:id="i-327ZpTeEhJZ9okKP9oL41g" type="motProposal" subtype="förslag">
          <head xml:id="i-2F9gk5dJnznZVzNV5Nkhsv">
            Förslag till riksdagsbeslut
          </head>
          <list xml:id="i-JLcCQyciBPJZyziXB8hwX6" style="ol">
            <item xml:id="i-BKiHEBeLn69MokM4sLepxP">
              Riksdagen tillkännager för regeringen som sin mening vad som
              anförs i motionen om behovet av en försöksverksamhet med tv-sända
              rättegångar.
            </item>
            <item xml:id="i-Ugh5Q7uUC74RNptoy8YAXx">
              Riksdagen tillkännager för regeringen som sin mening vad som
              anförs i motionen om att överväga att avskaffa det generella fotograferingsförbudet
              i våra domstolar.
            </item>
          </list>
        </div>
        <div xml:id="i-U8GecW8dG2sgtuWqquwpiR" type="motContent">
          <head xml:id="i-3S2yMKLLDd2YBD2XRBZfBr" type="h1">
            Motivering
          </head>
          <p xml:id="i-BGxLpTect72UvHQ5XK9Y7o">
            Genom Sveriges Televisions dagliga liverapporteringar från rättssal
            250 i Oslo tingsrätt kunde också tv-tittarna här i landet följa
            rättegången och bilda sig en uppfattning om en av vår tids värsta
            massmördare, Anders Behring Breivik. Naturligtvis gör despoter
            och krigsförbrytare som står till svars inför tv-kameror vad de
            kan för att framställa sig själva som hjältar, smutskasta sin
            motståndare och sprida ondskefull propaganda. I det avseendet
            var Behring Breivik inget undantag. Men farhågorna om att Breivik
            skulle använda rättsprocessen till plattform för att sprida sitt
            förvridna budskap kom på skam. Ordningen i rättssalen stördes
            inte, och så länge som respekten för domstolen inte kränks har
            även de värsta brottslingar rätt att försvara sig efter bästa
            förmåga och med vilka ord som helst. En rättsstat kompromissar
            inte med sina mest grundläggande principer.
          </p>
          <p xml:id="i-V1v6J8RSWam34nbSp7NSz9">
            Sverige har en lång tradition av öppenhet och insyn i myndighetsutövningen.
            Det gäller även myndighetsutövningen i våra domstolar, vilket
            framgår av huvudregeln i 5 kap. 1 § rättegångsbalken: En förhandling
            vid domstol ska vara offentlig. Allt för att medborgarna själva
            ska kunna bedöma och granska domstolsmakten. Däremot är det helt
            i sin ordning att medier och allmänhet körs ut när obduktionsprotokoll
            presenteras eller när det hålls integritetskänsliga förhör med
            brottsoffer.
          </p>
          <p xml:id="i-8inPCCjGjShHPCsLZeL9YZ">
            Ett allvarligt praktiskt hinder för principen om öppenhet i svenska
            domstolar är att bara ett begränsat antal åhörare får plats i
            rättssalen. Övriga får nöja sig med mediernas filtrerade och ofta
            dramaturgiskt utformade rapportering, som inte sällan blir styrande
            för hur rättegången uppfattas och därmed för människors förtroende
            för domstolarna. För mig är det självklart att en offentlig rättegång
            ska kunna följas av så många som möjligt.
          </p>
          <p xml:id="i-RLcQZXaPa2Q16hexpEfDjZ">
            Det enda riktigt effektiva sättet att säkerställa verklig insyn
            i den dömande verksamheten är att statsmakterna accepterar tv-sända
            rättegångar. Sedan är det upp till domstolarna att från fall till
            fall och på objektiva grunder avgöra om rättegången ska tv-sändas.
            En sådan reform kan inte göras omedelbart utan förutsätter att
            ett antal juridiska och praktiska frågor löses. Därför bör en
            översyn påbörjas med sikte på att först inleda en försöksverksamhet
            med denna inriktning. Oslo tingsrätts tv-sändning av Breivikrättegången
            kan tjäna som inspiration, liksom grannländerna Finland och Danmark
            där tv-sändningar från rättegångar är möjligt.
          </p>
          <p xml:id="i-35YJnBv7jDeJPcTTDNrtPn">
            För att tv-sända rättegångar ska bli verklighet i svenska domstolar
            måste det generella bildupptagnings- och överföringsförbudet i
            5 kap. 9 § rättegångsbalken upphävas. Förbudet var ifrågasatt
            redan när det infördes för över 60 år sedan. Motivet var att den
            tidens fotoblixtar orsakade rök och knallar samt att fotograferandet
            antogs orsaka den åtalade onödigt lidande. Det första motivet
            är uppenbart överspelat. Det andra är också svagt med tanke på
            att domstolarna själva skulle ha makten över kamerorna och själva
            bestämma om rättegången ska tv-sändas. Det vill säga: domstolarna
            ska hela tiden ha möjlighet att med hänsyn till omständigheterna
            i det enskilda fallet förbjuda eller inskränka fotografering och
            filmning i rättssalen.
          </p>
          <p xml:id="i-9M5WihopZubNrCR7u5VniR">
            Det är inte givet att varje särskilt tv-sänd rättegång skulle
            stärka förtroendet för rättsväsendet. Om domare, nämndemän, advokater
            och åklagare missköter sig blir förhållandet snarast det motsatta.
            Men i så fall är det naturligtvis bra att missförhållandena avslöjas.
            Den ökade uppmärksamheten leder i sig till en skärpning och kvalitetshöjning
            hos rättsväsendets aktörer.
          </p>
          <p xml:id="i-KM4wJcG9k4LWSroK95X6fF">
            Den vanligaste invändningen mot tv-sända rättegångar är att målsägande
            och vittnen skulle bli nervösa och känna sådan psykisk press att
            de skulle lämna en sämre berättelse och därmed försvåra utredningen
            i målet. Den risken finns. Men den är normalt sett av ganska marginell
            betydelse i förhållande till den anspänning som en rättegång under
            alla förhållanden innebär för en person som under hot om vite
            och polishämtning blir kallad att infinna sig i domstol. Om risken
            i något fall skulle vara mer påtaglig ska ju domstolen alltid
            kunna besluta att förhöret inte ska tv-sändas. Likaså ska möjligheten
            att hålla förhandlingar bakom stängda dörrar naturligtvis finnas
            kvar precis som i dag även om fotoförbudet mjukas upp.
          </p>
          <p xml:id="i-Q13JFNDxmvgSxDdiFHi6fs">
            Ett annat skäl som brukar åberopas mot tv-sända rättegångar är
            risken att kränkande eller brottsliga uttalanden offentliggörs
            via tv-mediet. Inte heller det argumentet väger särskilt tungt.
            Skulle domstolen bedöma att det finns en sådan risk finns tekniska
            möjligheter att precis som skedde i rättegången mot Anders Behring
            Breivik tv-sända med viss tidsfördröjning så att de förgripliga
            uttalandena kan blockeras. Problematiken är dessutom inte ny.
            Vid radiosända inslag från rättegångar finns redan i dag exakt
            samma risk, vilket inte har medfört några större hanteringssvårigheter
            före vare sig Sveriges Radio, domstolar eller parter.
          </p>
          <p xml:id="i-MvFLW35p1Zs48tGd5uRHcU">
            Med Oslo tingsrätts respektingivande tv-sändning av rättegången
            mot Anders Behring Breivik i färskt minne och med SVT:s dagliga
            liverapportering från rättssal 250 i svenskarnas tv-rutor, borde
            vårt förbud mot att tv-sända rättegångar definitivt vara överspelat.
            En försöksverksamhet bör därför övervägas.
          </p>
        </div>
        <div xml:id="i-WTgTadfCh83RSoQdPHMFRS" type="signatureBlock">
          <list xml:id="i-5uTt644biSLx6WDFYvsnTZ">
            <item xml:id="i-EZKrQyM29DbdFfiEWS8hM3" who="i-Cd1KL55s1P4VpgkZMge4ns" type="signature">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
