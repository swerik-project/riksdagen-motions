<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-01256">
  <teiHeader>
    <fileDesc>
      <titleStmt>
        <title>Rätten till familje- och släktgravar</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1256 av Finn Bengtsson (M)</title>
          <idno type="rdwebb">H5021256</idno>
          <rs type="number">1256</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5021256/text</ref>
          <ref type="dokument_url_html">http://data.riksdagen.se/dokument/H5021256</ref>
          <ref type="dokumentstatus_url_xml">http://data.riksdagen.se/dokumentstatus/H5021256</ref>
          <ref type="docx">http://data.riksdagen.se/fil/C6116BB4-9D54-4930-9E3C-95EB7473D29D</ref>
          <ref type="pdf">http://data.riksdagen.se/fil/17CAEDE7-6F43-4BBB-8D94-5EB853479B57</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TKDzUf8FQSPymaRCHtFe49" type="signed"/>
        <correspContext corresp="i-TKDzUf8FQSPymaRCHtFe49">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-RKsJC6k7P6aWKeoR9J1vtB" type="submitted">
          <date when="2017-10-02"/>
          <time when="16:24:49"/>
        </correspAction>
        <correspAction xml:id="i-FsTcvtzChKXFXsZcGGbr5M" type="reviewed">
          <date when="2017-10-02"/>
          <time when="16:59:43"/>
        </correspAction>
        <correspAction xml:id="i-39GCN7zDgWF7pP2BVKZioS" type="referred">
          <date when="2017-10-13"/>
        </correspAction>
        <correspAction xml:id="i-9kc2yYC279Bhu2VG44bAy1" type="assigned">
          <date when="2018-02-19"/>
          <time when="23:14:16"/>
        </correspAction>
        <correspContext corresp="i-9kc2yYC279Bhu2VG44bAy1">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-VkkPnaxwt716U7Az5te2QT" type="behandlas_i"/>
        <correspContext corresp="i-VkkPnaxwt716U7Az5te2QT">
          <ref type="uppgift">2017/18:KU29</ref>
          <ref type="ref_dok_id">H501KU29</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU29</ref>
          <ref type="ref_dok_titel">Trossamfund och begravningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QrqDtwQ5MUwaSGUjayzbav" type="motHeader">
        <div xml:id="i-AUYfrtVP8WFCqpkTU4ADZ8" type="motTitle">
          Motion till riksdagen 2017/18:1256 av Finn Bengtsson (M) Rätten
          till familje- och släktgravar
        </div>
      </div>
      <div xml:id="i-LnbtmqypdFDmrVRqfnjb12" type="motBody">
        <div xml:id="i-LRAUJLfnEujGReJNEYSUcS" type="motProposal" subtype="förslag">
          <head xml:id="i-4eRdrtnWqaeedLk9x1Kvz2">
            Förslag till riksdagsbeslut
          </head>
          <list xml:id="i-2YuciqsSGaXah72hkhdwG9">
            <item xml:id="i-XoycTkVf1FtN2KsvKUuQTn" sortKey="Yrkande 1">
              Riksdagen ställer sig bakom det som anförs i motionen om att
              få flytta en gravsatt urna från en gravplats med utgående gravrätt
              till en anhörigs bestående grav i syfte att fortsätta att bevara
              och vårda en plats för den gravsatta i form av en samlande familje-
              eller släktgrav, och detta tillkännager riksdagen för regeringen.
            </item>
          </list>
        </div>
        <div xml:id="i-59BGZJz6eiSe8MUmp9ekM7" type="motContent">
          <head xml:id="i-5JTDhMUZYkfDhsjuMi81xt" type="h1">
            Motivering
          </head>
          <p xml:id="i-XLTVAHhH8Sx92Wd2yEYxsC">
            Respekten för varje människas oinskränkta värde får ett sista
            uttryck genom att efterlevande tar ansvar för en avliden släktings
            grav. Denna fyller bland annat funktionen av minnesplats för anhöriga
            att återvända till, men den är också, oberoende av uppmärksamhet
            från kvarvarande släktingar eller vänner, en plats som hedrar
            en fullbordad levnadsbana, vare sig den varit lång eller kort
            och gjort stora eller små avtryck. Det finns därmed starka humanistiska
            skäl att främja förutsättningarna för att bevara och vårda bortgångna
            medmänniskors och samhällsmedlemmars gravar, så långt möjligt
            även oavhängigt förekomsten av ättlingar och sådanas engagemang.
          </p>
          <p xml:id="i-W9L8dDd2kBEBww6ww43oL3">
            Upplåtelsetiden för gravrätter har blivit allt kortare, från
            tidigare ofta evärdlig tid till numera endast 25 år, som blivit
            normalfallet enligt begravningslagen (1990:1144). Förkortningen
            syftar till återlämnande av gravplatser och därmed minskat utrymmesbehov
            för begravningsplatser. Samtidigt noteras under de senaste decennierna
            en konstant minskning av antalet kistbegravningar till förmån
            för urnsättningar, som idag är den klart dominerande gravformen.
          </p>
          <p xml:id="i-CCa7WnpXe9215Jsmdm4neM">
            Minskningen av upplåtelsetiden kan innebära den paradoxala situationen
            att gravrätten för en nu levande persons föräldrar löper ut efter
            25 år, medan barn alltså ännu finns i livet, medan gravrätten
            för far- och morföräldrarna, liksom deras föräldrar, är giltig
            för all framtid. Den yngsta graven upphör först. Visserligen finns
            möjlighet att för en begränsad tid förlänga den kortare gravrättstiden,
            men det kräver en aktiv insats av en efterlevande och är dessutom
            förenat med en extra kostnad.
          </p>
          <p xml:id="i-S5hG9quQYpfxCzki9Lg6BN">
            Risken är därmed stor att den tidsbegränsade gravrätten upphör
            och gravplatsen upplåts på nytt för gravsättning av obesläktade
            personer varvid gravvården avlägsnas, medan alltjämt de ursprungligen
            gravsatta personernas kvarlevor finns i graven.
          </p>
          <p xml:id="i-BRWLCWfKC4WYQeBSYQxos3">
            En lösning som på en och samma gång ökar möjligheterna för efterkommande
            att ta ansvar för sina avlidna släktingars gravar och sparar utrymme
            på kyrkogårdarna är ett bruk av familje- eller släktgravar, där
            flera personer ur olika generationer samlas, vilket också knyter
            an till äldre sedvänja. Eftersom alltjämt endast en gravrättsinnehavare
            fordras då en grav omfattar ett flertal gravsatta personer, är
            utsikterna större att det framdeles kommer att finnas någon som
            tar vård om graven. Förekomsten av en gemensam grav för en krets
            av befryndade personer främjar också den grundläggande mänskliga
            gemenskap som baseras på släktskap. Begravningsväsendet bör således
            verka för att bruk av familje- eller släktgrav kan väljas av dem
            som så önskar, i stället för att en ny gravplats upplåts för varje
            avliden person eller för makar eller motsvarande.
          </p>
          <p xml:id="i-SpSEHHZDWREp2jYYwayhnp">
            I linje därmed bör det också vara möjligt att få flytta en gravsatt
            urna från en gravplats med utgående gravrätt till en anhörigs
            bestående grav i syfte att fortsatt bevara och vårda en plats
            för den gravsatta i form av en samlande familje- eller släktgrav.
            En befintlig äldre sådan kan vara en kistgrav upplåten i evärdlig
            tid med förutsättningar att rymma ett flertal tillkommande urnor.
          </p>
          <p xml:id="i-PX71dSZ6TCrXFKXBiYg58C">
            Följande ingalunda osannolika exempel illustrerar både det problem
            och den lösning som saken gäller. En person innehar gravrätten
            till två gravar intill varandra, den ena för sina föräldrar upplåten
            på 25 år och snart utgående, den andra för sina morföräldrar med
            giltighet i evärdlig tid. Två alternativa utfall framträder.
          </p>
          <p xml:id="i-SWT8Bmw1K9Qpxc9xrwerqC">
            Om inget görs kommer den nu gällande ordningen att medföra att
            den yngre av de båda gravarna inom kort återgår och upplåts för
            ny gravsättning av helt obesläktade personer medan föräldrarnas
            stoft finns kvar i graven. Den äldre graven kommer däremot att
            även bevaras intakt.
          </p>
          <p xml:id="i-3yAB4uLDtDrh5GvCnhgb8z">
            Om istället den föreslagna lösningen görs möjlig, kan urnorna
            flyttas från den nyare graven till den äldre, där de tryggt och
            värdigt bevaras i en samlad grav för en krets av besläktade personer.
            Den nyare graven återlämnas.
          </p>
          <p xml:id="i-TgZB7GT2RtSyBxj5SBuSdx">
            Flyttning av gravsatta ska självfallet göras med stor restriktivitet.
            I den aktuella typen av fall överensstämmer dock motivet för en
            flyttning med två grundläggande syften för begravningsväsendet:
            att ta ansvar för att vården av en grav vidmakthålls och att återskapa
            utrymme för nya gravsättningar.
          </p>
          <p xml:id="i-SxKzf5zXnAYBnwDT9ZSfqt">
            Att genom flyttning av urnan till en familjegrav bevara en gravvård
            med den avlidnes stoft i stället för att överge graven, torde
            i de allra flesta fall överensstämma med vad som hade varit den
            avlidnas vilja. Han eller hon kan antas ha uppfattat det som ett
            betydligt större ingrepp i gravfriden att få sina kvarlevor övergivna
            i en grav där gravvården avlägsnats och ny gravsättning av helt
            främmande personer sker.
          </p>
          <p xml:id="i-BDEdveteTdjaBGd4ojLjkb">
            Från såväl anhöriga som företrädare för begravningsväsendet och
            prästerskapet har noterats uppfattningen att en möjlighet till
            bevarande genom flyttning är det alternativ som bäst tillgodoser
            omsorgen om de gravsatta.
          </p>
          <p xml:id="i-8g1V1ir8TTehrA2i4PpWty">
            Enligt 6 kap. 1 § andra stycket begravningslagen får tillstånd
            till flyttning av stoft eller aska som har gravsatts på en begravningsplats
            ges om det finns särskilda skäl för det och om det är klarlagt
            var stoftet eller askan skall gravsättas på nytt.
          </p>
          <p xml:id="i-Wjo2ZRoYoAKSFGdXX6bFKE">
            Begravningslagens förarbeten i form av regeringens proposition
            (1990/91:10) med förslag till begravningslag nämner som exempel
            på särskilda skäl sammanförande av minderårigt barn och föräldrar,
            vilket skulle kunna öppna för en analog tolkning som utsträcker
            sig till en något vidare ram för sammanförande i en familjegrav.
            Propositionen öppnar också för en mer generös hållning, som inte
            inskränks till enbart de få kategorier av fall som uttryckligen
            framhålls. Bevarande genom sammanförande i en familjegrav och
            hänsyn till de gravsattas vilja skulle kunna finna visst stöd
            i propositionens skrivningar på sid. 36–37 för att utgöra särskilda
            skäl. Regeringen avfärdar där också en alltför restriktiv hållning
            till förmån för att vid beslut ta hänsyn till beaktansvärda syften.
            Det noteras också att regeringen i propositionen aktivt valt att
            det inte ska fordras synnerliga utan endast särskilda skäl för
            flyttning.
          </p>
          <p xml:id="i-HcPi9GGFSJgfMpwPJVDy7N">
            Då emellertid den avsedda typen av flyttning inte explicit utsägs
            i lagen eller i förarbetena, råder hos kyrkogårdsförvaltningar
            tveksamhet om huruvida de har möjlighet att bevilja en i och för
            sig önskvärd sådan lösning.
          </p>
          <p xml:id="i-WUyxaicSwicUFmS1PuT9Zp">
            Därför bör det i begravningslagen tydliggöras att flyttning får
            beviljas av en gravsatt urna från en gravplats med utgående gravrätt
            till en anhörigs bestående grav i syfte att fortsatt bevara och
            vårda en plats för den gravsatta i form av en samlande familje-
            eller släktgrav. Det kan till exempel ske genom att 6 kap. 1 §
            andra stycket begravningslagen ges följande förändrade lydelse:
            Tillstånd får dock ges till en sådan flyttning, om den syftar
            till att föra stoftet till en familjegrav eller det finns andra
            särskilda skäl för att medge flyttning samt om det är klarlagt
            var stoftet eller askan skall gravsättas på nytt.
          </p>
          <p xml:id="i-YV9UZUYVz1ttpXBV8J9wfA">
            En sådan författningsändring förutses inte innebära någon stor
            ökning av antalet flyttningar men den ger efterkommande en vällovlig
            möjlighet att ta ansvar för att en grav för anhöriga fortsatt
            kan bevaras och även brukas för efterföljande generationer, i
            stället för att kvarlevorna annars med gravrättens upphörande
            kommer att bli lämnade utan vården av en grav.
          </p>
          <p xml:id="i-FoSvHkJtsMRNCkjf1GP4RJ">
            Jag är medveten om att utskottet ännu inte har haft möjlighet
            att ta ställning till en likalydande motion från förra riksmötet
            2016/17. Jag väljer dock att lägga denna motion igen i år för
            att visa ärendets betydelse. Jag vill att utskottet genom bifall
            till denna motion ger regeringen detta tillkänna.
          </p>
        </div>
        <div xml:id="i-DY6TCBAZjcHHTRf4SJu6fW" type="signatureBlock">
          <list xml:id="i-28EdeinrJ9UANtEmNjjSLa">
            <item xml:id="i-3ayyc1oRe8TeiB61DpZtKg" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
