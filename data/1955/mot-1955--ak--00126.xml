<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--ak--00126">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__126/mot_1955__ak__126-001.pdf"/>
      <fw xml:id="i-QQj7g1QN3aNN73PhPEPj24">
        14 Motioner i Andra kammaren, nr 126 år 1955
      </fw>
      <div xml:id="i-YJ9eu13CpxFEfxjLbjU1dF" type="motHeader">
        <div xml:id="i-QwggzEASfeFkn6MDhURAJ3" type="motTitle"/>
        <div xml:id="i-5sQdKXAdqaYhtG2KJoLuxf" type="motSubmissionInfo"/>
      </div>
      <div xml:id="i-HGdAWGcrUcd56GM1kQy3xN" type="motBody">
        <div xml:id="i-HnMyXjZY3bpejn4AZH4PR3">
          <p xml:id="i-T3KLFA81hB4FA3HJg3hT1F">
            Nr 126
          </p>
          <p xml:id="i-TXm7snuB9P5T3M3boQsN7v">
            Av herr Gustafsson i Skellefteå, m. fl., om ökat investeringsan-
            slag till fonden för lån till företagarföreningar.
          </p>
          <p xml:id="i-7EF7zfuB9JEiPUHL9VJveS">
            Företagarföreningarnas verksamhet har blivit uppskattad inom
            de län där de verkat en längre tid. Särskilt i övre Norrland med
            dess behov av en mera differentierad industri har företagarföreningarna
            utfört ett be- tydelsefullt arbete. Statsmakterna har också vid
            flera tillfällen gett till känna sin uppskattning av föreningarnas
            insatser. I 1954 års statsverks- proposition tillkännagavs, att
            man inom handelsdepartementet verkställt en viss översyn av företagarföreningarnas
            verksamhet. Vad därvid fram- kommit hade bestyrkt att verksamheten
            varit gagnelig ur olika synpunk- ter. ”Ett icke ringa antal nya
            företag med, som det förefaller, goda ut- vecklingsmöjligheter”,
            hette det bl. a. i statsverkspropositionen, ”har ge- nom föreningarnas
            medverkan kunnat lokaliseras till orter, där behov av en utbyggnad
            eller differentiering av näringslivet befunnits föreligga”. Man
            fastslog till sist att föreningarna sålunda ”kommit att gagna
            den framtida utvecklingen av ett stort antal hantverks- och småindustri-
            företag”. Bankoutskottet framhöll också i sitt utlåtande nr 36
            till 1954 års riks- dag betydelsen av det arbete som bedrives
            av företagarföreningarna. ”Er- farenheterna av föreningarnas verksamhet
            beträffande såväl nyetablering som rationalisering av äldre företag
            är i allmänhet goda, och det enskilda initiativet har erhållit
            ett värdefullt stöd”, framhöll utskottet bl. a. Samma synpunkter
            har vid flera riksdagar framförts såväl i motioner som i de- battinlägg
            i kamrarna. Enighet råder således om att företagarföreningarnas
            konsulent- och ut- låningsverksamhet varit av betydelse samt även
            om att ett visst statligt stöd bör utgå till bägge dessa verksamhetsgrenar.
            Fjolårets riksdag höjde också låneanslaget till 2,5 miljoner kronor.
            Motioner om ytterligare höj- ningar avstyrktes av statsutskottet,
            bl. a. under hänvisning till beslutet om statliga kreditgarantier
            till hantverk och småindustri. Effekten av en kreditgivning, förmedlad
            genom statliga kreditgarantier eller genom företagarföreningarnas
            långivning, synes i stort sett bli den- samma. Det är i bägge
            fallen fråga om att komplettera de vanliga kredit- institutens
            långivning genom ett offentligt risktagande, avsett att ge små-
            företagarna möjlighet att erhålla nödvändiga marginalkrediter.
            De bägge formerna är likvärdiga ur samhällsekonomisk synpunkt,
            och sedan an- slaget till företagarföreningarna flyttats till
            kapitalbudgeten blir effekten densamma även ur statsfinansiell
            synpunkt.
          </p>
          <pb facs="riksdagen-motions-pdf/data/1955/mot_1955__ak__126/mot_1955__ak__126-002.pdf"/>
          <fw xml:id="i-47Bi7HujAqUPCgB32GTp4P">
            Motioner i Andra kammaren, nr 126 år 1955 15
          </fw>
          <p xml:id="i-ARXFgXRSFtTRV8rppbbTeT">
            Avvägningen av de belopp som från statens sida skall anvisas
            till den ena eller andra stödformen bör därför ske med hänsynstagande
            till de praktiska för- eller nackdelar som de olika formerna uppvisar.
            Systemet med kreditgarantier kan sägas innebära en fördel genom
            att lånen kan tagas i lokala banker. Men å andra sidan har kreditgarantisystemet,
            så- dant det nu är utformat, en olägenhet i jämförelse med föreningarnas
            lån- givning som väger tyngre, nämligen den att besluten i låneärenden
            inte fattas av ett länsorgan utan sker centralt. Detta innebär
            ett klart avsteg från de senare årens decentraliseringssträvanden.
            Det kan inte anses vara en rationell anordning att låneärenden
            av denna storleksordning skall avgöras av Kungl. Maj:t. Ett organ
            på länsstadiet har större förutsätt- ningar att bedöma dessa frågor.
            Företagarföreningarna får genom kon- sulentverksamheten en ingående
            personkännedom och därigenom goda möjligheter att bedöma låntagarnas
            personliga förutsättningar, företagens framtidsutsikter samt behovet
            på orten av en viss industri. Vid systemet med kreditgarantier
            tillvaratages visserligen denna lokal- och personkän- nedom genom
            att föreningarna förbereder låneärendena. Men det slutliga beslutet
            skall ändå fattas centralt, vilket förefaller medföra en onödig
            belastning på departementet samt göra hela proceduren mera omständlig.
            Även ett annat skäl talar för att en större andel av den statligt
            under- stödda kreditgivningen tills vidare bör gå över företagarföreningarnas
            långivning. I motion nr II: 691 till 1954 års riksdag anfördes
            bl. a. föl- jande: ”Företagarföreningarna har hittills för att
            spara på sina egna låneanslag sökt att biträda låntagarna vid
            underhandlingar med bankerna, för att skaffa så stor del av krediten
            som möjligt i öppna marknaden. Om kreditgarantisystemet genomföres
            i enlighet med de riktlinjer, som uppdragits i propositionen,
            kommer företagarföreningarna dock inte att ha samma självklara
            intresse av att hålla lånebeloppen nere, i varje fall inte när
            det gäller lån som ligger i närheten av 40 000-kronorsgränsen.
            Tvärtom kan det bli frestande för föreningarna att underlåta att
            hålla låneanspråken nere för att därigenom kunna överföra fler
            lån till kredit- garantier.” Erfarenheten torde komma att visa
            att dessa farhågor inte var ogrun- dade. Företagarföreningarna
            i de olika länen har en självklar ambition att spara på de egna
            otillräckliga lånemedlen samt i stället tillföra sina respektive
            områden så stor andel som möjligt av det belopp som anvisats till
            kreditgarantier. Risken för detta skulle givetvis bli mindre om
            för- eningarnas egna låneanslag ökades. Antalet låneärenden som
            måste av- göras centralt minskar också om företagarföreningarna
            får möjlighet att själva ta ett större antal lån. Det är möjligt
            att denna avvägningsfråga kommer i ett annat läge om systemet
            med kreditgarantier efter någon tids erfarenhet kan ges en ut-
            formning, som innebär ökad decentralisering, eller om rätten för
            ban-
          </p>
          <pb facs="riksdagen-motions-pdf/data/1955/mot_1955__ak__126/mot_1955__ak__126-003.pdf"/>
          <fw xml:id="i-Yv7UwGUoivw8CvU1aFrCa">
            16 Motioner i Andra kammaren, nr 126 år 1955
          </fw>
          <p xml:id="i-9TWtJdkTP6qSW5HBx9gsNz">
            kerna att ge förtroendekrediter visar sig få någon mera betydande
            effekt. Men tills vidare talar de skäl som ovan anförts för att
            ett större belopp än som föreslås i propositionen måtte anvisas
            till fonden för lån till före- tagarföreningar. Nya föreningar
            tillkommer ju också, och de bör enligt vår mening så snart de
            är rustade för uppgiften erhålla utlåningsrätt, även om lånebeloppen
            under en övergångstid maximeras till ett lägre belopp än 40 000
            kronor. Därigenom skulle lånebeslut åtminstone när det gäller
            mindre lånebelopp kunna avgöras utan att underställas Kungl. Maj:t.
            Med stöd av vad ovan anförts hemställes, att riksdagen vid behandling
            av tionde huvudtiteln, kapitalbudgeten, måtte besluta att för
            budgetåret 1955/56 till fonden för lån till företagarföreningar
            anvisa ett in- vesteringsanslag av 4 000 000 kronor.
          </p>
          <p xml:id="i-4mjX7dp1pDYYqa8WJLzNfc">
            Stockholm den 25 januari 1955
          </p>
          <p xml:id="i-GpHGrhayor9gi9dh8qSViU">
            Henning Gustafsson Erik Strandh Martin Larsson i Skellefteå
          </p>
          <p xml:id="i-QXVyVN2371ULzGDPtMgHvH">
            Stockholm, Oskar Eklunds Boktryckeri, 1955
          </p>
        </div>
      </div>
    </body>
  </text>
</TEI>
