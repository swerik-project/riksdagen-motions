<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00325">
  <teiHeader>
    <fileDesc>
      <titleStmt>
        <title>Migrerande arbetskraft</title>
        <author corresp="i-3S4u3rsmsb3bjgrsrZUU6Q">av Anders Karlsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Migrerande arbetskraft</title>
          <idno type="rdwebb">H102Sf325</idno>
          <rs type="number">Sf325</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf325/text</ref>
          <ref type="dokument_url_html">http://data.riksdagen.se/dokument/H102Sf325</ref>
          <ref type="dokumentstatus_url_xml">http://data.riksdagen.se/dokumentstatus/H102Sf325</ref>
          <ref type="doc">http://data.riksdagen.se/fil/A80C9BD5-AC91-433D-8E3A-F9A71B70F82F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-B7m22n9deLFR6csBXymMMd" type="signed"/>
        <correspContext corresp="i-B7m22n9deLFR6csBXymMMd">
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-76ETKL7PQscJy3dmshR8mr"/>
        </correspContext>
        <correspAction xml:id="i-9bUsAGYMq2ENLyPU1UFEcA" type="numbering">
          <date when="2013-10-07"/>
        </correspAction>
        <correspAction xml:id="i-RopkudUUaUg81sy3WiePKB" type="submission">
          <date when="2013-10-04"/>
        </correspAction>
        <correspAction xml:id="i-PjKj1bUmLccXDepF59ZZXh" type="transfer">
          <date when="2013-10-04"/>
        </correspAction>
        <correspAction xml:id="i-8z2fkJm5UrG2kNhnm8XGqc" type="assigned"/>
        <correspContext corresp="i-8z2fkJm5UrG2kNhnm8XGqc">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3Dab37VLo6FUa8FRU6j2Mt">
            Förslag till riksdagsbeslut
          </head>
          <list style="ol">
            <item xml:id="i-JjKK4kw9wc1csbN3c4pdNG">
              Riksdagen tillkännager för regeringen som sin mening vad som
              anförs i motionen om att migrerande arbetstagares rättsliga ställning
              måste stärkas genom att arbetsplatserbjudandet får en stärkt rättslig
              ställning där erbjudandet som behandlats av Migrationsverket och
              som den fackliga organisationen har yttrat sig över ska vara civilrättsligt
              bindande.
            </item>
            <item xml:id="i-KzgpWPswNkb1etBZpYVRRN">
              Riksdagen tillkännager för regeringen som sin mening vad som
              anförs i motionen om att Migrationsverket bör få ett utökat uppdrag
              att utföra förhands- och efterkontroller av att utbetald lön och
              skatt följer anställningsavtalet.
            </item>
            <item xml:id="i-8A3sJGWnzUvsBvXBzcRohz">
              Riksdagen tillkännager för regeringen som sin mening vad som
              anförs i motionen om att företag som missbrukar systemet ska vidkännas
              tydliga sanktioner som följer normal rättspraxis.
            </item>
            <item xml:id="i-3btTuSc7tYS6gNVn6sE5An">
              Riksdagen tillkännager för regeringen som sin mening vad som
              anförs i motionen om att arbetstagare som träder fram och söker
              hjälp inte ska riskera utvisning.
            </item>
            <item xml:id="i-XKbFKgAZzS44qx4VmwJ4Bq">
              Riksdagen tillkännager för regeringen som sin mening vad som
              anförs i motionen om att solidaransvar bör införas även för arbetsgivare
              utanför EU/EES.
            </item>
          </list>
        </div>
        <div type="motContent">
          <head xml:id="i-5i69QV8kW6HFdQ77aUaSEy" type="h1">
            Motivering
          </head>
          <p xml:id="i-2i4gcaxNW3FMpJbz9yb2Lw">
            Det regelverk som omger migrerande arbetskraft har nu varit i
            bruk sedan december 2008. Det kan konstateras att de förändringar
            som den borgerliga regeringen genomförde har medfört att de farhågor
            som exempelvis LO varnade för har besannats. Kritiken som framfördes
            mot förändringarna i regelverket bestod bland annat av att den
            migrerande arbetskraften skulle få det svårt att ta tillvara sina
            rättigheter. Tyvärr har flertalet av farhågorna besannats och
            det finns numera ett otal exempel på den exploatering av migrerande
            arbetstagare som regeringens politik har medfört. Exempelvis är
            det få som har kunnat undgå hur bärföretagen har utnyttjat thailändska
            och rumänska bärplockare. Även inom hotell- och restaurangbranschen
            har Hotell- och Restaurangfacket, (HRF), kunnat påvisa hur den
            migrerande arbetskraften utnyttjas på ett hänsynslöst sätt. Under
            våren 2011 kunde HRF konstatera att av de 54 restauranger som
            förbundet besökte och som Migrationsverket beviljat arbetstillstånd
            till var nästan ingen prickfri. Ett eller flera allvarliga lag-
            eller avtalsbrott hittades hos 33 av de 54 uppsökta företagen.
            Av de ärenden som HRF valde att driva till förhandling kan det
            konstateras att närmare 80 procent handlar om lönedumpning, bristfälliga
            anställningsbevis eller uteblivna eller undermåliga lönespecifikationer.
            Utan ett anställningsbevis är det svårt att i en eventuell tvist
            bevisa att man ens har en anställning. Det gör dessa människor
            enormt utsatta. Även inom byggbranschen känns mönstret igen och
            har ökat efter liberaliseringen av migrationslagstiftningen.
          </p>
          <p xml:id="i-W9PdmQ855msmLmYSwHzR2F">
            Det kan konstateras att den lavinartade ökningen av antalet ansökningar
            har medfört att fackförbundens handläggning av ansökningarna tar
            stora resurser i anspråk och tränger ut annan facklig verksamhet.
            Handläggarna på de olika förbunden ger en bild av att antalet
            fall av misstänkt missbruk och misstänkta skenavtal har stigit
            markant. Just ansökningsprocessen synes ha blivit en affärsidé
            för vissa arbetsgivare och dubiösa mellanhänder såsom olika juristfirmor.
            Det förekommer även att handläggande fackliga ombudsmän finner
            sin namnteckning förfalskad på handlingarna till Migrationsverket
            för tillstyrkande av tillstånd.
          </p>
          <p xml:id="i-G6Xyg6L9kHLwtgpAtuPrXM">
            Arbetsplatserbjudandet måste vara bindande i civilrättslig mening
            i förhållande till arbetstagaren. Arbetserbjudande som arbetsgivaren
            skickar till Migrationsverket har således att binda arbetsgivaren
            vid minst dessa villkor som Migrationsverket har behandlat samt
            den fackliga organisationen har yttrat sig över. I dagsläget kan
            en arbetsgivare med stor sannolikhet ange vissa villkor i tillståndsprocessen
            och sedan avtala något helt annat med den enskilda i dennes anställningskontrakt.
          </p>
          <p xml:id="i-RU95QgXwBTqvptNqgmwepb">
            Ett fundamentalt problem är att den lagstiftning som är i kraft
            idag saknar adekvata sanktioner mot arbetsgivare som bryter mot
            reglerna. Eventuellt brott mot reglerna – som arbetsgivaren gör
            sig skyldig till – träffar individen då arbetstillståndet återkallas.
            Förändringar krävs i utlänningslagen där det uttryckligen måste
            framgå att arbetstagaren har rätt till skadestånd såväl allmänt
            som ekonomiskt.
          </p>
          <p xml:id="i-56sjpmGuAHTuZLXh2LySeR">
            För att angripa problemet vid roten med oseriösa arbetsgivare
            ska Migrationsverket få möjlighet att göra en rigorös kontroll
            av den framtida arbetsgivaren av dennes handel och vandel och
            således inte enbart utifrån arbetstagaren. För att kunna bedöma
            huruvida en arbetsgivare ej är dubiös bör det finnas krav på att
            en arbetsgivare skall ha haft verksamhet under en viss tid innan
            ett arbetstillstånd kan utfärdas avseende migrerande arbetstagare
            som kommer utanför EU. Vid en sådan kontroll har arbetsgivaren
            att visa att skatteskulder inte förekommer, att adekvata sociala
            avgifter är erlagda med mera. Om företaget tidigare har rekryterat
            från tredjeland ska företaget redovisa dokumentation av att utbetalda
            löner stämmer överens med minst den nivå som framgick av den ursprungliga
            ansökan samt att alla skatter och avgifter är erlagda.
          </p>
          <p xml:id="i-5c254vDvgbfuTUZuF7ZSwV">
            Det bör även observeras att ett system bör införas så att en
            efterkontroll av utfästa villkor efterlevs. Därför måste det bli
            möjligt att samköra Skatteverkets register med Migrationsverkets
            register så att den skatt och de sociala avgifter som arbetsgivaren
            har erlagt motsvarar minst den lön som arbetstagaren skulle ha
            erhållit enligt arbetsplatserbjudandet.
          </p>
          <p xml:id="i-2DUU3CLB2D5rNS6n6hqaPP">
            Det blir allt vanligare med olika former av entreprenadkedjor
            i olika branscher, och längden på dessa kedjor tycks enbart öka.
            Flera nivåer av underentreprenörer ökar risken för att det uppstår
            problem – både för de anställda och för samhället. För de anställda
            är det inte ovanligt att det uppstår problem med exempelvis utbetalning
            av intjänad lön till arbetstagare som är i slutet av en lång underentreprenadskedja.
            För samhället kan det innebära att skatt samt sociala avgifter
            undanhålls staten. Därav måste ett system med solidaransvar följaktligen
            införas för de företag som är etablerade i Sverige och som anlitar
            bemanningsföretag utanför EU/EES, där det etablerade företaget
            kan göras solidariskt ansvarigt för utgivande av löner, inbetalning
            av försäkringar, erläggande av sociala avgifter och skatter.
          </p>
        </div>
        <div type="motSignatures">
          <list>
            <item xml:id="i-ZKmHC2Vrz3X5iNGszmBwW">
              Anders Karlsson (S)
            </item>
            <item xml:id="i-NH4rmuMg3qYVwFuTzwQpMs">
              Gunnar Sandberg (S)
            </item>
            <item xml:id="i-6sTWK2wRt8JGNDzoXEfkuk">
              Lars Mejern Larsson (S)
            </item>
          </list>
        </div>
      </div>
    </body>
  </text>
</TEI>
