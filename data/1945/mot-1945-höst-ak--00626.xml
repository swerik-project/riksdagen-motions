<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945-höst-ak--00626">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945_höst_ak__626/mot_1945_höst_ak__626-001.pdf"/>
      <fw xml:id="i-UWhV6dUzA4NkkGYmj6YGrn">
        Motioner i Andra kammaren, nr 626. 7
      </fw>
      <div xml:id="i-4BPUHnWXJDci7eFbGfxUEH" type="motHeader">
        <div xml:id="i-LTmuKWxUMyXZLJFqK77vWJ" type="motTitle"/>
        <div xml:id="i-ETWUYfg84HRrSoKbxBfc8N" type="motSubmissionInfo"/>
      </div>
      <div xml:id="i-D2bmojZ9iQ7bhyx8cmJkUi" type="motBody">
        <div xml:id="i-E28zq1oUkSiCGdrF8dKvEj">
          <p xml:id="i-8GHoxmtYW2LU8otQLBCJcb">
            Nr 620.
          </p>
          <p xml:id="i-S948Pac3EFP4m1Qw8A4r6z">
            Av herr Persson i Stockholm m. fl., i anledning av Kungl. Maj:ts
            proposition, nr 343, angående skatte- grupperingen m. m.
          </p>
          <p xml:id="i-MRzUjT2VzHK7YxGAdu3Bth">
            Medför dyrortsgrupperingen större rättvisa olika medborgargrupper
            emellan än om någon gradering av förmåner och skyldigheter efter
            orternas dyrhet icke funnes? Frågan kan inte besvaras med stöd
            av innehållet i 1943 års dyrortskommittés betänkande. Kommittén
            har visserligen sökt utforma sitt betänkande i vetenskaplig stil,
            men detta kan inte dölja det faktum, att innehållet i detsamma
            till stor del består av konstruktioner, fiktiva tal, sannolikhetsberäkningar,
            an- taganden och motvilliga kapitulationer inför omöjligheten
            att med dyrorts- grupperingens hjälp anpassa kontantlönerna så,
            att de ge samma reella för- delar, oavsett på vilken ort arbetet
            utföres, eller åstadkomma att en viss skattesats träffar samma
            realinkomst lika på alla orter. Dyrortskommittén har själv konstaterat
            omöjligheten i att taga bland annat följande förhållanden med
            i beräkningarna:
          </p>
          <p xml:id="i-LyhLPK8vihR5hD9nSLLBVS">
            Yrkesfördelarna vid bosättningen å vis sort kunna icke inkalkyleras
            vid dyr- ortsgrupperingen. Normalbudgetens användning vid skattegrupperingen
            leder till oriktiga resultat, enär samma budgetberäkning kommer
            till användning för olika medborgarskikt, men det är av praktiska
            skäl omöjligt att åstadkomma rättelse. Den hushållsbudget som
            föreslås komma till fortsatt användning är redan nu föråldrad,
            men kommittén anser att detta förhållande inte har någon betydelse
            enär även en nu upprättad budget endast till en begränsad tid
            skulle svara mot verkligheten. Vilken familjetyp, som bör vara
            att anse som normalfamilj, borde visser- ligen undersökas, men
            en sådan undersökning skulle ta för mycken tid i anspråk, varför
            kommittén nöjer sig med att föreslå bibehållandet av den gamla
            normalfamiljen. Vad gäller konsumtionsolikheter i olika områden
            av landet förklarar kom- mittén att den inte uppletat någon allmän
            godtagbar, objektiv metod för att jämföra standarden. I samband
            därmed förklarar kommittén att det är tänkbart att man i vissa
            trakter upprätthåller en oekonomisk konsumtion av enstaka varuslag,
            till vilken man alltså inte bör taga hänsyn, och nämner därvid
            som exempel den höga förbrukningen av vetemjöl och kaffe i Norr-
            land. Det är ju anmärkningsvärt, att kommittén inte ansett sig
            böra taga hänsyn till sådan såväl av arbetsförhållanden som av
            ekonomiska och kli- matiska förhållanden föranledd konsumtion.
            Att klimatet i Norrland ställer större krav på såväl näringstillförseln
            som på klädedräkten och bränsleförbrukningen anser kommittén icke
            vara ute- slutet, men fastställandet av verkningarna av dessa
            förhållanden skulle kräva så ingående undersökningar, att kommittén
            avstått från att vidtaga dessa. En gemensam budget för löne- och
            skattegrupperingen blir missvisande, men
          </p>
          <pb facs="riksdagen-motions-pdf/data/1945/mot_1945_höst_ak__626/mot_1945_höst_ak__626-002.pdf"/>
          <fw xml:id="i-N1SafhoJj5SPYnmAD4hzwU">
            8 Motioner i Andra kammaren, nr 626.
          </fw>
          <p xml:id="i-TkCFNg1ws5rXy4ScGatQYu">
            a Clemaniaöholen anser dock »praktiska synpunkter» tala för att
            den bibe- hålles. Vid varuurvalet för prisberäkningar föreslås
            bibehållandet av systemet med representantvaror, varvid man utgår
            från antagandet, att varor med samma ursprung också följas åt
            i samma prislägen på skilda orter. Någon systematisk undersökning
            av huruvida detta antagande överensstämmer med verkligheten har
            aldrig genomförts, och kommittén framhåller, att även om den förfogat
            över material för en dylik undersökning så skulle den ändock inte
            ha kunnat genomföra denna på grund av bristande tid. Samma gäller
            om inventarie- och husgerådsposterna. Kommittén erkänner dessa
            »Svag- heter i viktsystemet», men tillägger att den praktiska
            betydelsen av bris- terna »sannolikt» icke är stor. Kommittén
            anser det ur rättvisesynpunkt vara befogat att i vissa fall åsätta
            varor priser motsvarande en kvalitet, som inte finns att köpa
            på orten. Kommittén finner det ogörligt att låta kostnaderna för
            insatslägenheter och egnahem direkt påverka ortens hyrestal, trots
            att i vissa orter nära nog en- bart dylika lägenheter för närvarande
            produceras. De högre kostnaderna för att å landsorten indraga
            vatten, avlopp, telefon, elektriska ledningar m. m. ha icke medtagits
            i beräkningarna, kommittén har nöjt sig med »antagandet»&gt; att
            dylika merkostnader vanligtvis uppvägas av lägre tomtkostnad.
            Skillnaden i bostadskostnaderna för dem som bo i nybyggda hus
            och dem som bo i äldre fastiyheter lämnas ur räkningen, trots
            att dyrortsgrupperingen nu angives syfta till att åstadkomma rättvisa
            olika löntagare emellan. De olika bostadskvaliteternas förekomst,
            exempelvis i fråga om lägenheter- nas olika ytinnehåll inom olika
            orter, har icke medtagits vid jämförelserna. Skatteavdragen bibehållas
            oförändrade trots att de nuvarande avdragen uppvisa en spännvidd
            mellan högsta och lägsta gruppen, som genomgående överstiger spännvidden
            i levnadskostnader, vare sig man betraktar den nu- varande fördelningen
            av orterna på skattegrupper eller den av kommittén föreslagna.
            Vid skattegrupperingen bygger man på det lösa »antagandet» att
            in- komsten för alla inkomsttagare varierar i enlighet med statstjänstemännens
            löneskalor. Ingen hänsyn tages till skillnaden i förmåner, som
            skattebetalarna i olika orter kunna erhålla för en och samma kommunala
            skattesats. Kommittén utgår från att den kommunala genomsnittsdebiteringen
            för de sista fem åren skall ligga till grund för de beräkningarna
            trots risken för att man därigenom avlägsnar sig från det verkliga
            skattetryck som kommer att gälla under grupperingens giltighetstid.
            Avståndskostnaderna ha icke kunnat beräknas annat än på grundval
            av en »skälighetsprövning»; därvid har man betraktat det som skäligt
            att be- räkna de direkta kostnaderna för resor i syfte att verkställa
            uppköp, men däremot icke kostnaderna för mistad arbetsförtjänst
            under restiden. Kostnaderna för att tillgodose landsbygdsbefolkningens
            kulturella behov ha praktiskt taget helt lämnats utanför beräkningarna.
            Landsbygdsbefolkningens högre skolkostnader ha icke medtagits
            i beräk- ningarna. Kostnaderna för resor till arbetsplatserna
            ha inte heller medtagits i beräk- ningarna. Några fasta och konkreta
            bestämmelser om vad som skall vara att anse som huvudort för omkringliggande
            bygd ha icke utarbetats. Bedömandet av det berättigade i att bibehålla
            dyrortsgrupperingen eller
          </p>
          <pb facs="riksdagen-motions-pdf/data/1945/mot_1945_höst_ak__626/mot_1945_höst_ak__626-003.pdf"/>
          <fw xml:id="i-4N146CBoFit9XpWVerUvf7">
            Motioner 1 Andra kammaren, nr 626. 9
          </fw>
          <p xml:id="i-B6xr8mfQ8T6Xq6mHSpWFBh">
            icke grundar sig på en provundersökning, som omfattar endast
            545 orter. I provundersökningen ha därtill icke ingått priserna
            på fisk, kalvkött, kaffe- bröd, skorpor, frukt m. m., allt till
            ett värde av omkring 20 4 av hela livs- medelsposten. Inte heller
            ingingo kostnaderna för bostadsposten och priset på elström, skolagning
            och arbetshjälp i hemmen i provundersökningen, samtliga dessa
            priser äro endast automatiskt överförda från 1941 års under- sökning
            till att nu ha hamnat under rubriken »levnadskostnadernas höjd
            i april 1944». De anförda exemplen borde utgöra ett tillräckligt
            bevismaterial för att 1943 års dyrtidskommitté misslyckats i sina
            under två års tid bedrivna försök att effektuera riksdagens beställning
            av en utredning, där man i större utsträckning skulle taga »hänsyn
            till sådana kostnader, som visser- ligen ej kunna siffermässigt
            fixeras men som dock bidraga till olikheten i levnadskostnaderna
            i skilda orter» och anvisningen om att »överhuvud taget böra sådana
            kostnader, varöver människorna ej kunna råda, på ett eller annat
            sätt medräknas 1 levnadskostnaderna». Kommittén har själv givit
            uttryck för sitt misslyckande i orden, att »syftet med dyrortsgrupperingen
            icke ens i teorien kan vara att bilda underlag för en sådan avvägning
            av lönerna mellan olika orter, att det blir ekonomiskt lika fördelaktigt
            för lön- tagarna att bo på den ena orten som på den andra» och
            att »man står så- lunda vid det praktiska utförandet av levnadskostnadsjämförelserna
            inför ett dilemma, som icke kan lösas på ett invändningsfritt
            sätt. Dilemmat betyder så mycket mera, då fråga blir om den del
            av hushållsbudgeten, som an- vändes för konsumtion av icke-materiella
            nyttigheter. Förutsättningarna för skilda orter att här möjliggöra
            en till såväl kvantitet som kvalitet lika konsumtion äro så väsentligt
            olika, att ett benhårt fasthållande vid metoden skulle leda till
            rent orimliga resultat. Metoden är därför icke tillämplig för
            denna del av standarden. Här måste med andra ord en viss variation
            i konsumtionen förutsättas. Å andra sidan kan man icke bortse
            från att en sådan förutsättning innebär ett betydande mått av
            godtycke». Sådana uttalanden anser sig kommittén nödsakad att
            göra trots att den själv tidigare framhållit, att »dyrortsgrupperingens
            uppgift bör vara att ut- göra underlag för en interlokal utjämning
            av realvärdet av löner och vissa andra ekonomiska förmåner». Trots
            dyrortsberäkningarnas omfattning och invecklade förfaringssätt
            slutar det hela i det underkännande av beräkningsmetodens tillförlitlighet
            som ligger i förslaget om att socialstyrelsen även i fortsättningen
            skall ha fullmakt att inplacera orter i respektive grupper efter
            skälighetsprövning. Det vore olyckligt, om riksdagen skulle besluta
            att på grundval av dyr- ortskommitténs misslyckade utredning låsa
            fast dyrortsgrupperingen för oöverskådlig tid framåt. Ty dyrortsgrupperingen
            verkar som en sprängkil mellan folket i stad och på land. Den
            verkar därtill splittrande i leden bland folk i samma yrkesgrupper.
            Dyrortsgrupperingens bibehållande intresserar 1 hög grad storföretagarna,
            ty den gör det möjligt för dessa att få diskussionen om arbetarnas
            andel i produktionsresultatet till att röra sig om i stor utsträckning
            fiktiva siffror
          </p>
          <pb facs="riksdagen-motions-pdf/data/1945/mot_1945_höst_ak__626/mot_1945_höst_ak__626-004.pdf"/>
          <fw xml:id="i-7DZwEQ9v1aKmGLX2qRgNRE">
            10 Motioner i Andra kammaren, nr 626.
          </fw>
          <p xml:id="i-2q9Ke7E3Ve7oHhndTeZhp3">
            beträffande levnadskostnaderna i orten, i stället för att röra
            sig omkring företagens förmåga att tillåta en höjning av de anställdas
            levnadsstandard. Dyrortsgrupperingen verkar till arbetarklassens
            nackdel i det den elastiskt pressar ner det arbetande folkets
            levnadsstandard så nära existensminimum som arbetsgivarnas intresse
            av arbetskraftens reproducering tillåter. Dyrortsgrupperingen
            försvårar såväl arbetar- som bondeklassens och mellanskiktens
            strävanden att höja sin levnadsstandard. 1943 års riksdag ansåg
            behovet av en förändring av skattegrupperingen vara så stor, att
            den uttalade sig för att förslag i frågan borde framläggas redan
            vid 1944 års riksdag, även om förslag icke till dess skulle kunna
            framläggas beträffande dyrortsgrupperingsfrågan i dess helhet.
            Efter två års utredningsarbete har nu detta resulterat i ett förslag
            om att bibehålla den nu gällande skattegrupperingen minst intill
            utgången av 1947. Detta trots att kommittén själv uttalat att
            »vad det skattefria existensminimum beträffar, visa både kommitténs
            båda undersökningar och de utredningar, som skett i annat sammanhang,
            att avdragssystemet såsom det för närva- rande är utformat icke
            fyller sin uppgift». Men innan kommittén uttalar detta, har den
            tidigare framhållit, att »även om det nuvarande systemet blott
            bristfälligt fyller denna uppgift (att skydda ett visst minimum
            av in- komst från att tagas i anspråk för skatteändamål) är det
            dock tydligt, att om skatteavdragen skulle avskaffas utan att
            ersättas av något annat, skulle detta medföra att skattskyldighet
            kommer att inträda i många fall, där skatteförmåga saknas». Man
            bör ha rätt att ställa större anspråk på en utredning än att den
            först anför, att ett visst system, om än bristfälligt, dock fyller
            en viss uppgift, för att sedan anföra, att systemet icke alls
            fyller denna uppgift. Vilka äro dyrhetsvariationernas orsaker?
            Denna grundläggande fråga har kommittén inte gjort något försök
            att besvara. Varför äro bostads- och övriga förnödenhetskostnader
            högre i storstäder än på landsbygden, trots att man i städerna
            måste ha större förutsättningar än på landsbygden att till fullo
            tillgodogöra sig tekniska landvinningar, ordna produktionen i
            stordrift samt att genom centralisering och rationali- sering
            förbilliga produkterna? Förklaringen till detta förhållande är
            att finna i sådana företeelser som exempelvis tomtjobberi, där
            enskilda tillåtas tillgodogöra sig oförtjänt jordvärdestegring.
            Den är vidare att finna i oskä- liga byggmästarvinster och fastighetsägarprofiter,
            i fabrikanters, affärsmäns och entreprenörers sammanslutningar
            i ringar och karteller för att lokalt behärska vissa produktions-
            och affärsmarknadsområden etc. Förhållandena i städerna ge med
            andra ord större möjligheter till framgång för osunda spekulationer
            i monopolbildning och jobberi än vad fallet är på landsbygden.
            I dyrortsgrupperingens natur ligger ett försök att undgå angrepp
            mot sådana missförhållanden. Man angriper verkningarna i stället
            för dess orsaker och gör detta på ett sätt, som innebär att medborgarna
            i de områden, där de osunda företeelserna ha mindre utbredning,
            åläggas att betala skadestånd till de områden, där missförhållandena
            ha större utbredning. Så söker man
          </p>
          <pb facs="riksdagen-motions-pdf/data/1945/mot_1945_höst_ak__626/mot_1945_höst_ak__626-005.pdf"/>
          <fw xml:id="i-KV23NX1LAL7zBTPpNurVEK">
            Motioner i Andra kammaren, nr 626. 11
          </fw>
          <p xml:id="i-9q2HNZrfU3qTUd1ZErMLim">
            göra troligt, att detta utgör en gärd av rättvisa mot städernas
            arbetande folk. I verkligheten döljer sig bakom dyrortsgruppssystemet
            en åtgärd för att öka monopolkapitalets möjligheter till utsugning
            av befolkningens flertal, oavsett om det gäller medborgare i stad
            eller på land. Dyrortsgrupperingen konserverar missförhållanden,
            och dess vinster stanna hos kapitalisterna. De enda väsentliga
            resultaten av dyrortskommitténs arbete ta sig uttryck i konstaterandet
            av en ytterligare sammanpressning av prisnivån samt i för- slagen
            om införande av avståndstillägg och minskning av dyrortsgruppernas
            antal. Dyrortskommittén anser sig nu, trots allt, kunna konstatera,
            att en sam- manpressning av prisnivån ägt rum, så att spännvidden
            från år 1941 till år 1944 minskat från 25 till 22 4. För att vidtaga
            de förändringar, som detta erkända förhållande nu ur rättvisesynpunkt
            kräver, och för att åstadkomma de justeringar, som de interlokala
            prisförändringarna medfört behov av, anser man sig behöva två
            års arbetstid. Under tiden skola såväl löntagarna som skattebetalarna
            vänta på att erhålla till och med den rättvisa, som blivit dem
            tillerkänd i dyrortskommitténs betänkande. Vi anse, att perspektivet
            bör bli, att dyrortsgraderingen skall avskaffas, att dyrortsvariationernas
            orsaker skola angripas i stället för deras verk- ningar och att
            de lönejusteringar, som statstjänarlönernas efterblivenhet motiverar,
            omedelbart skola vidtagas. Man vill kanske invända, att förslaget
            om att sänka antalet dyrortsgrupper från nio till fem i alla fall
            är att betrakta som ett framsteg. Löntagarna och för övrigt alla
            anhängare av att rättvisa skipas ha emellertid intet spe- ciellt
            intresse av en minskning av antalet dyrortsgrupper. För dem har
            endast frågan om vad som skall bli fastställt som spännvidd mellan
            högsta och lägsta grupp något egentligt intresse. Med hänvisning
            till vad som anförts föreslås,
          </p>
          <p xml:id="i-64gAYiREuuSLZtuq6P5ySc">
            att riksdagen beslutar att i princip uttala sig för slopandet
            av dyrortsgruppe- ringen; att i skrivelse till Kungl. Maj:t hemställa,
            att ny utredning skyndsamt företages och förslag framlägges om
            avskaffandet av dyrortsgrupperingen, varvid särskild uppmärksamhet
            skall ägnas frågan om orsakerna till de ännu bestående dyrhets-
            variationerna och åtgärder föreslås för eliminerandet av dessa,
            samt att i samband därmed även framlägges förslag om nya bestämmelser
            rörande skatteavdragen, varvid skall tillses, att dessa komma
            att uppgå till belopp, som motsvarar den in- komstsumma, som är
            nödvändig för att ernå ett ur folkhälsans synpunkt godtagbart
            existensminimum; att riksdagen i övrigt godkänner Kungl. Maj:ts
            proposition nr 343 att gälla intill dess att riksdagen lämnats
            tillfälle att fatta definitivt beslut i dyrortsgrupperingsfrågan,
            samt
          </p>
          <pb facs="riksdagen-motions-pdf/data/1945/mot_1945_höst_ak__626/mot_1945_höst_ak__626-006.pdf"/>
          <fw xml:id="i-6kcy343XBSekARetQhZzng">
            12 Motioner i Andra kammaren, nr 626.
          </fw>
          <p xml:id="i-PuuTsPZZSfug8LvKvBEg3E">
            att riksdagen uttalar, att dess principbeslut i dyrortsgrup-
            peringsfrågan inte får tagas till intäkt för något ytterligare
            dröjsmål vid genomförandet av en lönereglering för statstjä- narna.
          </p>
          <p type="date" id="i-E7TpvABLEtbrk5jDx6cAEN">
            Stockholm den 31 oktober 1945.
          </p>
          <div xml:id="i-6tq7d8GYvxXsxChp29Np9B" type="signatureBlock">
            <p who="i-BqQH9ezwWaYDdL68ucmJxi" type="signature">
              Set Persson
            </p>
          </div>
          <p xml:id="i-5uqUMpkAqXpQoiRk1q7nqt">
            O. F. Persson. H. Hagberg. Erik Karlsson. Gustav Johansson. Gösta
            Kempe. Harald Johanson. Erik Jansson. Gunnar Adolfsson. Azxel
            Nordström.
          </p>
          <p xml:id="i-59vQE6144QsyJuReu5erH3">
            S. Rönn- Christiansson. Helmer Holmberg. K. Senander.
          </p>
        </div>
      </div>
    </body>
  </text>
</TEI>
