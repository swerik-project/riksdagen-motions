<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03298">
  <teiHeader>
    <fileDesc>
      <titleStmt>
        <title>Stöd till brottsoffer</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3298 av Johan Forssell m.fl. (M)</title>
          <idno type="rdwebb">H8023298</idno>
          <rs type="number">3298</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023298/text</ref>
          <ref type="dokument_url_html">http://data.riksdagen.se/dokument/H8023298</ref>
          <ref type="dokumentstatus_url_xml">http://data.riksdagen.se/dokumentstatus/H8023298</ref>
          <ref type="docx">http://data.riksdagen.se/fil/2459E9DF-BEDB-429C-AB05-1A0BC6470F37</ref>
          <ref type="pdf">http://data.riksdagen.se/fil/D8D4DFAE-55CF-4CAC-8FC3-2A5B6375954B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BLnthDfuwRTKB1UK3vCpRP" type="signed"/>
        <correspContext corresp="i-BLnthDfuwRTKB1UK3vCpRP">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-8dMWyCSxSMVP4huXi66XMw" type="submitted">
          <date when="2020-10-06"/>
          <time when="14:06:55"/>
        </correspAction>
        <correspAction xml:id="i-DsDpRfSv1wRsL5yzAhd8FN" type="reviewed">
          <date when="2020-10-06"/>
          <time when="16:29:43"/>
        </correspAction>
        <correspAction xml:id="i-TYKEACohv3rNKP3hSKgawX" type="referred">
          <date when="2020-10-14"/>
        </correspAction>
        <correspAction xml:id="i-CNZR9gXzy8bBHqV91moF5D" type="assigned">
          <date when="2021-10-07"/>
          <time when="13:39:16"/>
        </correspAction>
        <correspContext corresp="i-CNZR9gXzy8bBHqV91moF5D">
          <ref type="assignedTo">Justitieutskottet</ref>
        </correspContext>
        <correspAction xml:id="i-Hio8rgwEDhj7Civ9N4kcEU" type="behandlas_i"/>
        <correspContext corresp="i-Hio8rgwEDhj7Civ9N4kcEU">
          <ref type="uppgift">2020/21:UbU12</ref>
          <ref type="ref_dok_id">H801UbU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU12</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JJ5MPQwfuX6yvD3nCWT2MC" type="behandlas_i"/>
        <correspContext corresp="i-JJ5MPQwfuX6yvD3nCWT2MC">
          <ref type="uppgift">2020/21:JuU25</ref>
          <ref type="ref_dok_id">H801JuU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU25</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6UaESQ1bKAHgwr31o165nV" type="behandlas_i"/>
        <correspContext corresp="i-6UaESQ1bKAHgwr31o165nV">
          <ref type="uppgift">2020/21:JuU35</ref>
          <ref type="ref_dok_id">H801JuU35</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU35</ref>
          <ref type="ref_dok_titel">Barn som bevittnar brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PFkHeeXEyYvoKXtqX7hYea" type="behandlas_i"/>
        <correspContext corresp="i-PFkHeeXEyYvoKXtqX7hYea">
          <ref type="uppgift">2020/21:JuU24</ref>
          <ref type="ref_dok_id">H801JuU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU24</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-12VZEwZ3GWmz9i5voaCDTx" type="behandlas_i"/>
        <correspContext corresp="i-12VZEwZ3GWmz9i5voaCDTx">
          <ref type="uppgift">2020/21:JuU27</ref>
          <ref type="ref_dok_id">H801JuU27</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU27</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TpmR7U5aGisnNc5ExnQr25" type="behandlas_i"/>
        <correspContext corresp="i-TpmR7U5aGisnNc5ExnQr25">
          <ref type="uppgift">2020/21:SoU24</ref>
          <ref type="ref_dok_id">H801SoU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU24</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3298 av Johan Forssell m.fl. (M)
          Stöd till brottsoffer
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-SxUbRd3ygFbxeHzFiJxdCN">
            Förslag till riksdagsbeslut
          </head>
          <list style="ol">
            <item xml:id="i-A6HuxUYJW2yxhzqveWSJ75">
              Riksdagen ställer sig bakom det som anförs i motionen om fördubblad
              kränkningsersättning och tillkännager detta för regeringen.
            </item>
            <item xml:id="i-Je8opY2WqLuHuzPvyp7jqe">
              Riksdagen ställer sig bakom det som anförs i motionen om effektivare
              hantering av ersättning till brottsoffer och tillkännager detta
              för regeringen.
            </item>
            <item xml:id="i-U4xVoF9Q6zvuoRs7i8KFW8">
              Riksdagen ställer sig bakom det som anförs i motionen om höjd
              avgift till Brottsofferfonden och tillkännager detta för regeringen.
            </item>
            <item xml:id="i-G6rh22zZuaSWt1sUxDETtq">
              Riksdagen ställer sig bakom det som anförs i motionen om att
              ta fram en nationell handlingsplan för att öka likvärdigheten
              i stödet till brottsoffer och tillkännager detta för regeringen.
            </item>
            <item xml:id="i-9rtJgoZGiJt9uG9P5yp6zM">
              Riksdagen ställer sig bakom det som anförs i motionen om en noggrannare
              återkoppling till brottsoffer och tillkännager detta för regeringen.
            </item>
            <item xml:id="i-KVRHfh11jsFevee7BhA3Xv">
              Riksdagen ställer sig bakom det som anförs i motionen om en total
              översyn av stöd till brottsoffer samt att inrätta en koordinerande
              funktion från samhällets sida och tillkännager detta för regeringen.
            </item>
            <item xml:id="i-59WYPjz2cH1ns29WnWo6wL">
              Riksdagen ställer sig bakom det som anförs i motionen om att
              ta fram en nationell plan för barnahusens verksamhet samt åtgärda
              bristerna i utvärderingen av barnahusen och tillkännager detta
              för regeringen.
            </item>
            <item xml:id="i-MM4xht2fCqTYe9QJMQsubp">
              Riksdagen ställer sig bakom det som anförs i motionen om en ny
              samarbetsmodell vid våldshändelser i familjer med barn, med inspiration
              från Islandsprojektet, och tillkännager detta för regeringen.
            </item>
            <item xml:id="i-VvmUCK63sbBEUuMpZAbfA">
              Riksdagen ställer sig bakom det som anförs i motionen om att
              skolor bör ha tydliga handlingsplaner för ökad kunskap och stöd
              till barn gällande brott och tillkännager detta för regeringen.
            </item>
            <item xml:id="i-XJpxP7VWKcXNiVzetTfAsx">
              Riksdagen ställer sig bakom det som anförs i motionen om att
              se över socialtjänstlagen för att öka barns rätt i skyddade boenden
              och tillkännager detta för regeringen.
            </item>
            <item xml:id="i-Y7XYjgrbXKjEUYofnTpSMX">
              Riksdagen ställer sig bakom det som anförs i motionen om att
              ge barn som bevittnat våld i hemmet målsägandestatus och tillkännager
              detta för regeringen.
            </item>
            <item xml:id="i-pXBPizhfz85EYm6J8Xyh5">
              Riksdagen ställer sig bakom det som anförs i motionen om utvärdering
              gällande rätten till målsägandebiträden och tillkännager detta
              för regeringen.
            </item>
            <item xml:id="i-Uukd99KNstaHUpLGMZRt4R">
              Riksdagen ställer sig bakom det som anförs i motionen om obligatorisk
              registerkontroll och tillkännager detta för regeringen.
            </item>
            <item xml:id="i-P5CzC1doH9pFvHGNbXVbgz">
              Riksdagen ställer sig bakom det som anförs i motionen om att
              se över nödvärnsrätten i syfte att stärka den och tillkännager
              detta för regeringen.
            </item>
            <item xml:id="i-GfNZ1xXBV3VCuPoj3Bn5R7">
              Riksdagen ställer sig bakom det som anförs i motionen om höjda
              straff för vållande till annans död och tillkännager detta för
              regeringen.
            </item>
            <item xml:id="i-P2kX13H6UsgELPDLNzGsSn">
              Riksdagen ställer sig bakom det som anförs i motionen om utvärdering
              av reglerna för förundersökningsbegränsning och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-8f1YqzLSiuw2WS4rf6cGzg" type="h1">
            Motivering
          </head>
          <p xml:id="i-Ex6YnU7ZgZFWRUma7UsaT7">
            Brottsofferperspektivet behöver stärkas i svenskt rättsväsende.
            Den som har utsatts för brott ska alltid kunna räkna med ett starkt
            stöd från samhället. Bakom varje polis­anmälan finns, typiskt
            sett, någon som har utsatts för våld eller hot eller en kränkning
            av något slag. Någon kan ha drabbats av fysiska såväl som psykiska
            skador som tar tid att bearbeta och återhämta sig från. Andra
            lider av såväl praktiska som ekonomiska problem. Det är många
            som drabbas av ett brott: dels den som utsätts, dels anhöriga
            och vänner till offret. Detsamma gäller gärningsmännens familjer
            som hamnar i en utsatt situation. Ibland finns även barn med i
            bilden.
          </p>
          <p xml:id="i-BsjzU1XeBon7c17QdFfbzX">
            I de fall brott inte kan förebyggas måste samhällets resurser
            rikta in sig på att minska brottets skadeverkningar och att hjälpa
            de brottsdrabbade. Ekonomisk ersättning är en viktig del i detta
            arbete.
          </p>
          <head xml:id="i-RZ2zpB1PJpgdJBFVRVwWLa" type="h2">
            Fördubbla kränkningsersättningen
          </head>
          <p xml:id="i-8T1j6pa2NnaTewJk3CNtxk">
            Kränkningsersättning ersätter skador som uppstått till följd
            av brottsliga angrepp mot någon annans person, frihet eller frid.
            Det kan handla om brott som våldtäkt, miss­handel, olaga hot etc.
          </p>
          <p xml:id="i-Y9JviBnJY96HCTpKEwUM8S">
            Det är en typ av skadestånd som oftast utgår till brottsoffer.
            Kränkningsersättningen har hittills bestämts genom schablonbelopp
            som baseras på rådande etiska och sociala värderingar. Så bör
            det även vara fortsättningsvis. Nivåerna på ersättningen har dock
            inte höjts på 30 år och det finns därför anledning till att dessa
            bör höjas avsevärt. Moderaterna vill se en fördubbling av nivån
            på den kränkningsersättning som brotts­offer kan få rätt till.
            Denna förändring skulle på ett tydligare sätt markera att brottsoffret
            utsatts för ett intrång på rätten till sin person och sin integritet.
            Den höjda ersättningen ska bekostas av de som begår brott.
          </p>
          <p xml:id="i-UvnPY71Umt2Ph5vD4sBzqE">
            I dag får en anhörig till en mördad person en schablonersättning
            på 50 000 kronor, men med vårt förslag skulle den anhöriga alltså
            erhålla det dubbla. Denna förändring skulle på ett tydligare sätt
            markera mot det integritetsintrång och den skada brottsoffret
            och dess anhöriga utsatts för och därmed stärka brottsofferperspektivet.
            I behandlingen av budgeten för 2019 gjorde riksdagen ett tillkännagivande
            till regeringen om detta.
          </p>
          <head xml:id="i-3WLD1DW11BxzBk9bF597om" type="h2">
            Effektivare hantering av ersättning till brottsoffer
          </head>
          <p xml:id="i-GGKttFufYPnHJ8ToDLL74j">
            Med dagens system ska den person som begått brott kompensera
            brottsoffret för den skada han eller hon har orsakat. I andra
            hand kan brottsoffret få ersättning från sitt försäkringsbolag.
            I sista hand kan brottsoffret ha rätt till statlig ersättning,
            så kallad brottsskadeersättning från Brottsoffermyndigheten.
          </p>
          <p xml:id="i-BBCSag5eZAmFtP4WLVEJUu">
            Det är viktigt att det är tydligt vem som bär ansvaret för ett
            brott. Skadestånds­skyldigheten är en del av den konsekvens som
            åläggs den som dömts för brott. Samtidigt vore det naturligtvis
            allra enklast för det enskilda brottsoffret om man kunde få ersättning
            av staten direkt efter brottet eller att brottsskadeersättningen
            betalades direkt efter att domen vunnit laga kraft. Få anser det
            vara rimligt att brottsoffret själv ska behöva kontakta den skadeståndsskyldige
            för att få sin ersättning.
          </p>
          <p xml:id="i-8LyknW9kgW1eZwozFDW4B6">
            Mot denna bakgrund finns anledning att utreda en ordning där
            ett av domstolen fastställt ersättningsbelopp utbetalas direkt
            av Brottsoffermyndigheten, utan att brotts­offret själv måste
            agera gentemot en gärningsman. Det skulle underlätta utbetalningen
            av den ersättning ett brottsoffer får rätt till och därmed minska
            brottsoffrets lidande. Därefter ska Brottsoffermyndigheten kräva
            tillbaka ersättningen från den skadestånds­skyldige.
          </p>
          <p xml:id="i-LKRqhRHwuwWtQt4RoC8qYn">
            2020 tillsatte regeringen utredningen ”Stärkt rätt till skadestånd
            för brottsoffer”. Utredningen ska redovisas den 30 juni 2021.
            Utredningen ska ta ställning till i vilken utsträckning nivåerna
            bör höjas, i vilken utsträckning polisers och andra särskilt utsatta
            yrkesgruppers rätt till kränkningsersättning bör utvidgas. Därtill
            ska utredningen se över hur efterlevande anhörigas rätt till ideellt
            skadestånd kan stärkas samt hur reglerna om förbud mot utmätning
            av skadestånd med anledning av ett frihetsberövande bör ändras
            för att i större utsträckning möjliggöra utmätning till förmån
            för brottsoffer. Slutligen ska utredningen föreslå författningsändringar
            och andra åtgärder som bedöms nödvändiga eller lämpliga.
          </p>
          <p xml:id="i-PXD93UiZ89gDuJjjgu8iju">
            Det är viktigt att regeringen sedan föreslår ändringar som både
            fördubblar kränkningsersättningen, effektiviserar hanteringen
            av ersättning till brottsoffer samt stärker de övriga delar som
            ingår i utredningen.
          </p>
          <head xml:id="i-XhVJeqRCGVTGKe8Z2EU5qD" type="h2">
            Höj avgiften till Brottsofferfonden
          </head>
          <p xml:id="i-CnbkGWNxCu46UaAtekXDpL">
            Brottsofferfonden har fortsatt stor betydelse för ideella organisationers
            stöd till brotts­offer och vittnen samt för att finansiera brottsofferforskning.
            Antalet ansökningar om bidrag har ökat och det kan bland annat
            bero på att Brottsofferfondens informations­insatser om fonden
            fått genomslag.
          </p>
          <p xml:id="i-4TEC1ZYuSjCwie9uBQkMfZ">
            Den som döms för brott där fängelse ingår i straffskalan är skyldig
            att betala en särskild avgift till Brottsofferfonden. Den höjdes
            senast 2015 till 800 kr. Samtidigt höjdes avgiften för den som
            verkställer ett fängelsestraff med fotboja, till 80 kr per dag.
            Det är många år sedan avgifterna höjdes. Det bör övervägas om
            avgifterna ska höjas ytterligare.
          </p>
          <head xml:id="i-Ste392xVdaht3AErxn7oKV" type="h2">
            Öka likvärdigheten i stödet till brottsoffer över hela landet
          </head>
          <p xml:id="i-26xmMmg5mrdRK46VHTESU2">
            Brottsofferjourernas förutsättningar att hjälpa brottsutsatta
            är olika i olika delar av landet. Eftersom en stor del av arbetet
            utförs på ideell basis är de beroende av ekonomiskt stöd från
            kommunerna. Ett professionellt bemötande av alla brottsoffer är
            viktigt, oavsett var man bor. Moderaterna vill därför verka för
            att likvärdigheten i stödet till brottsoffer ska förbättras över
            hela landet, och därför bör en nationell handlingsplan tas fram
            för detta.
          </p>
          <head xml:id="i-C7CN1PuCuznfMARjkjaqmo" type="h2">
            Noggrannare återkoppling till brottsoffer
          </head>
          <p xml:id="i-NyLumoAt4dBX9knkJ71qCa">
            Den som utsatts för ett brott ska få den information som behövs
            med anledning av brottet samt om vilket stöd som finns tillgängligt.
            Polisen har redan i dag en viss skyldighet att bistå med information,
            men vi ser ett behov av att ytterligare förbättra informationen
            och ge tydligare återkoppling om utredningen. Om en förundersökning
            läggs ner ska polisen tydligt redogöra för vilka åtgärder som
            vidtagits och motiven till att ärendet läggs ner. Moderaterna
            anser att större fokus ska riktas mot brottsoffren och ta hänsyn
            till det lidande de tvingats utstå, i stället för att som i dag
            primärt ta sin utgångspunkt i gärningsmannens perspektiv. Därför
            vill vi stärka brottsofferperspektivet i svenskt rättsväsende.
          </p>
          <head xml:id="i-R8fah1PxMfj7Ct9UFZFMQQ" type="h2">
            Total översyn av stödet till brottsoffer samt en koordinerande
            funktion
          </head>
          <p xml:id="i-PqgX9cuAm7xHYGgYnQuLqH">
            Det är viktigt att samhället stödjer brottsoffer, särskilt de
            som utsatts för grov brotts­lighet och deras anhöriga, t ex anhöriga
            till våldsdödade. Det är också viktigt att säker­ställa att gärningsmän
            inte kommer undan sitt skadeståndsansvar. Det är svårt att få
            en helhetsbild över vilket stöd som finns för brottsoffer.
          </p>
          <p xml:id="i-4WmraPbB7uzBti4fS6huyp">
            Nyligen lämnades en avhandling från Örebro universitet gällande
            stödinsatser till brottsutsatta ungdomar. Avhandlingen visar att
            ungdomar inte fått det stöd som de velat ha. Det hade varit stort
            fokus på psykosocialt stöd, men ungdomarna hade önskat mer praktiskt
            stöd i rättsprocessen, vad som gäller för ekonomisk ersättning
            och var de kan få professionellt stöd. Enligt avhandlingen behövs
            en koordinerande funktion, för en brottsutsatt kan behöva flera
            olika typer av stöd samtidigt. Många brottsoffer vet inte vart
            de ska vända sig för att få stöd och därför behöver en total översyn
            av stöd till brottsoffer göras samt en koordinerande funktion
            inrättas från samhällets sida.
          </p>
          <head xml:id="i-AF9uxpsgb8xpjM18VaKTiw" type="h2">
            Ta fram en nationell plan för barnahusens verksamhet samt åtgärda
            bristerna i utvärderingen
          </head>
          <p xml:id="i-PVn4Agicn7NygajeVJ1yJq">
            I Sverige utsätts barn för olika former av våld varje dag. Det
            kan handla om fysiskt våld, psykiskt våld, försummelse, upplevt
            våld mellan vuxna i familjen m.m. Våldet sker i hemmet, i skolan
            och i övriga samhället. Barn som utsätts för våld påverkas negativt
            på olika sätt, både i barndomen och senare i vuxenlivet. Ofta
            handlar det om misslyckad skolgång, psykisk ohälsa, missbruk,
            arbetslöshet, kriminalitet med mera. Det är mycket viktigt att
            samhället gör allt i sin makt för att bekämpa detta våld. Tyvärr
            finns det stora brister i detta, vilket resulterar i att barn
            inte alltid får det stöd de har rätt till.
          </p>
          <p xml:id="i-MPRZuAxszFQt6D1rGB32c3">
            På barnahusen utreds brott mot barn. Där samverkar polisen, socialtjänsten,
            Åklagarmyndigheten och hälso- och sjukvården. Det är mycket viktigt
            att verksam­heterna på barnahusen fungerar optimalt och likvärdigt
            över hela landet. Det behövs stora och breda insatser för att
            förebygga, utreda och följa upp våld mot barn. Idag saknas en
            samlad nationell strategi och handlingsplan för att bekämpa våld
            mot barn.
          </p>
          <p xml:id="i-NrHdV9L5vUcrDJB3Spm6gh">
            2020 tillkännagav riksdagen att regeringen ska ta fram en nationell
            plan för barnahusens verksamhet för att förbättra likvärdigheten
            och tillgången för alla barn oavsett var i landet man bor. Regeringen
            bör skyndsamt presentera den nationella planen, som ska innehålla
            förebyggande åtgärder samt åtgärder när ett barn blivit utsatt.
            Planen ska tydliggöra vilket ansvar alla aktörer har, och när
            det finns brister ska förbättringar föreslås.
          </p>
          <p xml:id="i-S1PTgKqPt4xQvM3tf2iNXm">
            2019 fick regeringen slutredovisningen av uppdraget gällande
            utvärdering av barnahusverksamheterna i Sverige. Utvärderingen
            har gjorts av Barnafrid, nationellt centrum för kunskap om våld
            mot barn vid Linköpings universitet. I utvärderingen framkommer
            att många barnahus fungerar bra men att det finns regionala skillnader.
            Detta medför risker att barn som utsatts för brott inte får ett
            likvärdigt bemötande, stöd och skydd, något som i framtiden kan
            komma att innebära stora svårigheter för det utsatta barnet. Bristerna
            i verksamheterna gäller bland annat otydligheter i de nationella
            riktlinjerna, sekretess, särskilda företrädares kompetens och
            roll. Verksamheterna i barnahusen är otroligt viktiga och det
            är därför viktigt att bristerna som slutredovisningen pekade på
            åtgärdas skyndsamt.
          </p>
          <head xml:id="i-KTUzrUDvgTcxjkXF45nBLu" type="h2">
            Ny samarbetsmodell vid våldshändelser i familjer
          </head>
          <p xml:id="i-PiDUXbARaw7pnkS94YhWh2">
            2017–2019 genomfördes Islandsprojektet i Göteborg under ledning
            av Västra Götalands­regionens kompetenscentrum. Det är en samarbetsmodell
            när det gäller akuta vålds­händelser i familjer med barn. Polis,
            åklagare, socialtjänst samt hälso- och sjukvården samarbetar.
            När polisen får larm till ett lägenhetsbråk där det finns barn,
            kallar de socialtjänsten/jouren till platsen. Polisen lämnar inte
            platsen innan socialtjänsten anlänt. Polisen och socialtjänsten
            samarbetar på platsen och ofta fördelas arbetet med att socialtjänsten
            tar hand om barnen och polisen de vuxna.
          </p>
          <p xml:id="i-42wqiRKwPhEkQpqWtyGR84">
            Socialtjänsten åker med till sjukvården om skador behöver dokumenteras.
            De behöver inte vänta i väntrummet inom ramen för Islandsprojektet
            utan får komma in direkt.
          </p>
          <p xml:id="i-HDShY1oRxc5EcTAwvMhzM4">
            2020 utvärderades Islandsprojektet. Polis och socialtjänst var
            mycket positiva till arbetssättet. En stor fördel var att arbetsuppgifterna
            fördelades mellan yrkesgrupperna med ett större fokus på barnen
            och deras behov. Därtill har både polisen och social­tjänsten
            tydliga checklistor, och dokumentationen på plats är bättre genom
            både förhör och foton, vilket är viktigt i den fortsatta utredningen.
            Socialtjänsten kände sig tryggare när polisen var kvar då de kom
            till platsen. Bättre skyddsbedömning av socialtjänsten då de var
            på plats och inte långt efteråt. Vid presentationen av utvärderingen
            beskrev enskilda poliser arbetsmodellen som ett ”drömscenario”.
          </p>
          <p xml:id="i-R5SQoPPc5RBNr7zYqAG8bk">
            Åklagare uppger att fler målsägande medverkar i brottsutredningen,
            mycket beroende på att de får stöd direkt. Arbetsmodellen har
            resulterat i fler fällande domar. Till följd av de stora framgångar
            som arbetsmodellen lett till bör Islandsprojektet utvecklas och
            spridas nationellt.
          </p>
          <head xml:id="i-8MbUxfcMb29VwbTwKFqXsv" type="h2">
            Ökad kunskap och stöd till barn
          </head>
          <p xml:id="i-3vVkXcxnQEdJXqB8MajEtZ">
            Många barn utsätts för olika typer av sexualbrott. Det är viktigt
            att förebygga dessa brott genom att barn ska få ökad kunskap om
            dessa brott och hur förövare går till väga. Det är väldigt viktigt
            att barn får kunskap dels om hur förövare agerar mot barn på internet,
            men även i verkliga livet, dels om hur de ska gå tillväga för
            att få vård och stöd om de blivit utsatta. Alla skolor bör ha
            tydliga handlingsplaner gällande detta, samt åter­kommande information
            till eleverna.
          </p>
          <head xml:id="i-WzznVftLTpzePX7VdBVon3" type="h2">
            Gör registerkontroller obligatoriska
          </head>
          <p xml:id="i-52BJLqTrBsZcbdNothvW1u">
            I många yrken ingår kontinuerlig kontakt med barn. Tyvärr finns
            flera fall där förövare, såsom pedofiler, sökt sig till dessa
            yrken. Ett barn som utsätts för övergrepp får ofta både fysiska
            och psykiska skador som ofta påverkar livet för lång tid framöver.
            Barn måste därför i största möjliga mån skyddas mot den här typen
            av övergrepp och det är av yttersta vikt att samhället gör allt
            som går för att dessa personer inte ska kunna få anställning inom
            yrken med barn. Därför bör det bli obligatorisk att göra kontroller
            i brottsregister i samband med dessa anställningsintervjuer.
          </p>
          <head xml:id="i-2aGYeQktYgW7sQUHpoRGZm" type="h2">
            Öka barns rätt i skyddat boende
          </head>
          <p xml:id="i-FEfyhES2AgZ4bE1wu8P98y">
            Nyligen släppte Bris och Sveriges Stadsmissioner rapporten ”Min
            tur att berätta” som gäller barn som bott på skyddade boenden
            efter att de upplevt våld i hemmet. Barnen berättar om våld och
            hot, om en ständig rädsla för slag och hot, om försök att skydda
            mamman och syskonen, om att ständigt var beredda att fly hemmet,
            om själva flykten, om att inte kunna gå kvar i sin skola och träffa
            sina vänner. Skyddade boenden är idag inte reglerade i socialtjänstlagen
            som en insats till barn, vilket får till följd att deras situation
            osynliggörs och inte följs upp på ett kvalitativt sätt, enligt
            rapporten. Barnen på skyddade boenden måste få sina egna rättigheter
            skyddade och detta behöver ses över i socialtjänstlagen.
          </p>
          <head xml:id="i-GVk7Bha1rMwKHG6Td5JgV4" type="h2">
            Ge barn som bevittnat våld i hemmet målsägandestatus
          </head>
          <p xml:id="i-49Q5tvG7fMHQWgXuo4bmuJ">
            Det har länge pågått en diskussion om barn som bevittnat våld
            ska få målsägandestatus. Barn som bevittnar våld i hemmet far
            mycket illa och påverkas negativt på många sätt.
          </p>
          <p xml:id="i-3EGnFKMy9LSqomNmvt4cvH">
            Ofta får barnet inte den hjälp som de behöver då de inte är målsägande
            i dessa fall då de själva inte blivit slagna. När det gäller förslaget
            om att stärka det straffrättsliga skyddet för barn som drabbas
            av våld i nära relationer är vi i grunden positiva till att förstärka
            lagstiftningen till skydd för dessa ofta mycket utsatta barn och
            unga. Mot den bakgrunden bör det övervägas att dessa barn får
            målsägandestatus.
          </p>
          <head xml:id="i-FwAw3Hog36zzLaVJHK5PG5" type="h2">
            Utvärdering gällande rätten till målsägandebiträden
          </head>
          <p xml:id="i-CrwVgNrY5K6QXhf8x4d2iW">
            2018 ändrades reglerna gällande målsägandebiträden i allmän domstol,
            vilket innebar att förordnandet av målsägandebiträde gäller till
            dess att tiden för att överklaga tingsrättens dom har löpt ut.
            Ett målsägandebiträde kan förordnas även i hovrätten om det anses
            finnas behov av det.
          </p>
          <p xml:id="i-LX2AURH1BM4bo7q4fFxDmY">
            Det finns indikationer på att detta går ut över brottsoffer som
            varit utsatta för traumatiska saker. När målsägandebiträde inte
            finns är tanken att åklagaren ska gå in och företräda målsäganden.
            Men detta blir fel, då målsägandebiträdets uppgift är att även
            stötta och ta hand om målsäganden, något som inte är åklagarens
            uppgift.
          </p>
          <p xml:id="i-VH3EuiPe3X7bt4hbBHmxHR">
            Det är viktigt att brottsoffer får stöd och hjälp i rätten och
            därför bör rätten till målsägandebiträden utökas. Moderaterna
            vill se en utvärdering av den förändring som gjordes 2018 i syfte
            att se hur den fallit ut och vilka konsekvenser som föranletts.
          </p>
          <head xml:id="i-A3CvukcRNm4p7APjbvKTNc" type="h2">
            Stärk nödvärnsrätten
          </head>
          <p xml:id="i-32m46mz3b2kNL2nsvBWYXe">
            Flera uppmärksammade domar har kommit de senaste åren gällande
            nödvärnsrätten. Ett av de senast uppmärksammade fallen skedde
            i juli 2018, utanför Rättvik i Dalarna. En aggressiv person tog
            sig in i gårdsägarens hem. Personen hade misshandlat och döds­hotat
            gårdsägarens inneboende med en kniv. Gårdsägaren uppmanade personen
            vid flera tillfällen att lämna bostaden men personen vägrade.
            Gårdsägaren hade hämtat ett gevär för att skydda sig, det uppstod
            handgemäng, ett skott brann av och den aggressiva personen dog.
          </p>
          <p xml:id="i-NwTXxFLvQrNYMdHgXH3Yix">
            Tingsrätten och Svea hovrätt konstaterar att gårdsägaren befann
            sig i en sådan situa­tion att nödvärnsrätten var befogad. Men
            trots det dömdes gårdsägaren till fängelse i 18 månader för grovt
            vållande till annans död. Det finns därför skäl att se över nödvärns­rätten
            i syfte att stärka den.
          </p>
          <p xml:id="i-7EWS8xHQJYx9ykHXbGNu17">
            Det är viktigt att det finns regler om nödvärn som ger en angripen
            person tillräckligt utrymme att försvara sig och sina intressen.
            Utgången av flera domstolsavgöranden visar att tillämpningen av
            nödvärnslagstiftningen är alltför snäv. Dessutom har reglerna
            om nödvärn inte ändrats på många år. Det finns därför skäl att
            överväga om nödvärns­rätten bör stärkas och ses över.
          </p>
          <head xml:id="i-MVnRcSwXo8UWJz1QsmRBZv" type="h2">
            Vållande till annans död
          </head>
          <p xml:id="i-QwdLdWSdj8CGNjgPZdXDkf">
            Att uppsåtligt beröva någon annan livet är ett av de allvarligaste
            brotten i svensk straffrätt. Riksdagen fattade under hösten 2019
            beslut om skärpta straff för mord där inriktningen är att en majoritet
            av morden ska föranleda lagens strängaste straff om livstids fängelse.
            Den som däremot av oaktsamhet orsakar någon annans död döms idag
            för vållande till annans död till fängelse i högst två år. Ringa
            brott leder istället till böter och grovt brott till fängelse
            i lägst ett och högst sex år. Minimistraffet för grovt vållande
            till annans död höjdes 2010 från sex månader till ett års fängelse.
            Straffen har däremot inte skärpts sedan dess. Det finns en betydande
            diskrepans mellan straffen för uppsåtligt och oaktsamt orsakande
            av någon annans död som är problematisk. Denna är delvis motiverad
            mot bakgrund av att vållandebrotten i regel är mindre allvarliga
            än vålds­brotten trots att de innebär samma effekter. Det går
            dock inte att komma ifrån att vållande till annans död är ett
            mycket allvarligt brott. Vissa fall av vållande till annans död,
            exempelvis dödsolyckor orsakade av berusade bilförare, är extra
            allvarliga och bör därför få särskilt kännbara straff.
          </p>
          <p xml:id="i-Bf9KUmbVsj3R4WVvB1ywvo">
            Allvarliga våldsbrott måste mot bakgrund av samhällsutvecklingen
            idag ses som betydligt allvarligare än tidigare, vilket innebär
            att straffen för vållande till annans död på nytt bör ses över.
            Inriktningen bör vara att minimistraffet för brott av normalgraden
            höjs till sex månaders fängelse och att minimistraffet för grovt
            brott höjs till två års fängelse. Även maxstraffen bör skärpas
            på motsvarande sätt. Det bör även övervägas om den särskilda straffskalan
            för ringa brott bör utgå.
          </p>
          <head xml:id="i-UZGkf97iRTg6vZvnTXpF8x" type="h2">
            Utvärdera reglerna för förundersökningsbegränsning
          </head>
          <p xml:id="i-L3rgTSqLFrixsvPaJJeqKu">
            En stor andel av alla brottsutredningar läggs idag ned i förtid.
            De möjligheter som i dag finns att inte inleda eller på förhand
            avsluta en brottsutredning ska användas på ett rim­ligt sätt.
            Samhällets reaktion på gärningsmannen, brottsoffret och övriga
            medborgare uteblir. Det ska aldrig löna sig att begå brott, utan
            brott ska få tydliga konsekvenser och hederliga människor ska
            få upprättelse.
          </p>
          <p xml:id="i-QUTugy6wEHpBjhmbKj4Euy">
            Vi vill därför begränsa möjligheterna till direktavskrivning,
            förundersöknings­begränsning och åtalsunderlåtelse. Detta gäller
            framför allt i de fall där det finns ett särskilt intresse av
            upprättelse för brottsoffret. Här finns extra starka skäl för
            att brottet bör utredas, lagföras och – om bevisningen håller
            – leda till att ett straff döms ut.
          </p>
          <p xml:id="i-FcYfaZY6UWQb41B6uTrayn">
            Det är viktigt att öka polisens förmåga och vilja att utreda
            och klara upp även mängdbrottslighet eller vardagskriminalitet,
            det vill säga vanligt förekommande brott. Av så kallade processtekniska
            skäl ges i dag möjlighet till förundersökningsbegränsning, vilket
            i praktiken innebär nedlagda brottsutredningar. Det har på många
            håll uppfattats som en skyldighet att förundersökningsbegränsa
            snarare än en möjlighet. Det är viktigt att följa upp det regelverk
            och dess tillämpning som leder till att brottsutredningar läggs
            ner i onödan, och därför anser Moderaterna att regel­verket för
            förundersökningsbegränsningar ska utvärderas i syfte att åstadkomma
            en mer ändamålsenlig reglering.
          </p>
        </div>
        <div type="motSignatures">
          <list>
            <item xml:id="i-Bjw6YLXswGTHm2QE69CFpK">
              Johan Forssell (M)
            </item>
            <item xml:id="i-KZm76XvejsE3eNttAXozaq">
              Louise Meijer (M)
            </item>
            <item xml:id="i-XfxLcvCq9cdeVDyrXQNmNe">
              Ellen Juntti (M)
            </item>
            <item xml:id="i-4JscQFErZLuvWu2hP4XcEf">
              Mikael Damsgaard (M)
            </item>
            <item xml:id="i-JoAaSaNqzMUZCQ3AuwQ5rh">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
