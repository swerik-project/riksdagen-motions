<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00245">
  <teiHeader>
    <fileDesc>
      <titleStmt>
        <title>Åtgärder mot bluffaktureringsföretag</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot bluffaktureringsföretag</title>
          <idno type="rdwebb">GZ02Fi245</idno>
          <rs type="number">Fi245</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi245/text</ref>
          <ref type="dokument_url_html">http://data.riksdagen.se/dokument/GZ02Fi245</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi245</ref>
          <ref type="doc">http://data.riksdagen.se/fil/19531DBB-386A-47A8-9535-D3C85C843292</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LrNkEaf3hYKQT9m4er2mDc" type="signed"/>
        <correspContext corresp="i-LrNkEaf3hYKQT9m4er2mDc">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-8Z5vMWXRUx3bZYUrhhZpLW" type="numbering">
          <date when="2011-10-06"/>
        </correspAction>
        <correspAction xml:id="i-Nhzz6FqfVkZ1NU3TS24oRu" type="submission">
          <date when="2011-10-04"/>
        </correspAction>
        <correspAction xml:id="i-7gfSLyMvsansAE61ESMLPF" type="transfer">
          <date when="2011-10-04"/>
        </correspAction>
        <correspAction xml:id="i-UJXjcnCnHiQ1gbSChwyBr9" type="assigned"/>
        <correspContext corresp="i-UJXjcnCnHiQ1gbSChwyBr9">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MUDpGmkQF1VVbpDr8jmuHE" type="motBody">
        <div xml:id="i-UwdKRcSrdZVLKtC9RXQbhH" type="motProposal" subtype="förslag">
          <head xml:id="i-DMxWoHjGBBdcjkftXDqA2k">
            Förslag till riksdagsbeslut
          </head>
          <p xml:id="i-Xak8WdR6yYr9mvEs5Vrhcp">
            Riksdagen tillkännager för regeringen som sin mening vad som
            anförs i motionen om en ändring av reglerna för näringsidkare
            i kreditupplysningslagen.
          </p>
        </div>
        <div xml:id="i-UCTaGCpjsTqYMgmHHtMHWC" type="motContent">
          <head xml:id="i-DqDZKiWyFueB9nhB8LNoui" type="h1">
            Motivering
          </head>
          <p xml:id="i-HyDMMnJLrREWmh7jbxGYSf">
            En betalningsanmärkning är en uppgift i en kreditupplysning om
            att en person inte skött sina betalningar. Enligt 7 § kreditupplysningslagen
            (1973:1173) får kreditupplysningar om fysiska personer som inte
            är näringsidkare inte innehålla uppgifter om andra betalningsförsummelser
            än sådana som slagits fast genom en domstols eller annan myndighets
            avgörande. Däremot är det tillåtet att lämna upplysningar om näringsidkares
            betalningsförsummelser redan när en ansökan om betalningsföreläggande
            eller en stämningsansökan inges till Kronofogdemyndigheten respektive
            domstolen. I kreditupplysningsverksamheten har praxis sedan många
            år blivit att sådana upplysningar lämnas.
          </p>
          <p xml:id="i-YDHkRNEuKbBYxSJp8fbsSZ">
            För att ett kreditupplysningsföretag ska få lämna ut uppgift
            om privatperson krävs det att det är en uppgift om betalningsförsummelse
            som är beslutad, registrerad eller åtgärdad av en myndighet. Även
            andra kreditgivare har nytta av den här informationen. Ett exempel
            är om en hyresvärd vill bedöma om en ny hyresgäst har möjlighet
            att betala hyran i rätt tid. Kreditupplysningsföretagen hämtar
            dagligen sina uppgifter från Kronofogdemyndighetens register.
            En betalningsanmärkning finns kvar i kreditupplysningen under
            tre år för privatpersoner och under fem år för företag.
          </p>
          <p xml:id="i-5tKQtcXYMCAFnpFdnQH8Ss">
            Idag får företag betalningsanmärkning redan vid ansökan om betalningsföreläggande,
            oavsett om grunden i ansökan om betalningsförläggande är riktig
            eller inte. Detta påverkar främst mindre företag, där anmärkningar
            har större påverkan på bedömningen av företaget. Detta utnyttjas
            av bluffaktureringsföretag, som vid utebliven betalning ansöker
            om betalningsföreläggande.
          </p>
          <p xml:id="i-8VDZycuqHqkWPiQe2TnQKW">
            En betalningsanmärkning kan få stora konsekvenser för ett litet
            företag som därmed sannolikt förlorar möjlighet att handla på
            kredit, att skaffa telefonabonnemang, internet, ingå hyresavtal
            osv. I förlängningen kan företaget till och med vara tvunget att
            upphöra med sin verksamhet, med förlorade arbetstillfällen som
            följd. För mindre företag är det helt enkelt inte värt risken
            att få en anmärkning, vilket gör att många mindre företagare väljer
            att betala bluffakturor.
          </p>
          <p xml:id="i-HMJ3HAFFadNKPf7KyFCp9F">
            Nackdelen är att ansökan kan vara riktig och ger kreditgivaren
            en tidig signal om att det kan finnas betalningssvårigheter, men
            eftersom det inte finns något filter som värderar ansökan eller
            ansökaren underminerar dagens reglering de mindre företagens ekonomiska
            trygghet. Det fungerar bra för fysiska personer, och det finns
            därmed all anledning att regeln också skall gälla för företag
            (juridiska personer). Det finns idag möjlighet att få igenom en
            rättelse av betalningsanmärkning (blockering), men det tar tid
            (13 månader) och är ovisst. Under den tiden kan företag drabbas
            av oreparerbara skador.
          </p>
          <p xml:id="i-CGcvmFqynMC6DHB96JvsvC">
            Eftersom lagstiftningen inte gör skillnad på rätt eller felaktig
            anmärkning är lagen idag rent skadlig, främst för småföretag.
            Hur detta ska åtgärdas bör utredas. En ändring av 7 § till att
            gälla både fysiska och juridiska personer (idag bara fysiska)
            är en möjlig lösning. Marknaden för s.k. blufföretag och bluffakturering
            skulle med en sådan ändring i princip upphöra. De livnär sig på
            rädslan för anmärkning. Enligt uppgifter kostar bluffakturor ca
            1,2 miljarder kronor per år, vilket främst drabbar mindre företag.
          </p>
        </div>
        <div xml:id="i-L1AY9DHU3HkEAY1JMGz33c" type="signatureBlock">
          <list xml:id="i-TFoetCZn2wmGDcddtticfi">
            <item xml:id="i-85We2g3kXUWdnnfoZz6omM" who="i-4ednwgW1p5nCGVvkb7M7eo" type="signature">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
