<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01122">
  <teiHeader>
    <fileDesc>
      <titleStmt>
        <title>om en samordning i samhällsplaneringsarbetet m. m. ur totalförsvarssynpunkt.</title>
        <author>av herrar Pettersson i Kvänum och Larsson i Staffanstorp</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en samordning i samhällsplaneringsarbetet m. m. ur totalförsvarssynpunkt.</title>
          <idno type="rdwebb">FW021122</idno>
          <rs type="number">1122</rs>
          <ref type="dokument_url_text">http://data.riksdagen.se/dokument/FW021122/text</ref>
          <ref type="dokument_url_html">http://data.riksdagen.se/dokument/FW021122</ref>
          <ref type="dokumentstatus_url_xml">http://data.riksdagen.se/dokumentstatus/FW021122</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AFKRuqw65ewVGnDdU6pKeD</idno>
            <name>HARALD PETTERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Ki8BXCebma4Cx5CBFDs2LW</idno>
            <name>THORSTEN LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WyerUbRpZWGcoGpz1BRyZx" type="signed"/>
        <correspContext corresp="i-WyerUbRpZWGcoGpz1BRyZx">
          <note type="signatory" corresp="i-AFKRuqw65ewVGnDdU6pKeD"/>
          <note type="signatory" corresp="i-Ki8BXCebma4Cx5CBFDs2LW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1122/mot_1973__1122-001.pdf"/>
      <fw xml:id="i-5qzsKYDJf6xqyehsEjmifD">
        Mot. 1973:1122 15
      </fw>
      <div xml:id="i-oC37GLePHB2VqwD6vdN6V" type="motHeader">
        <div xml:id="i-BWSnWeVeyWDSFnKMk55fVn" type="motTitle"/>
        <div xml:id="i-JRBF6pjF6KWYDRGzQ4sydA" type="motSubmissionInfo"/>
      </div>
      <div xml:id="i-WKqgQHc2DA9ct6BAyg5TUR" type="motBody">
        <div xml:id="i-U75HTFUC1JcWUzdrjcQZHB">
          <p xml:id="i-BoWbjx1754z3U68RVAm2bA">
            Nr 1122
          </p>
          <p xml:id="i-2VyxC3sNRt37nYsxdwPcXc">
            av herrar Pettersson i Kvänum och Larsson i Staffanstorp om en
            samordning i samhällsplaneringsarbetet m. m. ur totalförsvars-
            synpunkt.
          </p>
          <p xml:id="i-KkDVuJbu5EF1mibvXMBEkR">
            Vårt försvars effektivitet är av avgörande betydelse för våra
            möjlig- heter att upprätthålla en trovärdig neutralitetspolitik
            och även för våra möjligheter att bevara vår självständighet och
            handlingsfrihet. Kostnaderna för försvaret uppgår i dag till mer
            än 7 miljarder kr. per år. Detta är en mycket tung post i vår
            budget. Omfattningen och inriktningen av försvaret har på grund
            av sin stora ekonomiska omfattning betydande effekter på en rad
            områden i samhället. Eftersom det även på andra viktiga områden,
            såsom sjukvården, utbildnings- väsendet osv., kan ställas berättigade
            krav på ökade resurser är det nödvändigt att finna vägar att begränsa
            försvarskostnaderna utan att därför försvarseffekten försvagas.
            De ganska betydande nedprutningarna av anslagen till försvaret
            har lett till en i och för sig nyttig översyn av möjligheterna
            till besparingar inom det militära försvaret. Man kan dock inte
            gå vidare på denna väg utan att riskera en försvagning av våra
            möjligheter att värna vårt oberoende. Om man på sikt skall kunna
            hålla försvarskostnaderna på en rimlig nivå utan att därför minska
            försvarseffekten, är det nödvändigt att göra en översyn av försvarets
            utformning och funktion sett från totalförsvarssynpunkt. För att
            totalförsvaret skall kunna lösa sin främsta uppgift, att vara
            så förberett för en krigssituation att det verkar fredsbevarande,
            ställs stora krav på samhällets utformning redan i fredstid. Ofta
            förbiser man i debatten att försvarsfrågan inte bara är en fråga
            om det militära försvaret utan att en kanske minst lika viktig
            del i detta komplex utgörs av vår allmänna beredskap för en krissituation
            i vad gäller exempelvis livsmedelsförsörjning, industriproduktion,
            energiförsörjning och kommunikationer. En hög beredskapsnivå och
            en förutseende planering av samhället i fredstid i syfte att göra
            oss mindre sårbara för angrepp måste vara viktiga beståndsdelar
            i vår framtida försvarsplanering. Vi vet att de strukturella förändringarna
            i samhället inneburit en kraftig nedskärning av vår produktionskapacitet,
            exempelvis när det gäller kläder och skor, vilket har gjort oss
            i hög grad beroende av import på dessa områden. Förhållandena
            är likartade även på en rad andra områden inom tillverkningsindustrin.
            Beträffande livsmedelsförsörjningen är vi också delvis beroende
            av import. På detta område är det kanske ändå inte själva livsmedelsimpor-
            ten som väger tyngst. Den faktor som på ett allvarligare sätt
            kan bidra till att försvåra vår livsmedelsförsörjning är vårt
            stora beroende av importe-
          </p>
          <pb facs="riksdagen-motions-pdf/data/1973/mot_1973__1122/mot_1973__1122-002.pdf"/>
          <fw xml:id="i-8BHw1j6tE6xpa8QLbbVyJr">
            Mot. 1973:1122 16
          </fw>
          <p xml:id="i-6uDgjz4RZmVV2pqpPG9G5c">
            rade förnödenheter — gödningsmedel, fodermedel, drivmedel, maskiner
            och reservdelar. Detta beroende gör att vår produktionskapacitet
            per enhet i ett avspärrningsläge skulle försämras mycket kraftigt.
            En god beredskap på detta område liksom bevarandet av jordbruksenheter
            över hela landet är därför en grundläggande förutsättning för
            en acceptabel livsmedelsförsörjning i ett avspärrningsläge. I
            totalförsvaret ingår jordbru- ket som en mycket viktig länk. Erfarenheterna
            från inte minst andra världskriget talar härvidlag sitt tydliga
            språk. Utan den förhållandevis goda livsmedelsberedskapen på jordbrukets
            grund skulle det ha varit ytterst ovisst om vårt land i alla lägen
            kunnat stå emot det starka utrikespolitiska trycket. Aktuella
            och inom statens jordbruksnämnd gjorda beräkningar av vår självförsörjningsgrad
            visar att denna för närvarande vid normala produk- tionsförhållanden
            ligger vid 85—90 procent. Vid dessa beräkningar har dock inte
            beaktats den sedan början av 1960-talet kraftigt ökade införseln
            av handelsgödsel och proteinfoder. Det ökade importberoendet i
            fråga om dessa viktiga produktionsförnödenheter har lett till
            att den konventionellt beräknade självförsörjningsgraden inte
            längre utgör ett tillfredsställande mått på jordbruksproduktionens
            kapacitet inför en avspärrning. Denna kapacitet kan inte fastställas
            med mindre än att man på något sätt beaktar hur mycket produktionen
            skulle nedgå vid den stora brist på handelsgödsel och proteinfoder
            som man nu får räkna med vid en avspärrning. De strukturella förändringarna
            såväl inom jordbruket som inom näringslivet i övrigt har inneburit
            att vi i högre grad än tidigare är beroende av import. Koncentrationen
            till färre och större produktionsenheter har också gjort oss mycket
            mera sårbara. Problemet accentueras ytterligare av att stora och
            viktiga industrier oftast är förlagda till områden som även av
            andra skäl kan betraktas som förstahandsmål för en angripare.
            Detta problem berördes också i försvarsberedningens betänkande,
            där man på punkt efter punkt påpekar de svårigheter i form av
            ökad sårbarhet, långa transporter, minskad lagerhållning och ökat
            importberoende som blivit följden av strukturrationaliseringar
            och koncentrationsprocesser. Detta innebär inte att alla strukturella
            förändringar är av ondo eller att vi skall i så hög grad planera
            vårt samhälle för funktionsduglighet i krig eller vid avspärrning
            att det inte kan fungera tillfredsställande i fredstid. Man måste
            dock vid planering och utformning av kommunikationer, industrilokalisering,
            jordbrukspolitik, energiförsörjning, sjukvård och alla andra samhällsfunktioner
            som är av betydelse i detta sammanhang ta hänsyn till de olika
            alternativens för- eller nackdelar från försvarspolitisk synpunkt.
            Inom centerpartiet har vi under lång tid arbetat för att få till
            stånd en decentralisering av bebyggelse, industri och administration
            liksom vi velat behålla ett livskraftigt jordbruk över hela landet.
            Våra argument för en sådan politik har huvudskligen varit helt
            andra än försvarspolitiska. Det är dock ostridigt att en sådan
            samhällsutformning även från försvarssynpunkt har stora fördelar.
            Många militära bedömare har ansett detta vara en strategiskt mycket
          </p>
          <pb facs="riksdagen-motions-pdf/data/1973/mot_1973__1122/mot_1973__1122-003.pdf"/>
          <fw xml:id="i-DaTwgUeKdXSjA7u7gtCWfE">
            Mot. 1973:1122 17
          </fw>
          <p xml:id="i-AoAdF8AqUdXVUZkSm2neJ8">
            effektiv politik för en nation som när det gäller högutvecklade
            tekniska stridsmedel är underlägsen sina eventuella angripare.
            En decentralisering av basindustrier, kommunikationer, energikällor
            och administration, vilka kan antas vara förstahandsmål för en
            angripare, gör oss mindre sårbara och kräver större insatser från
            angriparen. En sådan samhällsutformning torde vid sidan av det
            militära försvaret i hög grad bidra till att öka våra möjligheter
            att få leva i fred. Det är uppenbart att denna metod att minska
            sårbarheten används i vissa länder, där man konsekvent gått in
            för att få till stånd en fördelning av befolkning, industri och
            jordbruk över hela landet. Detta strategiska planeringsresonemang
            torde vara applicerbart även på svenska förhål- landen. De skäl
            som anförs för en decentraliserad samhällsstruktur är som nämnts
            vanligen andra än försvarspolitiska. Det är framför allt en fråga
            om att skapa goda livsmiljöer för människorna, att ge dem möjlighet
            att bo och arbeta där de önskar och att undvika de sociala problem
            som ofta visat sig bli följden av en starkt koncentrerad samhällsstruktur.
            Av det som anförts i det föregående framgår dock att det inte
            ligger någon konflikt mellan önskemålen om att i planeringen även
            väga in effekterna för totalförsvaret av alternativa planeringsmodeller.
            Tvärtom är en decentraliserad samhällsstruk tur, ett livskraftigt
            jordbruk över hela landet och ett väl utbyggt kommunikationsnät
            det lämpligaste alternativet från såväl miljö- som totalförsvarssynpunkt.
            För att på bästa sätt utnyttja tillgängliga ekonomiska resurser
            och bevara vårt lands självständighet och oberoende anser vi att
            större ansträningar måste göras för att få till stånd en samordnad
            planering av samhällets insatser på olika områden och att man
            därvid måste i högre grad än nu sker beakta effekten från totalförsvarssynpunkt
            av olika åtgärder. Med hänvisning till det anförda hemställs att
            riksdagen beslutar att hos Kungl. Maj:t begära åtgärder för att
            få till stånd en samordning i samhällsplaneringsarbetet, industri-
            och jordbrukspolitiken, där man mera väger in effekten från totalförsvarssynpunkt
            av olika åtgärder.
          </p>
          <p xml:id="i-A19Ja2Gvmr5MqLxJwjGkMe" type="date">
            Stockholm den 26 januari 1973
          </p>
          <div xml:id="i-SP2BPF8U9ULCj3juZo3Fwi" type="signatureBlock">
            <p xml:id="i-CwkJt9NpZoqUqPZ1vRydAF" who="i-AFKRuqw65ewVGnDdU6pKeD" type="signature">
              HARALD PETTERSSON (c)
            </p>
            <p xml:id="i-SZ61ssS65vQu9AAmGRRqJ2" who="i-Ki8BXCebma4Cx5CBFDs2LW" type="signature">
              THORSTEN LARSSON (c)
            </p>
            <p xml:id="i-Xd3e6XScPKR9AKBds6q38F">
              i Kvänum
            </p>
            <p xml:id="i-8EtnLq4qFB7tLpF4iyRA2v">
              i Staffanstorp)
            </p>
          </div>
          <pb facs="riksdagen-motions-pdf/data/1973/mot_1973__1122/mot_1973__1122-004-001.pdf"/>
          <pb facs="riksdagen-motions-pdf/data/1973/mot_1973__1122/mot_1973__1122-004.pdf"/>
        </div>
      </div>
    </body>
  </text>
</TEI>
