<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-00467">
  <teiHeader>
    <fileDesc>
      <titleStmt>
        <title>Spelmarknadspolitik</title>
        <author corresp="i-JP8NeL17uoQgDiTaxrGnVM">av Jonas Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:467 av Jonas Andersson m.fl. (SD)</title>
          <idno type="rdwebb">HB02467</idno>
          <rs type="number">467</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB02467/text</ref>
          <ref type="dokument_url_html">https://data.riksdagen.se/dokument/HB02467</ref>
          <ref type="dokumentstatus_url_xml">https://data.riksdagen.se/dokumentstatus/HB02467</ref>
          <ref type="pdf">https://data.riksdagen.se/fil/9C488BA2-0380-43B6-8341-2EBE2912F755</ref>
          <ref type="docx">https://data.riksdagen.se/fil/B920E81F-516C-4084-82F4-09EAB44E2092</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TtRdTWTGZX1yMjrAtYnz3m</idno>
            <name>Anna-Lena Hedberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DH2auTX67hJ5mYyhVsMCdt" type="signed"/>
        <correspContext corresp="i-DH2auTX67hJ5mYyhVsMCdt">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-TtRdTWTGZX1yMjrAtYnz3m"/>
          <note type="signatory" corresp="i-DA4mEcuMULgPh6WXGQRaWW"/>
        </correspContext>
        <correspAction xml:id="i-DKjN678PyasWgbmDH2SJKw" type="submitted">
          <date when="2023-09-29"/>
          <time when="16:15:24"/>
        </correspAction>
        <correspAction xml:id="i-DnmgUYX9SL3KejzH9FrMx2" type="reviewed">
          <date when="2023-09-29"/>
          <time when="18:12:18"/>
        </correspAction>
        <correspAction xml:id="i-L1egZ4fenfRFLQMA9SFyzC" type="referred">
          <date when="2023-10-17"/>
        </correspAction>
        <correspAction xml:id="i-WugqzBH1RPr5iFXesuuLYo" type="assigned">
          <date when="2024-04-24"/>
          <time when="16:30:25"/>
        </correspAction>
        <correspContext corresp="i-WugqzBH1RPr5iFXesuuLYo">
          <ref type="assignedTo">Kulturutskottet</ref>
        </correspContext>
        <correspAction xml:id="i-HMAJhVUpKEKNWCGBQAyWwX" type="behandlas_i"/>
        <correspContext corresp="i-HMAJhVUpKEKNWCGBQAyWwX">
          <ref type="uppgift">2023/24:KrU9</ref>
          <ref type="ref_dok_id">HB01KrU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU9</ref>
          <ref type="ref_dok_titel">Spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9GfL1pGCcZexBVwNqmoFkW" type="motHeader">
        <div xml:id="i-BKqN22BKsT1xbAmDqtQ8nJ" type="motTitle">
          Motion till riksdagen 2023/24:467 av Jonas Andersson m.fl. (SD)
          Spelmarknadspolitik
        </div>
      </div>
      <div xml:id="i-8Z5V7WW4AsjZ4DvjoEVbNE" type="motBody">
        <div xml:id="i-GZLdJFETTvp9NyNeWFngZR" type="motProposal" subtype="förslag">
          <head xml:id="i-pKTpTgwVWJos1t3Pgp7T2">
            Förslag till riksdagsbeslut
          </head>
          <list xml:id="i-P6EUaakpdjhLjF58KHETnD">
            <item xml:id="i-L7DPpz8dNLst2BRZf5qLDe" sortKey="Yrkande 1">
              Riksdagen ställer sig bakom det som anförs i motionen om att
              regeringen bör verka för att en utvärdering av licenssystemet
              genomförs fem år efter införandet och tillkännager detta för regeringen.
            </item>
          </list>
          <list xml:id="i-AXC2g13Rofid97SCzLnWgW">
            <item xml:id="i-NR1SMTtcwDaLEYF6CNkA3A" sortKey="Yrkande 2">
              Riksdagen ställer sig bakom det som anförs i motionen om att
              regeringen bör beakta skrivningarna i motionen avseende marknadsföring
              av spel och tillkännager detta för regeringen.
            </item>
          </list>
          <list xml:id="i-DGNE3q42CX4n6rqHLhKqrV">
            <item xml:id="i-8fe3KGxGrivvS911bgjni3" sortKey="Yrkande 3">
              Riksdagen ställer sig bakom det som anförs i motionen om att
              regeringen bör verka för en enhetlig bonusreglering och tillkännager
              detta för regeringen.
            </item>
          </list>
          <list xml:id="i-NAXCN8Gk4GHow9PUiTwkc">
            <item xml:id="i-VTBE9aBWenkh6jNbXyL3j7" sortKey="Yrkande 4">
              Riksdagen ställer sig bakom det som anförs i motionen om att
              regeringen bör se över vilka åtgärder som behövs för att uppnå
              kanaliseringsmålet och tillkännager detta för regeringen.
            </item>
          </list>
          <list xml:id="i-9hAx9dZMWzdqi37hZmwZMu">
            <item xml:id="i-3Qt9g7eZCtc82LPqJ6f6d6" sortKey="Yrkande 5">
              Riksdagen ställer sig bakom det som anförs i motionen om att
              regeringen bör verka för att spelbolag ska få erhålla fler uppgifter
              om kunders ekonomi och hälsa och tillkännager detta för regeringen.
            </item>
          </list>
          <list xml:id="i-PHoizGJaSL3AjwkKmoLgR5">
            <item xml:id="i-Nbm1DBH9YG7WEuAYsnrhLd" sortKey="Yrkande 6">
              Riksdagen ställer sig bakom det som anförs i motionen om att
              regeringen bör se över vilka åtgärder som behöver vidtas för att
              förbättra Spelpaus.se och tillkännager detta för regeringen.
            </item>
          </list>
          <list xml:id="i-U91iww6f3FUcyVG5RVR5Yb">
            <item xml:id="i-6qo97ucY5Sjcz7vc3uhKVw" sortKey="Yrkande 7">
              Riksdagen ställer sig bakom det som anförs i motionen om att
              regeringen bör verka för att återkomma till riksdagen med förslag
              till åtgärder som bidrar till att stärka konsumentskyddet, i synnerhet
              för minderåriga personer, i förhållande till fenomenet med lootlådor
              och tillkännager detta för regeringen.
            </item>
          </list>
          <list xml:id="i-QozTuGi8rfcS5SDQCkaK6J">
            <item xml:id="i-PK42aaEm512QH4o7HkppeW" sortKey="Yrkande 8">
              Riksdagen ställer sig bakom det som anförs i motionen om att
              regeringen bör beakta skrivningarna i motionen avseende medel
              till allmännyttiga ändamål och tillkännager detta för regeringen.
            </item>
          </list>
          <list xml:id="i-5p6ymELdTtEVw3mDN6DE8e">
            <item xml:id="i-Ab5Rw8TkRZ7kCuhEZZDdmZ" sortKey="Yrkande 9">
              Riksdagen ställer sig bakom det som anförs i motionen om att
              regeringen bör verka för att politiska partier samt föreningar
              och bolag som ägs av politiska partier inte ska räknas in i undantaget
              i spellagen som medger att dessa får bedriva lotteriverksamhet,
              och detta tillkännager riksdagen för regeringen.
            </item>
          </list>
          <list xml:id="i-CBegvE1u2qLJ1oZEUN5gPN">
            <item xml:id="i-DSqBvUPY6mVqpfzsh7eDBC" sortKey="Yrkande 10">
              Riksdagen ställer sig bakom det som anförs i motionen om att
              regeringen bör verka för att inte tillåta undantag från förbudet
              mot att erbjuda spel på kredit och tillkännager detta för regeringen.
            </item>
          </list>
          <list xml:id="i-4arwoVobeUrcZhCW8Z9r5K">
            <item xml:id="i-Eew6uzFKzfdEr2F7i3Ujoy" sortKey="Yrkande 11">
              Riksdagen ställer sig bakom det som anförs i motionen om att
              regeringen bör verka för att det statliga engagemanget i ATG,
              inklusive den statliga styrelserepresentationen i bolaget, ska
              upphöra och tillkännager detta för regeringen.
            </item>
          </list>
          <list xml:id="i-SiMD1r7zz7QVJ9FWSJ97ph">
            <item xml:id="i-RmS7p3j1TwQxq2545arKd5" sortKey="Yrkande 12">
              Riksdagen ställer sig bakom det som anförs i motionen om att
              regeringen bör verka för att säkerställa en långsiktig och tryggad
              finansiering för hästsporten och tillkännager detta för regeringen.
            </item>
          </list>
        </div>
        <div xml:id="i-ADUimWYntDdrdDGuXC4iQa" type="motContent">
          <head xml:id="i-6TZqwnMKuQxU6RCBkgwZFQ" type="h1">
            Folkhälsa i fokus
          </head>
          <p xml:id="i-AMCck7Frj5u6YhwKG6yTj6">
            Folkhälsoaspekten är central i sverigedemokratisk spelmarknadspolitik
            på grund av önskan att minimera risken för att personer som spelar
            ska utveckla spelberoende och fastna i en spelproblematik. Sverigedemokraterna
            står bakom den modell med ett licens­system som numera finns på
            plats på den svenska spelmarknaden. Vår uppfattning är att omregleringen
            av spelmarknaden på det stora hela har varit framgångsrik. Vi
            vill dock att en grundlig utvärdering påbörjas fem år efter att
            den nya lagstiftning som följde av 2018 års proposition rörande
            en omreglerad spelmarknad trädde i kraft, så att vi med ett antal
            år av facit i hand kan få en tydlig överblick kring hur omregleringen
            har utfallit. Inte minst är en sådan utvärdering viktig att göra
            eftersom att regeringen sedan omregler­ingen trädde i kraft 2019
            har agerat för att genomdriva en rad ytterligare reformer som
            förändrar förutsättningarna på den svenska spelmarknaden sett
            till det ursprungliga läget direkt efter omregleringen.
          </p>
          <p xml:id="i-BBDHuNHAAnzoBJ8UpaMYqh">
            Situationen på spelmarknaden före omregleringen och den nya lagstiftningen
            var ohållbar, där vissa delar av marknaden var i händerna på oreglerade
            aktörer. Det var brådskande att nå en lösning, det bidrog till
            att Sverigedemokraterna ställde sig bakom regeringens förslag
            om att införa ett licenssystem för spel enligt propositionen på
            området från 2018. På så sätt kunde en svart marknad kanaliseras
            in till reglerad och laglig spelverksamhet, vilket bidrar till
            att staten kan ta sitt ansvar i strävan om att förhindra medborgare
            från att hamna i ett spelmissbruk.
          </p>
          <head xml:id="i-Kj59ssuHcWVhUp8MqBXomR" type="h1">
            Marknadsföring av spel
          </head>
          <p xml:id="i-UX4f3Yvgz8r1HK9zW6ut3G">
            Spellagen påtalar att marknadsföring av spel ska vara måttfull,
            vilket Sverigedemokra­terna anser är bra. Inte minst i nära anslutning
            till omregleringen av spelmarknaden fanns det dock från allmänheten
            en omfattande kritik mot spelreklamen som ansågs vara alltför
            aggressiv och omfattande. Att situationen var sådan hänger ihop
            med konkurrens om marknadsandelar i anslutning till omregleringen,
            och vissa spelaktörer testade gräns­erna för lagstiftningen vad
            gäller måttfullhetskravet.
          </p>
          <p xml:id="i-JGiwGcUfrk6s5xinwBZcnM">
            Konsumentombudsmannen (KO) gick ut i december 2018 med att man
            stämmer Elec Games Limited, som står bakom Ninja Casino, för att
            ha brutit mot måttfullhetskravet i spellagen. Resultatet i domen
            från november 2019 blev bland annat att patent- och marknadsdomstolen
            förbjöd spelbolaget att marknadsföra onlinekasino genom ”take
            over”-annonser på internet. Domstolen förbjöd också diverse påståenden
            som spel­bolaget hade använt, så som ”SPELA NU!” och ”Vinstpengarna
            på bankkontot på fem minuter – helt utan registrering”.
          </p>
          <p xml:id="i-Ahxpa4NZDMtF9DPh4A7DQ2">
            Efter att domar har fallit för överträdelser mot måttfullhetskravet
            i spellagen ser vi nu en praxis som börjar etablera sig på området.
            Kritiken mot aggressiv spelreklam fortsätter att leva kvar i den
            svenska samhällsdebatten, även om trycket och uppmärk­sam­heten
            på spelreklamsfrågan inte är lika hög som tidigare. Sverigedemokraterna
            ser positivt på att det börjar klarläggas tydligare vad måttfullhetskravet
            innebär, men vi hade helst sett att tydliga ramar och regler kring
            detta hade funnits på plats tidigare.
          </p>
          <p xml:id="i-Nxmj5TgwVRXuiiN63nSkbX">
            Sverigedemokraternas förhoppning är att långsiktiga och tydliga
            regler vad gäller spelreklamen ska vara rådande, till gagn och
            förutsägbara för såväl konsumenter som för de aktörer på spelmarknaden
            som har valt att ingå i det svenska licenssystemet. Av det skälet
            valde vi att inte ställa oss bakom förslaget till justerat krav
            på måttfullhet vid marknadsföring av spel som 2022 lades fram
            i propositionen om en förstärkt spel­regler­ing. Det är möjligt
            att Sverigedemokraterna framöver kommer att göra bedömningen att
            måttfullhetskravet i lagstiftningen behöver stramas åt, men i
            dagsläget tycker vi att det är klokare att låta rättspraxis fortsätta
            få etablera sig för den lagstiftning som redan finns på plats.
            På så sätt undviker vi också en oförutsägbarhet på den svenska
            spelmarknaden avseende vilka lagar och regler som ska gälla.
          </p>
          <head xml:id="i-Ctw7btawYCG3CUxG8ZS9ds" type="h1">
            Bonusreglering
          </head>
          <p xml:id="i-5PbnyjNsk8wogoP8UCUaVq">
            Sverigedemokraterna motsatte sig förslaget i 2022 års proposition
            om en förstärkt spel­reglering om att införa undantag för bonusregleringen
            när det kommer till licens­havare som enbart tillhandahåller spel
            för allmännyttiga ändamål. Innan detta förslag i proposi­tionen
            eventuellt blir verklighet har det i spellagen föreskrivits att
            bonus­erbjudande enbart får erbjudas till förstagångsspelare.
            Förslaget i propositionen är dock att luckra upp detta så att
            begränsningen inte ska gälla spel för allmännyttiga ändamål. Resultatet
            innebär att konsumenterna kommer att mötas av fler bonusar samtidigt
            som spellagen riskerar att bli mer otydlig med ännu ett undantag
            på plats.
          </p>
          <p xml:id="i-E1dk1DyqtNmxrGEhrgrcHn">
            Sverigedemokraterna anser i stället givet rådande kunskapsläge
            att regeringen bör verka för en enhetlig bonusreglering.
          </p>
          <head xml:id="i-5D26rMV1imnsNA1W4dL7dS" type="h1">
            Kanalisering och illegala aktörer
          </head>
          <p xml:id="i-EyyiuGUw5m22JNLCorz66M">
            Utanför det svenska licenssystemet på spelmarknaden finns en
            marknad med olicensi­erade alternativ som riktar sig mot svenska
            spelare. Spelare kan välja att vända sig till dessa alternativ
            i stället för licensierade alternativ exempelvis av skäl som att
            dessa spelsajter erbjuder bonusar och kampanjer som inte hade
            tillåtits hos bolag med svensk licens. Dessa sajter riktar in
            sig på spelare som tidigare har anmält sig till Spelpaus, men
            som nu vill börja spela igen. Man försöker alltså fånga in högriskspelare.
            Sverigedemo­kraterna anser att det är av yttersta vikt för legitimiteten
            i det licenssystem som finns på den omreglerade svenska spelmarknaden
            att illegala aktörer hålls tydligt utanför.
          </p>
          <p xml:id="i-GY37Vvdbxmrorg1F8rL4yz">
            En av målsättningarna med omregleringen på den svenska spelmarknaden
            var att upp­nå en hög kanaliseringsgrad. Det är en förutsättning
            bland annat för ett gott konsument­skydd. Den socialdemokratiskt
            ledda regeringen bedömde inför omregleringen att kanali­seringsgraden
            skulle bli minst 90 procent på den svenska spelmarknaden. Statskontorets
            uppföljning och utvärdering av omregleringen pekar dock på problem
            sett till regering­ens målsättning. Statskontoret har exempelvis
            bedömt att kanaliseringsgraden under 2020 uppskattningsvis var
            85 procent, detta även under varje enskilt kvartal under året,
            vilket kan jämföras med att motsvarande siffra under 2019 bedömdes
            vara 88 procent. Läget blir än mer oroväckande om man tar hänsyn
            till att kanaliseringsgraden skiljer sig åt mellan olika spelformer,
            där exempelvis onlinekasino av Copenhagen Economics bedömdes ha
            en så pass låg kanaliseringsgrad som 72–78 procent under januari
            2020. Den låga och skiftande kanaliseringsgraden är ett hot mot
            legitimiteten i omregleringen av spelmarknaden och regeringen
            bör därför se över vilka åtgärder som behöver vidtas för att säkerställa
            att kanaliseringsmålet som sattes upp inför omregleringen också
            nås, och helst mer därtill.
          </p>
          <head xml:id="i-P2UVYygsADbpCAggoJGCbX" type="h1">
            Riskklassificering av spel
          </head>
          <p xml:id="i-M2Yk7Bae5VCw12WyyVeSym">
            Att köpa en skraplott i den lokala tobaksaffären då och då är
            naturligtvis i flera avseenden en annorlunda typ av spelande än
            vad det är att spela på nätkasinon vid en ständigt tillgänglig
            dator i hemmet. Det finns skäl att anta att vissa typer av spel
            innebär större risker för spelaren än andra gällande att framkalla
            ett osunt spelande som utvecklas till ett beroende eller annat
            ohälsosamt tillstånd. Om vi tar antagandet på allvar är det inte
            självklart att marknadsföring för olika typer av spel bör behandlas
            precis likadant om lagar och regler stramas åt.
          </p>
          <p xml:id="i-8ssG9qSdEpRk2BRoD7CqGD">
            Sverigedemokraterna ser riskklassificering som ett förslag som
            framgent kan vara intressant att införa på den svenska spelmarknaden,
            men detta måste i så fall genom­föras på en tydlig vetenskaplig
            grund och inte i form av ogenomtänkta vänsterpopu­listiska förslag
            som riskerar att hota kanaliseringen och andra viktiga mål med
            om­regleringen av den svenska spelmarknaden.
          </p>
          <head xml:id="i-AVLfrRyVJUginpSLGSxPXp" type="h1">
            Omsorgsplikten och Spelpaus.se
          </head>
          <p xml:id="i-LAC7NyoyWnwq83eaHVNC4H">
            I Statskontorets slutrapport vad gäller utvärderingen av omregleringen
            av spelmark­naden framlyfts omsorgsplikten som ett av de områden
            som har förbättringspotential inför framtiden. Statskontoret konstaterar
            att om spelbolag ska kunna leva upp till omsorgsplikten behöver
            de tillgång till uppgifter om kunders ekonomi och hälsa, detta
            för att öka precisionen när de kontaktar personer med problemspelande.
            För att förbättra omsorgsplikten bör spelbolagen tillåtas att
            erhålla fler uppgifter om kunders ekonomi och hälsa än vad som
            är fallet i dag. I en promemoria från Finansdepartementet från
            december 2022 föreslås förändringar av spellagen i linje med detta,
            vilket Sverigedemo­kraterna ser positivt på.
          </p>
          <p xml:id="i-XiymJsi99Jz2EU9ywZX4up">
            Utöver omsorgsplikten lyfter även Statskontoret fram i sin slutrapport
            att verktyget Spelpaus.se har förbättringspotential. Spelpaus.se
            möjliggör för problemspelare att stänga av sig från spelbolag
            med svensk licens, men olicensierade spel är fortsatt tillgängliga.
            Statskontoret uttrycker specifikt att Spelpaus.se är ett verktyg
            som kan utvecklas. Det finns en problematik i dagsläget med att
            spelare stänger av sig från spel i stället för att söka vård eller
            stöd, och att vissa av dessa spelare fortsätter att spela hos
            olicensierade spelbolag. Därför bör regeringen se över vilka åtgärder
            som behöver vidtas för att förbättra Spelpaus.se.
          </p>
          <head xml:id="i-22c18xQ8DgcC2YVswsVksC" type="h1">
            Loot-lådor
          </head>
          <p xml:id="i-99u62KE95bkJqdNHAa9wsw">
            I spel på olika digitala plattformar så som PC, mobiltelefoner
            med flera, så förekommer i flera fall lotteri- och kasinoliknande
            moment, som kommit att gå under namnet loot-lådor (”loot boxes”).
            Det handlar om upplägg i spel där användare för verkliga pengar
            slumpmässigt erhåller virtuella föremål, vilket i vissa fall kan
            vara att betrakta som lotteri, inte minst om de virtuella föremålen
            i ett senare skede i någon form kan växlas tillbaka till verkliga
            pengar. Fenomenet har ökat i spelvärlden på senare år, och har
            blivit ett populärt sätt för spelbolagen att öka sina intäkter.
          </p>
          <p xml:id="i-7pqt9KUGq1nhesXyK7yRjT">
            Under våren 2019 gav regeringen Konsumentverket i uppdrag att
            kartlägga och bedöma eventuella brister vid lotteri- och kasinoliknande
            inslag i datorspel, så som nämnda loot-lådor. Initiativet välkomnades
            av oss sverigedemokrater. I oktober 2019 presenterade Konsumentverket
            sin kartläggning, vilken senare överlämnades till Spel­marknadsutredningen.
            Konsumentverkets kartläggning visade bland annat på att det har
            funnits fall där unga personer har spenderat mycket pengar via
            lotteri- eller kasino­liknande inslag i datorspel. Enligt samma
            kartläggning verkar det dock samtidigt som att antalet lotteri-
            och kasinoliknande inslag i spel som i nuläget kan anses omfattas
            av spellagen, är begränsat.
          </p>
          <p xml:id="i-Aj394hVqKN5n852F5Xmjrr">
            Den tidigare socialdemokratiska regeringen gjorde i propositionen
            från 2022 om en förstärkt spelreglering bedömningen att spellagens
            tillämpningsområde inte bör utvidgas för att täcka in lotteri-
            och kasinoliknande inslag i datorspel som inte redan omfattas
            av lagens tillämpningsområde. Precis som flera remissinstanser
            som yttrade sig inför att propositionen lades fram så nöjer sig
            Sverigedemokraterna dock inte med att göra ingenting sett till
            dagens situation. Kunskapshöjande insatser kring frågan välkomnar
            vi, men vi menar också att regeringen bör verka för att återkomma
            till riksdagen med för­slag till åtgärder som bidrar till att
            stärka konsumentskyddet i förhållande till fenomenet med loot-lådor,
            och då i synnerhet med fokus på att skydda minderåriga personer.
          </p>
          <head xml:id="i-Q4o1GLBJVzt3tzikwQTKxV" type="h1">
            Lotterier, spel på kredit med mera
          </head>
          <p xml:id="i-FJ96dWGLNhaTTcePqKsHUb">
            Stora delar av civilsamhället får betydande delar av sina intäkter
            från lotteriförsäljning. Lotterier lyder under en förbudslagstiftning,
            vilket innebär att tillstånd krävs för att få bedriva lotteriverksamhet.
            Lotterimarknaden är förbehållen staten och de lotterier som så
            kallade ”allmännyttiga ändamål” bedriver. Sverigedemokraterna
            anser att det är av yttersta vikt att civilsamhället även i fortsättningen
            får de ekonomiska förutsättningar som krävs för att det ska blomstra.
            Relationen mellan lotteriförsäljning och civil­samhället menar
            Sverigedemokraterna är något gott i grunden, det är ett förhållande
            som bör upprätthållas. Skulle kommersiella spelaktörers marknadsandel
            bli avsevärt större än i dag utan att marknaden i sig blir större,
            lär det innebära att en mindre andel av försäljningsvinsterna
            kommer allmännyttiga ändamål till del i civilsamhället. Därför
            vill Sverigedemokraterna att denna utveckling övervakas noga,
            och att en plan läggs fram för att säkra resurser till allmännyttiga
            ändamål som i någon mån finansieras genom lotteriförsäljning.
          </p>
          <p xml:id="i-CtU3s2krYCF7oNmw5NALJN">
            Att politiska partier samt organisationer och bolag som ägs av
            politiska partier, i lagens mening ska anses vara ”allmännyttiga
            ändamål” och ha möjlighet att bedriva lotteriverksamhet, är Sverigedemokraterna
            kritiska till. Detta undantag utnyttjas, inte minst av Socialdemokraterna,
            det parti som har varit med och styrt Sverige större delen det
            senaste seklet, för att berika sig enormt i avsaknad av konkurrens
            från kommersiella aktörer. För Socialdemokraternas del genererar
            intäkterna från lotteriverksamheten tiotals miljoner kronor om
            året.
          </p>
          <p xml:id="i-WuLGraYZuzkPU4ZsWmn8Kt">
            Sverigedemokraterna menar att undantaget för allmännyttiga ändamål
            har legitimitet, exempelvis när det går till vanligt svenskt föreningsliv,
            inte minst småskaligt sådant, som många säkerligen tänker sig
            att undantaget i stort ska syfta till. I stället går det i dagsläget
            också till att dryga ut politiska maktpartiers kassor med tiotals
            miljoner kronor årligen. Detta sker trots att svenska politiska
            partier redan har säkra intäktskällor i form av partistöd på olika
            politiska nivåer, intäkter från personer som löser medlem­skap
            i partierna med mera. Att politiska partier samt organisationer
            och bolag som ägs av dessa ska anses vara ”allmännyttiga ändamål”
            när det kommer till lotterimarknaden, vill Sverigedemokraterna
            sätta stopp för.
          </p>
          <p xml:id="i-D9xrTED4cQ5UTAZ5qihBvm">
            Sverigedemokraterna har länge motsatt sig att det ska finnas
            undantag från förbudet för licenshavare och spelombud att erbjuda
            eller lämna kredit för insatser i spel. Ett undantag i spellagen
            medger dock att det går att göra lotteriköp på kredit ändå.
          </p>
          <p xml:id="i-LKxEtKBiELCnc3m4EoaFpd">
            Skälet till att en person gör ett kreditköp beror ofta på avsaknad
            av egna ekonomiska resurser för att kunna köpa det personen vill
            ha eller har behov av för tillfället. Att köpa en lott eller att
            spela om pengar innebär att man försöker att vinna stora summor
            pengar, men sannolikheten att vinna är dock statistiskt sett mycket
            liten. En person som väljer att låna till ett sådant köp är antingen
            desperat eller spelberoende, eller båda delarna. Sverigedemokraterna
            anser att det inte bör vara tillåtet att försöka göra vinst på
            människor som vänt sig till en sådan förenklad väg ut ur ekonomiska
            problem. Således bör det inte vara tillåtet att erbjuda spel på
            kredit i Sverige. Av det följer vidare att den som ansvarar för
            prenumerationstjänster på området bör ta betalt för de lotter
            som denne säljer innan dessa avsänds till kunden. Via antagandet
            av propositionen från 2018 om en omreglerad spelmarknad så stramades
            reglerna upp för att erbjuda kredit för spelande, men fortfarande
            finns möjlighet till undantag från lagen om än mer begränsat än
            tidigare.
          </p>
          <p xml:id="i-5HtTE3r4TPGCH9FUZ2Z3m5">
            Ett exempel i närtid med problemet med att bedriva spelverksamhet
            på kredit går att finna hos Kombispel, ett spelbolag ägt av Socialdemokraterna
            och SSU. Bolaget har utnyttjat sitt undantag från spellagen för
            att bedriva spelverksamhet på kredit, en verk­samhet som enligt
            Dagens Nyheter den 4 september 2017, ska ha drivit många tusentals
            personer till Kronofogdemyndigheten för att de inte kunnat betala
            sina lotter till bolaget.
          </p>
          <head xml:id="i-9UMhDfbHiQx22xMFgcXCGA" type="h1">
            ATG och hästsportens finansiering
          </head>
          <p xml:id="i-62czSJL8jor664vRiiREgm">
            Utöver Svenska Spel så har staten också ett engagemang i ett
            annat spelbolag, nämligen Aktiebolaget Trav och Galopp (ATG),
            som inte är statligt ägt, men som är statligt kontrollerat. Staten
            utser en styrelsemajoritet i bolaget, inkluderat ordförande, även
            fast bolaget till fullo ägs av Svensk Travsport och Svensk Galopp.
            Detta framstår som ett slags märklig rest från tiden när spel
            på hästsport var monopoliserat. Eftersom det inte längre är ett
            monopol som råder vad gäller spel på hästsport, bör staten upphöra
            med sitt engagemang i ATG.
          </p>
          <p xml:id="i-4cNKFLWiz7d7mWmTw9bs74">
            När spel på hästsport var monopoliserat fanns en säker modell
            för finansiering av hästsporten. Dessa förutsättningar finns inte
            längre kvar i och med omregleringen på spelmarknaden i Sverige,
            varför det i den konkurrenssituation som nu råder är viktigt att
            in i framtiden säkra en långsiktig och tryggad finansiering för
            hästsporten.
          </p>
        </div>
        <div xml:id="i-9VSYFziDYoNRnNfu1kJRfC" type="signatureBlock">
          <list xml:id="i-MVacX4RWFedAP1eh7mX5oq">
            <item xml:id="i-TBdcZhSyxvtd6hQMfrPt6Y" who="i-JP8NeL17uoQgDiTaxrGnVM" type="signature">
              Jonas Andersson (SD)
            </item>
            <item xml:id="i-GiWpEr5TPKgm8THpz9fqto" who="i-TXWjMfPNdu6NddKf5hSeRx" type="signature">
              Alexander Christiansson (SD)
            </item>
            <item xml:id="i-TrZeTFmwwpw62kAMZt1BQJ" who="i-VCBwijV18pWsvC1p2xZJJm" type="signature">
              Runar Filper (SD)
            </item>
            <item xml:id="i-2fSR3r25LYVdpFhVTcCr2c" who="i-TtRdTWTGZX1yMjrAtYnz3m" type="signature">
              Anna-Lena Blomkvist (SD)
            </item>
            <item xml:id="i-6GPf9U3egJz4X4gfVMpLvX" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
          </list>
        </div>
      </div>
    </body>
  </text>
</TEI>
