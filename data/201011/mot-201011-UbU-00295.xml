<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00295">
  <teiHeader>
    <fileDesc>
      <titleStmt>
        <title>Åtgärder för en förbättrad skolidrott</title>
        <author corresp="i-NRWqqo7iPdzBV8QrJyKnQb">av Johan Forssell (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för en förbättrad skolidrott</title>
          <idno type="rdwebb">GY02Ub295</idno>
          <rs type="number">Ub295</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub295/text</ref>
          <ref type="dokument_url_html">http://data.riksdagen.se/dokument/GY02Ub295</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub295</ref>
          <ref type="doc">http://data.riksdagen.se/fil/9B8081BC-FFBE-49C4-AEDE-7C3872FDEDC2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HsaCBbPxzNE37kVMZpgZiQ" type="signed"/>
        <correspContext corresp="i-HsaCBbPxzNE37kVMZpgZiQ">
          <note type="signatory" corresp="i-NRWqqo7iPdzBV8QrJyKnQb"/>
        </correspContext>
        <correspAction type="numbering" xml:id="i-5B2r72DcZMX2ZqaojGxaRG">
          <date when="2010-10-28"/>
        </correspAction>
        <correspAction type="submission" xml:id="i-RtD6LBJx5NZ4AUMBeuzA6">
          <date when="2010-10-26"/>
        </correspAction>
        <correspAction type="transfer" xml:id="i-X47LXDWspMyjiW5bCvJZwu">
          <date when="2010-10-25"/>
        </correspAction>
        <correspAction type="assigned" xml:id="i-YaZ7HUJfzRzYfRx1TATs5d"/>
        <correspContext corresp="i-YaZ7HUJfzRzYfRx1TATs5d">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-4RrAcMTdq9N6Kz7seAzqAk">
            Förslag till riksdagsbeslut
          </head>
          <p xml:id="i-3Z1ZNKQfBp8N3RvBJV5UJU">
            Riksdagen tillkännager för regeringen som sin mening vad som
            anförs i motionen om möjligheterna för en utökad och förbättrad
            skolidrott.
          </p>
        </div>
        <div type="motContent">
          <head type="h1" xml:id="i-X8NKAWbHokZcmMqJT3FcqK">
            Motivering
          </head>
          <p xml:id="i-SrKXmhngL9c12KQbN2vSj9">
            Skolans idrottsundervisning spelar en central roll för att skapa
            goda vanor kring fysisk aktivitet och hälsotänkande. De problem
            som många människor får senare i livet med övervikt, hjärt- och
            kärlsjukdomar och högt kolesterolvärde har sin grund i vanor som
            etablerats tidigt i livet. Därför utgör skolidrotten ett viktigt
            verktyg för att förbättra hälsan för hela befolkningen, inte bara
            för skolungdomarna.
          </p>
          <head type="h2" xml:id="i-4eVXtpK1E81poovUjBYdjy">
            Hälsovanor
          </head>
          <p xml:id="i-2YKhSzYPn5gZekXWfpee3s">
            Våra liv har de senaste åren blivit allt mer stillasittande,
            mycket som en konsekvens av de ökade möjligheterna till interaktion
            via Internet.
          </p>
          <p xml:id="i-9NPcgoUzAFJRSgqN1PmDgn">
            En undersökning från SCB om ungdomars IT-vanor visar att ungefär
            hälften av barnen, och fler flickor än pojkar, ägnar minst en
            timme per dag åt att mejla, chatta eller surfa på nätet. Andelen
            stiger med barnens ålder. Ungefär var femte flicka och pojke i
            åldern 1012 år surfar minst en timme per dag, jämfört med tre
            av fyra flickor och två av tre pojkar bland 1618-åringarna. Bland
            de äldsta barnen uppger tre av tio att de mejlar, chattar m.m.
            minst tre timmar per dag. Det är ovanligt bland de yngsta barnen.
            Mer än hälften av alla barn mellan 10 och 18 år uppger att de
            har en egen dator.
          </p>
          <p xml:id="i-LcgypMD7X5bSPMghFyk9MV">
            Det är i 1416-årsåldern som många barn glider in i en passiv
            och i längden hälsofarlig livsstil. Somliga har redan levt ett
            stillasittande liv i flera år, och många av dem som har sysslat
            med idrott lägger av med träningen.
          </p>
          <p xml:id="i-LVinRBeYGHUnQhsJKRANHt">
            Att barn och ungdomar tillbringar mycket tid framför datorn är
            givetvis inte bara negativt. Naturligtvis medför unga människors
            tillgång till Internet många fantastiska möjligheter. Via nätet
            träffar de nya vänner och kan söka information på ett sätt som
            inte var möjligt förr i tiden. Problemet uppstår när sittandet
            framför datorn ersätter den fysiska aktiviteten. Forskning visar
            att återkommande träning har positiva effekter för både fysisk
            och psykisk hälsa.
          </p>
          <p xml:id="i-6jkJ8tvVBoa4W5w2sRNqwY">
            En annan viktig faktor när det gäller ungas hälsa är tillgången
            till näringsriktig och sund kost. Idag väljer många unga bort
            skollunchen till förmån för snabbmat av olika slag. Detta utgör
            ett reellt problem idag. I en enkätundersökning som Skolmatens
            vänner och LRF genom förde i maj 2008 uppskattades det att ca
            12 procent av alla elever skolkade från skolmaten varje dag.
          </p>
          <head type="h2" xml:id="i-HLTzmxUvxy7xSHYiARubAg">
            Hälsoeffekter
          </head>
          <p xml:id="i-9eJ8VL53MJPoNpoZZoFG6X">
            En oroande utveckling i samhället är att övervikt och fetma har
            ökat dramatiskt i Sverige sedan 1980. Stillasittande och övervikt
            leder i förlängningen till att risken för sjukdomar som diabetes,
            cancer och hjärt- och kärlsjukdomar ökar betydligt.
          </p>
          <p xml:id="i-6fcPq2oy3oLoFLh7VknEBL">
            SCB:s siffror visar att 2009 var 45,7 procent av den svenska
            befolkningen överviktig eller fet. Denna siffra var 1980 30,7
            procent. Den absolut största ökningen skedde på 1990-talet, 1999
            var siffran 41,3 procent. Under 2000-talet har ökningstakten minskat
            betydligt, skillnaden är dock stor mellan kvinnor och män. Bland
            männen är 53,2 procent överviktiga, motsvarande procentsats hos
            kvinnorna är 38,2. Övervikten hos unga visar på samma utvecklingskurva
            som hos övriga befolkningen med en ökning på drygt 10 procentenheter
            de senaste 30 åren.
          </p>
          <p xml:id="i-JauRNoyUEVwJXmG34VLU4q">
            Att träning är bra för den fysiska hälsan är väl känt sedan tidigare,
            men på senare år har forskningen mer och mer pekat på att träning
            motverkar stress och förbättrar koncentrationsförmågan. Detta
            är intressant mot bakgrund av att flera undersökningar har visat
            att unga människor i allt högre utsträckning känner stress och
            oro över sin livssituation. Som exempel kan nämnas att 27 procent
            av flickorna och 14 procent av pojkarna känner sig stressade flera
            gånger i veckan. 15 procent av flickorna och 7 procent av pojkarna
            har något besvär dagligen.
          </p>
          <p xml:id="i-D6Trjzokv5gYj5sxNGMtzx">
            Sömnstörningar bland unga är ett annat problem som blivit vanligare
            de senaste tio åren. Var femte ung människa lider idag av sömnproblem.
            En viktig förklaring till detta ligger enligt forskningen i det
            ökade beroendet av dator och mobiltelefon. Man alltid är uppkopplad
            och tillgänglig. Det blir svårare att varva ner om hjärnan hela
            tiden stimuleras av olika input.
          </p>
          <head type="h2" xml:id="i-AbhQ7UUxLVvYJgk123RjVT">
            Skolans uppdrag
          </head>
          <p xml:id="i-P8pxGk8v9XE8DXjPYCc6rR">
            I kursplanen för idrottsundervisning definieras det uppdrag som
            skolorna har att genomföra. Där kan man läsa följande om idrottsämnet:
          </p>
          <p xml:id="i-MnR8dRprAmmVBUMu8UytDd">
            Ämnet idrott och hälsa har ett brett innehåll. Ämnets kärna är
            idrott, lek och allsidiga rörelser utformade så att alla oavsett
            fysiska eller andra förutsättningar ska kunna delta, erhålla upplevelser
            och erfarenheter samt utvecklas på sina egna villkor. Grundläggande
            är ett hälsoperspektiv som innefattar såväl fysiskt och psykiskt
            som socialt välbefinnande.
          </p>
          <p xml:id="i-UD5oL1pLurYVNiRxuqQ7Vr">
            Fokus för undervisningen ligger med andra ord inte bara på att
            eleverna ska lära sig att utöva olika idrotter, utan undervisningen
            ska bedrivas utifrån ett bredare hälsotänkande. I praktiken visar
            det sig dock att kursplanens anvisningar inte alltid slår igenom
            på skolornas idrottstimmar.
          </p>
          <p xml:id="i-McLEvoWimG4zWuNJoLNgrU">
            I genomsnitt har man idrott vid två tillfällen i veckan i grundskolan
            med en spridning från 40 minuter till 140 minuter per vecka. Det
            finns idag en viss lokal flexibilitet hur mycket skolan kan välja
            att öka eller minska. Man kan ändra undervisningen med 20 procent
            uppåt eller nedåt.
          </p>
          <p xml:id="i-QYe8zBEpKmJwUVp8BF6WYs">
            Skolinspektionen, som övervakar att skolor följer läro- och kursplanernas
            intentioner, har de senaste åren intensifierat sin uppföljande
            verksamhet. I augusti 2010 presenterade Skolinspektionen en rapport
            över svenska skolors idrottslektioner i klasserna 7 till 9. Rapporten
            visar att de skolor som besöktes inte levde upp till kursplanens
            krav på allsidiga hälsoinriktade idrottslektioner.
          </p>
          <p xml:id="i-XbzT5ZZq3Hsfd2fpB3hvED">
            Bollspel och bollekar var den helt dominerande aktiviteten på
            de besökta lektionerna, frånvaron var mycket hög på många ställen
            och mycket få lärare arbetade efter ett helhetstänkande kring
            fysisk och psykisk hälsa. Problemet med detta är att de elever
            som bäst behöver stimulans att öka sin fysiska aktivitet riskerar
            att missgynnas av slagsidan mot bollsport på lektionerna.
          </p>
          <head type="h2" xml:id="i-HqcEbwK96PuLKxFzzd9JWR">
            Avslutning
          </head>
          <p xml:id="i-994kJEQ29J4Tzt8ZV6pig4">
            Skolidrotten är mycket viktig för att grundlägga goda hälsovanor
            tidigt i livet. Arbetet med att förbättra skolidrotten bör bedrivas
            på flera olika sätt. Dels anser jag att mängden skolidrott behöver
            ökas. Skulle vi utöka läsåret med bara en extra studievecka och
            denna tid las på skolidrotten skulle detta betyda en extra timme
            idrott i veckan. Detta skulle göra en stor skillnad.
          </p>
          <p xml:id="i-7p7F1kf6FZgYrpJE2EEsoC">
            Dessutom behöver innehållet i lektionerna ses över. Skolan måste
            kunna erbjuda idrottslektioner där alla kan delta och inte missgynnas
            av att man inte utövar till exempel bollsporter på fritiden. Det
            är viktigt att kursplanens intention att idrottstimmarna i skolan
            ska innehålla ett helhetstänk kring hälsa på generell nivå för
            att etablera goda vanor kring fysisk aktivitet och hälsovanor
            följs.
          </p>
          <p xml:id="i-LeRLijPqKoAaHPkK4ZG777">
            För att engagera elever att delta mer i hälsofrämjande aktiviteter
            skulle jag även se att skolor i högre utsträckning bjuder in idrottsklubbar,
            föreningar och aktörer från den ideella sektorn. På så sätt kan
            eleverna lättare etablera kontakt med dessa. Speciellt viktigt
            är detta i områden med många utrikes födda. Detta eftersom utrikes
            födda i mindre utsträckning engagerar sig i idrottsföreningar
            eller ägnar sig åt friluftsliv.
          </p>
        </div>
        <div type="motSignatures">
          <list>
            <item xml:id="i-FdCHxKszgHXBKW2KFjcNqd" who="i-NRWqqo7iPdzBV8QrJyKnQb">
              Johan Forssell (M)
            </item>
          </list>
        </div>
      </div>
    </body>
  </text>
</TEI>
