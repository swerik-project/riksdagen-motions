<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02855">
  <teiHeader>
    <fileDesc>
      <titleStmt>
        <title>Livsmedelsforskning (prop. 1984/85:121)</title>
        <author>Kerstin Anér</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Livsmedelsforskning (prop. 1984/85:121)</title>
          <idno type="rdwebb">G8022855</idno>
          <rs type="number">2855</rs>
          <ref type="dokument_url_text">http://data.riksdagen.se/dokument/G8022855/text</ref>
          <ref type="dokument_url_html">http://data.riksdagen.se/dokument/G8022855</ref>
          <ref type="dokumentstatus_url_xml">http://data.riksdagen.se/dokumentstatus/G8022855</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LC1eDbjeNW9fFDxFkvREF3" type="signed"/>
        <correspContext corresp="i-LC1eDbjeNW9fFDxFkvREF3">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2855/mot_198485__2855-001.pdf"/>
      <fw xml:id="i-DNLgsnX6YhgjEEpbyBL7gJ">
        Motion 1984/85:2855
      </fw>
      <div xml:id="i-ubSZrRXLoJdt8gmJwgUoP" type="motHeader">
        <div xml:id="i-MPoDNWHhnShdR9medFhjFg" type="motTitle"/>
        <div xml:id="i-HJJThVzXeJw1Jcbwy4MwiM" type="motSubmissionInfo"/>
      </div>
      <div xml:id="i-MV6MPTg5gRUSXceeT8Nr4M" type="motBody">
        <div xml:id="i-Lt2yNs2Fm8h8yomuUEyXyj">
          <p xml:id="i-WiVGxHK4sY9cTTwt98mk4J">
            16
          </p>
          <p xml:id="i-6JcSfRxLkqUZvgvtFGEZ3A">
            Kerstin Anér Livsmedelsforskning (prop. 1984/85:121)
          </p>
          <p xml:id="i-3Q1bZLYmKk5KzTxFLUpTRJ">
            I propositionen sägs inledningsvis att forskningen på livsmedelsområdet
            skall omfatta en helhetssyn på livsmedelskedjan och utgå från
            konsumentens krav på våra livsmedel. Jag delar denna uppfattning.
            Samtidigt finns emellertid på andra ställen i propositionen skrivningar
            som visar ett mera blygsamt intresse för just konsumenternas krav
            på livsmedlen. Inom livsmedelspolitiken i stort anser jag att
            konsumenternas och producenternas intressen bör ges en likvärdig
            ställning. Samtidigt vill jag framhålla att marknaden och de enskilda
            konsumenterna bör tillmätas ett stort inflytande över livsmedlen
            och deras kvalitet. Den efterfrågan som realiseras på marknaden
            och de priser som konsumenterna är villiga att betala för olika
            slag av livsmedel med olika kvalitetsegenskaper bör således vara
            styrande för forskningen inom livsmedelspolitiken. I propositionen
            förefaller det som om det uppfattades som en risk att konsumenternas
            intressen blir styrande, medan jag uppfattar detta som en av de
            viktigare grundvalarna för marknadsekonomin, nämligen att konsumenternas
            intres- sen väger tungt. Jag anser att sammansättningen av skogs-
            och jordbrukets forskningsråd (SJFR) måste spegla denna betoning
            av konsumentintresset. Regeringen lägger i propositionen inte
            något förslag om rådets sammansättning, utan säger bara att ändring
            av rådets instruktion och sammansättning kommer att genomföras.
            Riksdagen bör som sin mening ge regeringen till känna vad jag
            kräver i fråga om förstärkning av konsumentintresset i rådet.
            Denna uppfattning framförs också av vissa remissinstanser. Jag
            vill också starkare än regeringen betona vikten av att livsmedelsforsk-
            ningen behandlar alternativa odlingsmetoder, t. ex. s.k. giftfri
            odling m. m. Folkpartiet har tidigare framhållit och jag vill
            upprepa att det är viktigt att de pengar som kommer in genom avgiften
            på konstgödsel och bekämpningsme- del verkligen utnyttjas för
            att stödja rådgivning, utbildning m.m. om alternativa odlingsmetoder.
            Särskilt viktigt anser jag det vara att forskningen studerar vilka
            kvalitets- egenskaper och kvalitetsförändringar som de alternativa
            odlingsmetoderna ger upphov till. En ökad kunskap om detta kan
            få stora positiva effekter för vår kunskap om sambandet mellan
            kost och hälsa. I livsmedelsforskningen bör också ingå moment
            som behandlar djurens förhållanden innan de slaktas och äts. Detta
            är inte bara ett etiskt problem utan också en konsumentfråga av
            stort intresse. Det har flera gånger visat sig att konsumenterna
            drar ner på inköpen av t. ex. fläsk- och hönskött när de
          </p>
          <pb facs="riksdagen-motions-pdf/data/198485/mot_198485__2855/mot_198485__2855-002.pdf"/>
          <fw xml:id="i-VuRnjb3YXdqsrw4GGKWNz1">
            Mot. 1984/85:2855 "7
          </fw>
          <p xml:id="i-8BBb4imRWVHCprea3Hxrv3">
            blir upplysta om under vilka onaturliga förhållanden djuren lever.
            Denna sida av livsmedelsforskningen får inte negligeras. Det ärt.
            ex. inte vettigt att forska i hur suggor skall kunna göras brunstiga
            på artificiell väg oftare än nu, för att man skall kunna få dem
            att föda fler kullar om året. Det medför bl. a. att smågrisarna
            måste avvänjas tidigare än som är förenligt med deras trivsel
            och hälsa. Inte heller är hormonbehandling av djur för att öka
            tillväxten något som man bör satsa forskningsresurser på. I en
            situation där vi producerar dubbelt så mycket griskött som under
            1950-talet är det inte ökad grisproduktion som forskningen skall
            rikta in sig på. På liknande sätt är det t. ex. helt bakvänt att
            först utsätta djur för ett så onaturligt liv att de blir sjuka
            och sedan försöka motverka den ekonomiska effekten av detta genom
            att proppa dem fulla med diverse mediciner. Med anledning av ovanstående
            hemställs 1. att riksdagen som sin mening ger regeringen till
            känna vad i motionen anförs om förstärkningen av konsumentintresset
            inom SJFR, 2.att riksdagen som sin mening ger regeringen till
            känna vad i motionen anförs om forskning om alternativa odlingsmetoder,
            3. att riksdagen som sin mening ger regeringen till känna vad
            i motionen anförs om forskning om djurens behandling.
          </p>
          <p xml:id="i-6QGRdBpejmpfj713T6BVF4">
            Stockholm den 11 mars 1985
          </p>
          <p xml:id="i-7yLHUFcxBUeXi9AVivQSoo">
            KERSTIN ANÉR (fp)
          </p>
        </div>
      </div>
    </body>
  </text>
</TEI>
