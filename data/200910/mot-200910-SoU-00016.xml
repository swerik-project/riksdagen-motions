<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00016">
  <teiHeader>
    <fileDesc>
      <titleStmt>
        <title>med anledning av prop. 2009/10:207 Olovlig tobaksförsäljning</title>
        <author corresp="i-SZKUTdtCrCo58yNCQsH76">av Ylva Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:207 Olovlig tobaksförsäljning</title>
          <idno type="rdwebb">GX02So16</idno>
          <rs type="number">So16</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So16/text</ref>
          <ref type="dokument_url_html">http://data.riksdagen.se/dokument/GX02So16</ref>
          <ref type="dokumentstatus_url_xml">http://data.riksdagen.se/dokumentstatus/GX02So16</ref>
          <ref type="doc">http://data.riksdagen.se/fil/952E211E-A61F-4A22-B3E7-03396D6D8363</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-fzJvZM5utDMfgUmqm7HZy"/>
        <correspContext corresp="i-fzJvZM5utDMfgUmqm7HZy">
          <ref>Proposition 2009/10:207</ref>
        </correspContext>
        <correspAction xml:id="i-miAtEiBJG7M2eNX7EN1X4" type="signed"/>
        <correspContext corresp="i-miAtEiBJG7M2eNX7EN1X4">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-YHze8naQ3VfThjRidPfYK7"/>
        </correspContext>
        <correspAction type="referral" xml:id="i-2N5o6MLKxC7cZpNyMrwYER">
          <date when="2010-05-18"/>
        </correspAction>
        <correspAction type="dismissal" xml:id="i-2gmjpkU6buUWsQ9FTBKFZT">
          <date when="2010-05-17"/>
        </correspAction>
        <correspAction type="dismissal" xml:id="i-Q2DzbFLsS9PJA7FtNUPt5j">
          <date when="2010-05-17"/>
        </correspAction>
        <correspAction type="transfer" xml:id="i-H3Tbn9EBbQJH94LQ8Ts1wF">
          <date when="2010-05-05"/>
        </correspAction>
        <correspAction type="submission" xml:id="i-PDxWQqq6QdG39c9MXrbmtp">
          <date when="2010-05-05"/>
        </correspAction>
        <correspAction type="assigned" xml:id="i-138idzs1uvvtbC6PVbTt3i"/>
        <correspContext corresp="i-138idzs1uvvtbC6PVbTt3i">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SZjsadc2uPpxnSncDmKiCK">
            Förslag till riksdagsbeslut
          </head>
          <list style="ol">
            <item xml:id="i-TqT1U9we9kuKZJLibkFZ1E">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett samlat förslag om ungdomar och tobak.
            </item>
            <item xml:id="i-GCAAx8oSNpU8HQh4LpMRpb">
              Riksdagen tillkännager för regeringen som sin mening vad som
              anförs i motionen om tillståndssystem (licensiering) för tobaksförsäljning.
            </item>
          </list>
        </div>
        <div type="motContent">
          <head type="h1" xml:id="i-HPU8R4eKba3i2LD1Qc7Qap">
            Inledning
          </head>
          <p xml:id="i-CrdM2vJDbyocd8iXZ7FZyT">
            Det övergripande målet för den svenska tobakspolitiken är att
            minska tobaksbruket. De nationella etappmålen för tobaksområdet
            togs fram 2003 (prop. 2002/03:35) av den socialdemokratiska regeringen.
            Etappmålen är
          </p>
          <list style="ul">
            <item xml:id="i-JXhFG4N7wRTW5pLMPD5ESf">
              en tobaksfri livsstart från år 2014
            </item>
            <item xml:id="i-VpNoK6QZLjo4bL6jqAqWC3">
              en halvering till år 2014 av antalet ungdomar under 18 år som
              börjar röka eller snusa
            </item>
            <item xml:id="i-8vT5A6QcXEwuetpRqwKzTB">
              en halvering till år 2014 av andelen rökare bland de grupper
              som röker mest
            </item>
            <item xml:id="i-SfeBw6GeywuCrFcQxE7uqR">
              att ingen ofrivilligt ska utsättas för rök i sin omgivning.
            </item>
          </list>
          <p xml:id="i-2auiSWi5CbxBPkTaiiJjM8">
            Tobaksvanor grundläggs ofta i unga år. Att förhindra att barn
            och ungdomar hamnar i tobaksberoende är ett av tobakslagens viktigaste
            syften. Försäljning av tobaksvaror får inte ske till den som är
            under 18 år. Undersökningar visar dock att ålderskontrollen inte
            alltid fungerar. Ett stort antal ungdomar under 18 år lyckas,
            trots att det är förbjudet, fortfarande köpa tobaksvaror. Det
            finns därför ett behov av att se över hur man bättre kan upprätthålla
            åldersgränsen vid försäljning av tobak.
          </p>
          <p xml:id="i-KixqmxhDBdoBShXLbv3NHh">
            Tobakshandel är sedan 1960-talet en fri näring, vilket innebär
            att i princip alla näringsidkare kan sälja tobak. Till skillnad
            från detaljhandel med folköl uppställs inte krav på lokalen eller
            vilken handel som i övrigt bedrivs. Tobaksvaror säljs på många
            olika försäljningsställen, från de stora livsmedelskedjornas butiker
            till små bensinmackar, kiosker, hotell och restauranger. I den
            undersökning som Utredningen om tobaksförsäljning till unga (SOU
            2009:23) genomförde framgår att försäljning också sker på mer
            udda försäljningsställen som t.ex. äldreboenden, bilhandlare och
            leksaksaffärer. Huvuddelen, 66 %, av tobaksvarorna omsätts dock
            i butiker, varuhus och stormarknader. 23 % av den totala försäljningen
            sker i tobaksaffärer.
          </p>
          <p xml:id="i-5HhnsAXrUNLTgoXSEqGtka">
            Tobaksbruket har minskat kraftigt under de senaste 25 åren. Enligt
            SCB:s undersökning 2008 var andelen dagligrökare i den vuxna befolkningen
            14 % (12 % av männen och 16 % av kvinnorna). Kvinnor över 45 år
            är överrepresenterade bland dagligrökare. Fortfarande är det över
            en miljon svenskar som röker och lika många som snusar. Andelen
            personer som dagligen utsätts för andras tobaksrök har minskat
            med nära 40 % från 1999 till 2007, enligt Socialstyrelsens Miljöhälsorapport
            2009. Ännu större har minskningen varit för exponering på annan
            plats än arbete och bostad (t.ex. kafé eller restaurang). Här
            anger 36 % år 2007 att de aldrig utsätts för andras tobaksrök,
            mot 12 % år 1999. Det är uppenbart att skärpningen av tobakslagen
            2005, då rökning förbjöds i alla serveringslokaler, har bidragit
            till denna minskning. Lagändringen 2005 genomfördes efter förslag
            från den socialdemokratiska regeringen med stöd av Miljöpartiet
            och Vänsterpartiet, trots protester från Moderaterna och en del
            folkpartister i riksdagen.
          </p>
          <p xml:id="i-XoVSkyWCeZDU5QW363qEto">
            Rökning bland skolungdomar har minskat i stort sett kontinuerligt
            sedan början av 1970-talet. Mellan 2001 och 2004 minskade andelen
            rökare bland pojkarna i årskurs 9 från 30 % till 18 % och bland
            flickorna från 36 % till 30 %. Andelen rökande flickor har sedan
            varit relativt oförändrad, medan det var något fler pojkar (23
            %) som rökte i 2009 års undersökning. Under senare år är det ca
            5 % av pojkarna och ca 8 % av flickorna som har uppgett att de
            är dagligrökare. Det vanligaste är att man bara röker på fest,
            vilket gäller ungefär en av tre rökare. Under 2000-talet har det
            blivit färre pojkar i årskurs 9 som snusar (26 % 2001 mot 15 %
            2009), medan snusandet har varit oförändrat lågt bland flickorna
            (4 % 2009).
          </p>
          <p xml:id="i-UUXyWUhRVPgpZrCbUtsqwG">
            Tobaksutredningen genomförde en undersökning där ungdomar tillfrågades
            om hur de har fått tag i tobak under de senaste 30 dagarna. Bland
            dem som rökte dagligen eller nästan dagligen uppgav störst andel
            att de hade köpt cigaretterna själva, i kiosk eller tobaksaffär.
            Bland dem som snusade dagligen eller nästan dagligen var det vanligare
            att köpa snus själva jämfört med dem som snusade ibland. Bland
            dem som snusade ibland svarade störst andel att de hade blivit
            bjudna på snus. Att ha köpt själv på Internet var ovanligt. Att
            ha köpt cigaretter eller annan röktobak på restaurang var nästan
            lika ovanligt. Även bland snusarna var det få som svarade att
            de hade handlat på restaurang eller på Internet. Det var väldigt
            ovanligt både bland snusare och bland rökare att bli bjuden av
            en förälder.
          </p>
          <p xml:id="i-CrpiHokq1nS62K8Jo1jF4M">
            Förändringar i reglerna för tobaksförsäljning har skett flera
            gånger de senaste 15 åren. År 1997 infördes ett förbud mot att
            sälja eller lämna ut tobaksvaror i näringsverksamhet till den
            som inte har fyllt 18 år. Samma år fick också kommunerna den omedelbara
            tillsynen över att åldersgränsen för inköp av tobak följs. År
            2002 infördes en bestämmelse om att den som i näringsverksamhet
            säljer tobaksvaror till konsumenter ska anmäla försäljningen hos
            den kommun där försäljningen sker. Skälet till att denna bestämmelse
            infördes var att 18-årsgränsen inte efterlevdes tillräckligt väl
            och att man därför önskade bättre förutsättningar för tillsyn
            och information. År 2005 infördes en uttrycklig bestämmelse om
            att tobaksvaror som säljs till konsumenter ska tillhandahållas
            på ett sådant sätt att ålderskontrollen kan genomföras och att
            detta även gäller när försäljningen sker via automat, postorder
            eller liknande. Samtidigt infördes en bestämmelse om att det på
            varje försäljningsställe ska finnas en tydlig och klart synlig
            skylt med information om förbudet mot att sälja eller lämna ut
            tobaksvaror till den som inte har fyllt 18 år. Skälen till dessa
            ändringar var bl.a. att det hade visat sig att minderåriga fortfarande
            hade lätt att komma över tobak.
          </p>
          <p xml:id="i-Jh4YGPUY7a8Eb2KjqnpvAE">
            Tillsynen över bestämmelserna om handel m.m., däribland bestämmelserna
            om åldersgräns, utövas av Statens folkhälsoinstitut, av länsstyrelserna
            och av kommunerna. Kommunerna har i uppgift att kontrollera att
            näringsidkarna följer bestämmelserna om åldersgräns och kan använda
            sig av administrativa sanktioner gentemot näringsidkare som inte
            följer bestämmelserna.
          </p>
          <head type="h1" xml:id="i-Pvzf6tggNRfm64ea9shchm">
            Regeringens förslag
          </head>
          <p xml:id="i-G1ZK61psGi3vMfMiryJLVu">
            I propositionen föreslås förändringar i tobakslagen som syftar
            till en bättre efterlevnad av bestämmelserna om åldersgräns samt
            en effektivare tillsyn. Kraven på näringsidkare som bedriver försäljning
            av tobaksvaror skärps. Försäljning får inte påbörjas förrän anmälan
            har gjorts till kommunen. Till anmälan ska fogas ett egenkontrollprogram
            och de övriga uppgifter som behövs för kommunens tillsyn. Personal
            som ansvarar för försäljningen ska ges det stöd och den information
            som behövs för att de ska kunna följa lagens bestämmelser. Såväl
            kommunen som polisen utövar tillsyn över bestämmelserna om handel
            i tobakslagen. En tillsynsmyndighet ska kunna begära polisens
            hjälp vid vissa tillsynsåtgärder. Kommuner ska kunna träffa avtal
            om samverkan avseende tobakstillsynen. Det föreslås vidare att
            kommunen ska kunna meddela försäljningsförbud vid allvarliga eller
            upprepade överträdelser av bestämmelserna i tobakslagen. Om försäljningsförbud
            får anses vara en alltför ingripande åtgärd ska varning i stället
            meddelas. Ett förbud får meddelas för högst sex månader.
          </p>
          <p xml:id="i-FABNskxLZkv7pY448L6FVK">
            Överklagandebestämmelserna ändras. En kommuns beslut ska fortsättningsvis
            överklagas till allmän förvaltningsdomstol. Ett par nya straffbestämmelser
            föreslås. Att sälja tobaksvaror utan att först ha gjort en anmälan
            till kommunen kan medföra straffrättsligt ansvar, likaså att sälja
            tobak i strid med meddelat försäljningsförbud. Lagändringarna
            föreslås träda i kraft den 1 juli 2010.
          </p>
          <head type="h1" xml:id="i-URaYnP4bGjNqTgLBZHnZao">
            Våra förslag och ståndpunkter
          </head>
          <p xml:id="i-8Joog5pdq9JRzhBDM3ZNh">
            Regeringens förslag bygger på förslagen i Utredningen om tobaksförsäljning
            till unga. Utredningen hade en begränsad utredningsuppgift och
            skulle koncentrera sig på frågan om åldersgränsens efterlevnad
            när det gäller försäljning av tobak och möjligheterna att därigenom
            få ungdomar att avstå tobak. Regeringens begränsade grepp på tobaksfrågan
            gör att förslagen i propositionen riskerar att få en ganska liten
            effekt. För att förslagen ska få någon effekt på tobaksbruket
            bland unga människor så måste de kompletteras med andra insatser
            för att påverka ungdomars tobaksvanor. Information om rökningens
            skadeverkningar, priset på tobak och åtgärder för att minska marknadsföringen
            av tobak på säljställen och i medier är vid sidan av försäljningsbegränsningar
            av stor betydelse för antalet nya rökare och snusare.
          </p>
          <p xml:id="i-XxzJjQp6UN2yub8vVC2CRR">
            Beskattningen av tobak har betydelse för ungdomars tobaksvanor.
            Enligt både Världsbanken och WHO är ungdomar särskilt känsliga
            för prishöjningar på tobaksvaror. I den ekonomiska vårmotion som
            Socialdemokraterna, Miljöpartiet och Vänsterpartiet lade fram
            den 3 maj 2010 föreslås en höjning av tobaksskatten med 12,5 %.
            Effekten av förslaget är att ett paket cigaretter ökar i pris
            med knappt 2 kr.
          </p>
          <p xml:id="i-AZx2YyQt9ZTfy6AShbxTTx">
            Varje år börjar 16 000 ungdomar att röka och fortfarande är rökare
            överrepresenterade i befolkningsgrupper med låg utbildning och
            låga inkomster. Samhällets engagemang och insatser på tobaksområdet
            får inte mattas av eller nedprioriteras. Vi socialdemokrater har
            i vår budgetmotion (för utgiftsområde 9) bl.a. pekat på att det
            tobakspreventiva arbetet i skolorna är generellt eftersatt, speciellt
            inom skolhälsovården. Hälso- och sjukvården har också en viktig
            roll. Samtliga primärvårdsenheter i sjukvården behöver kunna erbjuda
            lättillgänglig och effektiv rökavvänjning. En åtgärd som varit
            framgångsrik internationellt är information i bildform på cigarettpaketen
            som varnar för tobaksrökningens hälsokonsekvenser. Dessa varningsbilder
            stod i fokus för Världshälsoorganisationens kampanjdag 2009 mot
            tobaksrökning. I Europa har förutom Storbritannien bl.a. Belgien,
            Rumänien, Schweiz och Finland följt efter. EU har rekommenderat
            sina medlemsstater att införa varningsbilder på cigarettpaketen
            och har skapat ett gemensamt bildbibliotek med 42 bilder som länderna
            kan välja mellan. Sverige bör pröva om detta är en bra väg att
            gå när det gäller upplysning om tobakens skadeverkningar. Dold
            försäljning av tobak (ingen eller mycket begränsad öppen exponering
            där kunden får fråga efter varan, den s.k. saffransmetoden) har
            föreslagits av flera remissinstanser och bör övervägas.
          </p>
          <p xml:id="i-HaRzEe2q978uAmJ8jKonBD">
            Regeringens proposition borde mot denna bakgrund ha innehållit
            överväganden och förslag på fler områden än vad som nu är fallet.
            Vi efterlyser ett sammanhållet grepp kring tobak och ungdomar,
            och regeringen bör återkomma med ett samlat förslag i denna fråga.
            Detta bör riksdagen som sin mening ge regeringen till känna.
          </p>
          <p xml:id="i-GPN4Sg61thxPXUuAvyCmWi">
            Beträffande de förslag som regeringen lagt fram i propositionen
            är vi positiva till inriktningen att reglerna för försäljning
            skärps. Möjligheten till säljförbud vid olovlig tobaksförsäljning
            ökar riskerna för den som bryter mot tobakslagen och säljer till
            minderåriga. Det är också ett steg i rätt riktning att anmälningskravet
            förtydligas och måste ske innan försäljning startar.
          </p>
          <p xml:id="i-9HZheW97G7ZSboNDP7YceT">
            I likhet med flera remissinstanser (Folkhälsoinstitutet, fem
            olika länsstyrelser, Svenskt Nätverk för tobaksprevention, Visir,
            Kommunala alkoholhandläggares förening m.fl.) ifrågasätter vi
            dock om skärpta sanktioner och anmälningsplikt, liknande det som
            gäller vid försäljning av folköl, är tillräckligt för att på allvar
            minska tobaksförsäljningen till minderåriga. Det är välkänt att
            åldersgränsen vid försäljning av öl inte efterlevts särskilt väl.
            Utredningens förslag riskerar därför att medföra att åldersgränsen
            vid tobaksförsäljning i framtiden kommer att efterlevas lika bristfälligt
            som åldersgränsen för öl. Nationella folkhälsokommittén (SOU 2000:91)
            föreslog ett tillståndssystem (licensiering) för tobakshandeln.
            Samma tillståndssystem föreslog Folkhälsoinstitutet 2007. I Finland
            infördes ett licensieringssystem 2009 (med ett års övergångstid).
            Där får nu tobaksprodukter endast säljas eller på annat sätt överlåtas
            om den kommun där försäljningsplatsen ligger har beviljat ett
            detaljhandelstillstånd. Kommunen kan dessutom återkalla tillståndet
            i upp till sex månader vid överträdelser av tobakslagens bestämmelser.
            Straffrättsligt kan handlaren också bötfällas, och det räcker
            med lagöverträdelse vid ett enda tillfälle för att straff ska
            utdömas. De nya reglerna i Finland är avsedda att förbättra såväl
            efterlevnaden av åldersgränsen som möjligheterna att ingripa mot
            försäljning av smugglade eller i övrigt illegala tobaksvaror.
            Det senare syftet är aktuellt även för Sveriges del utredningen
            redovisar bl.a. studier som tyder på att 10 % av konsumtionen
            av cigaretter i Sverige härrör från smuggling eller (tillåten
            eller otillåten) resandeinförsel.
          </p>
          <p xml:id="i-8X27YX6Pz65KfXV3TWySFp">
            Med anledning av att Tobaksutredningen visar att försäljning
            av tobak i Sverige sker på mer udda försäljningsställen och att
            antalet hittills inrapporterade försäljningsställen enligt utredningen
            är misstänkt få, stärker även detta argumenten för vikten av licensiering.
            En licensiering skulle förutom att öka efterlevnaden av åldersgränsen
            även kunna minska den illegala importen och distributionen av
            tobak. Vi föreslår därför att ett tillståndssystem (licensiering)
            införs i Sverige. Detaljerna för hur ett tillståndssystem skulle
            se ut behöver givetvis beredas ytterligare. En tillståndsplikt
            skulle kunna omfatta även importörer och partihandlare. Försäljning
            mellan näringsidkare som saknar tillstånd bör förbjudas. Det innebär
            att en partihandlare som säljer till en olicensierad detaljist,
            liksom en detaljist som köper från en olicensierad importör eller
            partihandlare, ska kunna drabbas av påföljder och i svårare fall
            få tillståndet återkallat. Liknande regler finns redan för handeln
            med nikotinläkemedel. En sådan licensiering skulle kunna innebära
            förbättrade möjligheter att motverka och beivra tobakssmuggling.
          </p>
        </div>
        <div type="motSignatures">
          <list>
            <item xml:id="i-GZSBXLjNHgsq8Hq6sa3wj8" who="i-SZKUTdtCrCo58yNCQsH76">
              Ylva Johansson (s)
            </item>
            <item xml:id="i-XfBQH6oT9FzevaETnmg6qo" who="i-MMa2PA7yJ45qkfsEkcFqYb">
              Christer Engelhardt (s)
            </item>
            <item xml:id="i-8J2XDBJM7vHH158y8nnEeo" who="i-TZHBPDEfPriGgMd5y7LfJG">
              Lars U Granberg (s)
            </item>
            <item xml:id="i-HGxnpjLSY8c5qnbonYoqK3" who="i-6Tm6CkqvW55XWkdqUgBH82">
              Marina Pettersson (s)
            </item>
            <item xml:id="i-VEZaitSwSV4BoUKxf9uGpx" who="i-2Bind9dyirGQ1UMwS9XjsT">
              Lennart Axelsson (s)
            </item>
            <item xml:id="i-2vDz9hdi8Lpkpcsvt7VUA7" who="i-H4Edsjz4cmdv9sJHCLVnfS">
              Catharina Bråkenhielm (s)
            </item>
            <item xml:id="i-Vjtd9Mx3KUwaymxvnBrRX9" who="i-LzTEdVdf1xwBggoSshMrHP">
              Per Svedberg (s)
            </item>
            <item xml:id="i-12vHEUfuWJKtF2WWoQjGyh" who="i-YHze8naQ3VfThjRidPfYK7">
              Ann Arleklo (s)
            </item>
          </list>
        </div>
      </div>
    </body>
  </text>
</TEI>
