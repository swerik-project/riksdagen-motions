<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-04029">
  <teiHeader>
    <fileDesc>
      <titleStmt>
        <title>med anledning av prop. 2020/21:176 Modernare regler för bekräftelse av föräldraskap, faderskapsundersökningar och för att åstadkomma könsneutral föräldraskapspresumtion</title>
        <author corresp="i-TqkCALix3mzcE3yNqV7Nee">av Martina Johansson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4029 av Martina Johansson m.fl. (C)</title>
          <idno type="rdwebb">H8024029</idno>
          <rs type="number">4029</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8024029/text</ref>
          <ref type="dokument_url_html">http://data.riksdagen.se/dokument/H8024029</ref>
          <ref type="dokumentstatus_url_xml">http://data.riksdagen.se/dokumentstatus/H8024029</ref>
          <ref type="docx">http://data.riksdagen.se/fil/5A79B3F4-61F5-4377-9DFD-A63697D81E57</ref>
          <ref type="pdf">http://data.riksdagen.se/fil/85EFAC11-BC4D-47BE-BEED-BDE58C0DD0AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-DRqpu2aaHKSgAVbkTGg4rs</idno>
            <name>Catarina Deremar</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DCQFFq7MWm6vDitgVZ8TKn" type="basedOn"/>
        <correspContext corresp="i-DCQFFq7MWm6vDitgVZ8TKn">
          <ref>Proposition 2020/21:176</ref>
        </correspContext>
        <correspAction xml:id="i-MAPMpFgpb8UwW7u1Pmo5PH" type="signed"/>
        <correspContext corresp="i-MAPMpFgpb8UwW7u1Pmo5PH">
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-DRqpu2aaHKSgAVbkTGg4rs"/>
        </correspContext>
        <correspAction xml:id="i-EUfjeVYNQU8Tk9WMb5jM3G" type="submitted">
          <date when="2021-04-28"/>
          <time when="16:00:12"/>
        </correspAction>
        <correspAction xml:id="i-3AYd3uXcJ7NYHwerSQwvj7" type="dismissed">
          <date when="2021-05-04"/>
        </correspAction>
        <correspAction xml:id="i-65ttWwjrQaBe4N3xEH562h" type="reviewed">
          <date when="2021-05-04"/>
          <time when="15:33:49"/>
        </correspAction>
        <correspAction xml:id="i-J7gFbcoYtRDUqY5Kc7Xohe" type="referred">
          <date when="2021-05-05"/>
        </correspAction>
        <correspAction xml:id="i-ET9dwmAhgjbirDYUJxxibv" type="assigned">
          <date when="2021-06-22"/>
          <time when="17:07:09"/>
        </correspAction>
        <correspContext corresp="i-ET9dwmAhgjbirDYUJxxibv">
          <ref type="assignedTo">Civilutskottet</ref>
        </correspContext>
        <correspAction xml:id="i-3UyC6zSgjeKqKKNDko3KXG" type="behandlas_i"/>
        <correspContext corresp="i-3UyC6zSgjeKqKKNDko3KXG">
          <ref type="uppgift">2020/21:CU16</ref>
          <ref type="ref_dok_id">H801CU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU16</ref>
          <ref type="ref_dok_titel">Modernare regler för bekräftelse av föräldraskap, faderskapsundersökningar och för att åstadkomma könsneutral föräldraskapspresumtion</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TWV7ZGaRPMqcCeiqraR9pF" type="motHeader">
        <div xml:id="i-G7fWJoowDSxkzdG28WuVQL" type="motTitle">
          Motion till riksdagen 2020/21:4029 av Martina Johansson m.fl.
          (C) med anledning av prop. 2020/21:176 Modernare regler för bekräftelse
          av föräldraskap, faderskapsundersökningar och för att åstadkomma
          könsneutral föräldraskapspresumtion
        </div>
      </div>
      <div xml:id="i-TdiYTVbN1fduGopVbHcqYE" type="motBody">
        <div xml:id="i-5k6A27UAPci8hFSoDDwNLw" type="motProposal" subtype="förslag">
          <head xml:id="i-4yBMQ6kmEf9MHMYRwXNtTb">
            Förslag till riksdagsbeslut
          </head>
          <list xml:id="i-MMvYYNARSHorSN77hmgyF3" style="ol">
            <item xml:id="i-W3R1t2YucUrkDJbQYczKqT">
              Riksdagen ställer sig bakom det som anförs i motionen om att
              föräldraskapspresumtionen även bör omfatta sambor och tillkännager
              detta för regeringen.
            </item>
            <item xml:id="i-38qNpEshWquVVAZPkYJjyy">
              Riksdagen ställer sig bakom det som anförs i motionen om att
              föräldraskapet ska bekräftas preliminärt, digitalt, redan innan
              barnets födelse och sedan bekräftas igen efter det att barnet
              är fött, och detta tillkännager riksdagen för regeringen.
            </item>
            <item xml:id="i-UzxwhwoNJwvviLPU2BYjQu">
              Riksdagen ställer sig bakom det som anförs i motionen om att
              den genetiska kopplingen till barnet bör dokumenteras i samtliga
              fall när det rättsliga föräldraskapet inte överensstämmer med
              den genetiska kopplingen och tillkännager detta för regeringen.
            </item>
            <item xml:id="i-59dpg6WhLdNEcMZrmvk66S">
              Riksdagen ställer sig bakom det som anförs i motionen om att
              regeringen skyndsamt ska återkomma med ett lagförslag som innebär
              en återgång till hävandereglerna som gällde före den 1 januari
              2019 och tillkännager detta för regeringen.
            </item>
          </list>
        </div>
        <div xml:id="i-C5zhZSnmHWtkBD1FKzdDPd" type="motContent">
          <head xml:id="i-WzZVv2DzAgyu13hYCiCTTu" type="h1">
            Motivering
          </head>
          <p xml:id="i-D2a4dBMfdqnF7E3sshPkMH">
            Centerpartiet anser att propositionen om modernare regler kring
            föräldraskap gör en ansats att åstadkomma förbättringar på det
            familjerättsliga området i en riktning som Centerpartiet länge
            efterfrågat. Centerpartiet anser att det är viktigt att de familjerättsliga
            regleringarna utgår från barnets bästa och är anpassade efter
            att familjekonstellationer kan se olika ut. För oss är det självklart
            att alla barn som föds ska ha samma rättigheter oavsett föräldrarnas
            sexuella läggning eller könsidentitet och oavsett hur barnet kom
            till livet. Det är bra att propositionen innehåller förslag som
            innebär att fler barn kommer att ha två rättsliga föräldrar redan
            från födelsen. Vidare är det bra att personer som är gifta/registrerade
            partner behandlas lika oberoende av sexuell läggning eller kön.
            Det är också bra att föräldrar som inte är gifta eller registrerade
            partner på ett enklare sätt, genom digital bekräftelse, ska kunna
            bekräfta föräldraskapet. Allt detta är positivt. Samtidigt handlar
            det bara om ett fåtal smärre förändringar i en större helhet.
            Grunden utgörs fortfarande av förlegade föreställningar som är
            allt annat än tidsenliga. Föreställningar som innebär att barn
            som föds inom äktenskap/registrerade partnerskap särbehandlas
            i förhållande till majoriteten av alla barn som föds, eftersom
            mer än hälften av alla barn som föds i Sverige föds inom andra
            typer av relationer. Förlegade föreställningar som också innebär
            att fastställande av faderskap fortfarande utgår från frågan om
            det finns ”anledning att anta att mannen har haft samlag med modern”.
            Förlegade föreställningar om att den som föder ett barn alltid
            är modern. Förändringarna bygger således vidare på en felaktig
            grund och riskerar därmed att göra ett redan snett torn ännu högre
            och ännu mer snett.
          </p>
          <p xml:id="i-XTFxuce27DJV6fDFKBqHKC">
            Det är bekymmersamt att man inte har börjat från grunden i stället
            för att bygga på ett svåröverskådligt, lappat och lagat regelverk.
            Många viktiga frågor lämnas också därhän eftersom den utredning
            som propositionen bygger på uppenbart har haft ett alltför snävt
            uppdrag och då lagändringar utretts i fel ordning. Föräldrabalken
            är därmed fortfarande i stort behov av en revidering för att åstadkomma
            en tydlig, könsneutral och jämlik lagstiftning. Även om regeringen
            – i flera fall som en direkt reaktion på tillkännagivanden från
            riksdagen – under 2020 tillsatte ett flertal utredningar på det
            familjerättsliga området, måste det ifrågasättas varför detta
            skjutits upp. Den familjerättsliga lagstiftningen berör så många
            människor på ett ingripande sätt och har stor betydelse för allmänhetens
            generella uppfattning om lagstiftningens legitimitet. Den familjerättsliga
            lagstiftningen fyller också en normerande funktion i frågor som
            jämlikhet och könsroller, och har mycket stor betydelse för barns
            trygghet. Därför duger det inte att regeringen agerar saktfärdigt
            på det familjerättsliga området.
          </p>
          <p xml:id="i-GaMXPzFEgqk8j3DW85FFtt">
            Propositionen förslår en vidareutveckling av dagens faderskapspresumtion
            i form av en mer könsneutral föräldraskapspresumtion. Frågan är
            dock om denna lösning var att förorda framför en presumtionsfri
            föräldralagstiftning. Tyvärr har vi inget svar på detta eftersom
            utredningen inte har haft i uppdrag att titta närmare på presumtionen
            i sig. I brist på annat får vi därför gå vidare med förslaget
            om en utbyggd föräldraskaps­presumtion. Förslaget har ändå fördelen
            att fler barn än i dag kommer att ha två rättsliga föräldrar redan
            från födelsen samt innebär en mer könsneutral lagstiftning.
          </p>
          <p xml:id="i-RF3BtqfvYTanejNiTkxfvY">
            Givet att det lagförslag som nu ligger för handen innebär en
            inriktning med fortsatt föräldraskapspresumtion är Centerpartiet
            av uppfattningen att föräldraskapspresum­tionen även bör omfatta
            sambor. Detta då ett mycket stort antal barn föds inom sådana
            förhållanden samt då det är svårt att argumentera för varför själva
            giftermålet/registre­rade partnerskapet motiverar en särbehandling
            i fråga om föräldraskap.
          </p>
          <p xml:id="i-BNXR128uLXjhxtRnQZS4xU">
            När det kommer till bekräftelse av föräldraskapet förordar Centerpartiet
            en ordning som innebär att föräldraskapet ska bekräftas preliminärt,
            digitalt, redan innan barnets födelse och sedan bekräftas igen
            efter det att barnet är fött. Flera remissinstanser förordar detta
            system. Riksdagen har också tillkännagett att regeringen bör överväga
            införandet av en sådan möjlighet (bet. 2018/19:CU7 punkt 7, rskr.
            2018/19:180). Att föräldraskapet bekräftas redan före barnets
            födelse skapar förutsättningar för ett gemensamt och jämställt
            föräldraskap redan från start, men utgör framför allt en trygghet
            för barnet. Inte minst kan en möjlighet att bekräfta föräldraskapet
            redan under graviditeten ha stor betydelse för barnet i en situation
            där en förälder avlider före, under eller kort tid efter barnets
            födelse.
          </p>
          <p xml:id="i-NUL7qdULQ3YPbD9To19R1">
            Centerpartiet anser också att gemensam vårdnad bör utgöra normen
            för alla barn, inte bara barn till gifta föräldrar eller föräldrar
            som ingått registrerat partnerskap. Alla föräldrar bör, oberoende
            av kön, känna sig fullt ut delaktiga och involverade i sitt barn
            från start. Därför bör lagen ändras så att huvudregeln är att
            barn från födseln står under vårdnad av båda föräldrarna. Detta
            oavsett om föräldrarna är gifta eller bor tillsammans och oavsett
            om de har en relation eller inte när barnet föds.
          </p>
          <p xml:id="i-FHzT3C9RG8iQBvQLUGr4AW">
            Enligt barnkonventionen (artikel 7) har barn, så långt det är
            möjligt, rätt att få kännedom om sitt ursprung. Centerpartiet
            värnar barnets rätt till kännedom om sitt genetiska ursprung.
            Vi anser därmed att den genetiska kopplingen till barnet bör dokumenteras
            i samtliga fall när det rättsliga föräldraskapet inte överensstämmer
            med den genetiska kopplingen till barnet. Sådan dokumentation
            bör ges in i samband med den digitala bekräftelsen av föräldraskapet.
          </p>
          <p xml:id="i-PQLGk5su2kiXa5ijgSnnJq">
            Flera remissinstanser påtalar problematiken med hävning av föräldraskap
            och att dessa fall skulle kunna komma att bli vanligare om fler
            föräldraskapspresumtioner införs. Centerpartiet delar denna oro.
            Regleringen gällande hävning av föräldraskap är redan i dag otillfredsställande
            sett till barnets bästa. Efter ändringen av lagstiftningen 2019
            kan faderskap hävas om barnet kommit till genom exempelvis insemination
            i hemmet med donerade spermier, genom assisterad befruktning vid
            en klinik utomlands som inte är behörig eller vid klinik utomlands
            med donerade spermier från okänd donator, som barnet inte kommer
            kunna få ta del av uppgifter om. När nu föräldraskaps­presumtionen
            utökas till att även omfatta personer som lever i registrerat
            partnerskap, dvs. samkönade par, kommer fler barn som omfattas
            av föräldraskapspresumtion att ha kommit till på de sätt som hävningslagstiftningen
            särskilt pekar ut. Fler barn riskerar därmed att förlora en förälder,
            och i många fall även en vårdnadshavare. Frågan är därmed om hävandereglerna
            ens är förenliga med Europakonventionens artikel 8 om rätten till
            privat- och familjeliv. Centerpartiet är av uppfattningen att
            möjligheten att häva ett föräldraskap, och i många fall därmed
            även ett vårdnadshavarskap, ska vara mycket restriktiv. Vi föreslår
            därför att regeringen skyndsamt återkommer med ett lagförslag
            som innebär en återgång till hävandereglerna som gällde före den
            1 januari 2019. Ett föräldraskap är så mycket mer, och ibland
            helt frikopplat från genetik.
          </p>
        </div>
        <div xml:id="i-6c6VVw4pcnUriqLk2GkFFe" type="signatureBlock">
          <list xml:id="i-TwVRHg3yke12eZKyHtbdqD">
            <item xml:id="i-RGb33Doq5wnxnYPDJW6JmR" who="i-TqkCALix3mzcE3yNqV7Nee" type="signature">
              Martina Johansson (C)
            </item>
            <item xml:id="i-RR3T6mpvDNnVKija75nbhb" who="i-RSqbTnBBX6dtdvF5RUM8Lr" type="signature">
              Ola Johansson (C)
            </item>
            <item xml:id="i-KmiLggUUQkf8URbmRffawQ" who="i-DRqpu2aaHKSgAVbkTGg4rs" type="signature">
              Catarina Deremar (C)
            </item>
          </list>
        </div>
      </div>
    </body>
  </text>
</TEI>
