<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00608">
  <teiHeader>
    <fileDesc>
      <titleStmt>
        <title>Reglering av priserna på jordbruksprodukter, m. m.</title>
        <author corresp="r-0">Martin Olsson (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reglering av priserna på jordbruksprodukter, m. m.</title>
          <idno type="rdwebb">G902608</idno>
          <rs type="number">608</rs>
          <ref type="dokument_url_text">http://data.riksdagen.se/dokument/G902608/text</ref>
          <ref type="dokument_url_html">http://data.riksdagen.se/dokument/G902608</ref>
          <ref type="dokumentstatus_url_xml">http://data.riksdagen.se/dokumentstatus/G902608</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>Martin Olsson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JgDCT7YkZHxegWjVdaUZ81" type="signed"/>
        <correspContext corresp="i-JgDCT7YkZHxegWjVdaUZ81">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__608/mot_198586__608-001.pdf"/>
      <div type="motHeader" xml:id="i-WVtzi1kTqeFUaPY8PMr5F5">
        <div type="motTitle" xml:id="i-HvS8yEtenrDbKkPEd9TWUf"/>
        <div type="motSubmissionInfo" xml:id="i-Xqmyd3Xu3Z1cPDwNLLpp7i"/>
      </div>
      <div type="motBody" xml:id="i-PqaQsz8tuVECRsooVdfQMb">
        <div xml:id="i-BYsiYXoLMCnSSAoKaekyXX">
          <p xml:id="i-LJWAtPwEicZbbQhsHy3BWc">
            Motion till riksdagen 1985/86:608
          </p>
          <p xml:id="i-EaaJ7wt1s1fwiBctmKDFPn">
            Martin Olsson (c) Reglering av priserna på jordbruksprodukter,
            m.m.
          </p>
          <p xml:id="i-7pSGdr74zYLbCGuee4Can7">
            (prop. 1985/86:166)
          </p>
          <p xml:id="i-XFyoF9jwqjgyi3VzK47gnq">
            I regeringens proposition 1985/86:166 framläggs bl. a. förslag
            om prisstödet till jordbruket i norra Sverige och en något ändrad
            stödområdesindelning för detta prisstöd. I denna motion tar jag
            endast upp behovet och nödvändigheten av att — jämfört med regeringens
            förslag — överföra tre församlingar i Medelpad, Västernorrlands
            län, nämligen Liden, Holm och Borgsjö från stödområde 2 btill2
            a, vilket ger bättre avtrappning av stödområdesindelningen och
            tar mer hänsyn tilll produktionsförutsättningarna i dessa tre
            församlingar. Behovet av ett i förhållande till regeringens förslag
            betydligt högre prisstöd till jordbruket i norra Sverige med hänsyn
            till jordbrukets ekonomiska situa- tion, den vikande jordbruksproduktionen
            och bl. a. regional- och försvarspo- litiska skäl tas upp i en
            motion av Karl Erik Olsson m. fl., vari ingår ledamö- terna i
            centerns jordbrukskommitté samt vi centerriksdagsledamöter från
            skogslänen, varför jag i denna motion ej tar upp frågan om stödets
            omfatt- ning. Jag vill även erinra om att den av mig och Görel
            Thurdin under allmänna motionstiden i år väckta motionen 1985/86:A474
            med krav på olika åtgärder för en positiv utveckling i Västernorrlands
            län innehåller ett yrkande (yrk. 4) ”om vikten av att Norrlandsstödet
            utformas och får en nivå så att jordbruket i Västernorrland får
            en skälig ekonomi”.
          </p>
          <p xml:id="i-CFnh6x8LSAnCoXhaxYUGjg">
            Med anledning av jordbruksutskottets (JoU 1984/85:33) av riksdagen
            god- kända uttalande om behovet av en viss översyn av beräkningsunderlaget
            för den i fjol fastställda stödområdesindelningen har statens
            jordbruksnämnd gjort en sådan översyn. Förslaget i propositionen
            grundar sig på och följer i huvudsak jordbruksnämndens förslag
            till områdesindelning. Prisstödet, som i sin nuvarande utformning
            tillkom 1971, syftar till att kompensera jordbruket i norra Sverige
            för att dess produktionskostnader är högre än motsvarande kostnader
            i mellersta Sverige. Med hänsyn till de olika förutsättningarna
            för jordbruket i vad som i detta sammanhang räknas som norra Sverige
            är området indelat i fyra olika stöd- områden och när det gäller
            mjölk fem områden i och med att område 2 delatsi område 2 a och
            2 b. När det gäller landskapet Medelpad kommer enligt förslaget
            samtliga församlingar att tillhöra område 2 b med undantag av
            Haverö — den västliga- ste församlingen — som tillhör område 1.
            Enligt förslaget i propositionen överförs några församlingar i
            Ångermanlands inland samt åtskilliga försam-
          </p>
          <pb facs="riksdagen-motions-pdf/data/198586/mot_198586__608/mot_198586__608-002.pdf"/>
          <p xml:id="i-ST5MQ68HeKhV9JzBV6VPX2">
            lingår i Jämtland med undantag av Storsjöområdet från område
            2 btill2 a. Däremot har kraven på överföring av några församlingar
            i Medelpad från 2 b till2 a ej tillgodosetts i propositionen.
            Länsstyrelsen i Västernorrland framhöll i yttrandet över jordbruksnämn-
            dens förslag att det måste ”vara en helt nödvändig förutsättning
            att uppdel- ningen sker efter samma kriterier oberoende av länsgränser”.
            Länsstyrelsen ansåg nämligen att ”den förordade nya uppdelningen
            i 2 a och 2 b---inte genomförts enligt samma principer i Västernorrlands
            resp. Jämtlands län”. Länsstyrelsen fann det därför i hög grad
            nödvändigt att vissa justeringar gjordes av gränsdragningen mellan
            2 a och 2 b enligt förslaget och fastslog att beslutet om stödområdesgränser
            annars skulle bli ”klart felaktigt”. I vad gäller Medelpad föreslog
            länsstyrelsen mot denna bakgrund att Borgsjö församling i Ånge
            kommun samt Lidens och Holms församlingar i Sundsvalls kommun
            skulle överföras från område 2 bb till 2 a. Borgsjö gränsar till
            Haverö som tillhör område 1 och följer man inte länsstyrelsens
            förslag kommer här område 2 b och 1 att mötas, vilket medför att
            skillnaden i prisstöd blir mycket stor mellan närbelägna fastigheter.
            Av denna anledning och med hänsyn till jordbrukets förutsättningar
            i Borgsjö jämfört med angränsande områden samt av regionalpolitiska
            hänsyn talar mycket starka skäl för att Borgsjö församling överförs
            till område 2 a. Samma motiv i vad gäller jordbrukets förutsättningar
            och vikten av utnytt- jande av områdets sysselsättningsmöjligheter
            är tillämpliga på Liden och Holm. Liden har utomordentligt besvärliga
            brukningsförhållanden, eftersom Indalsälvens dalgång där är trång
            med mycket små och mycket kuperade åkerskiften. Holm är en utpräglad
            skogsbygd. Det kan nämnas att förutom länsstyrelsen i Västernorrland
            har även styrel- sen för Medelpads provinsförbund av LRF framfört
            krav på överföring av dessa tre församlingar och därvid bl. a.
            framhållit att en sådan förändring ger en bättre avtrappning av
            områdestillhörigheten och att det måste vara pro- duktionsbetingelserna
            och inte länsgränserna som får vara avgörande för stödområdestillhörigheten.
          </p>
          <p xml:id="i-8vM7BMGwEEzSMxjE4uWeDe">
            Jag delar helt de motiveringar för och de krav på förändring
            av gränsdrag- ningen mellan område 2 a och 2 b som länsstyrelsen
            i Västernorrlands län samt LRF i Medelpad framfört. Utan tvivel
            är produktionsförutsättningarna för jordbruket i de tre nämnda
            församlingarna svagare än i mellersta Norr- lands kustbygder och
            Storsjöområdet som utgör område 2 b. Regionalpoli- tiska skäl
            och glesbygdsförhållandena talar även mycket klart för att stödni-
            vån i dessa tre församlingar bör vara sådan att möjlig sysselsättning
            grundad på jordbruket stimuleras. Riksdagen bör alltså enligt
            min mening besluta att med ändring av rege- ringens förslag överföra
            Borgsjö, Lidens och Holms församlingar från stöd- område 2 b till
            område 2 a. Ekonomiskt betyder områdestillhörigheten mycket för
            mjölkproducenten. Enligt regeringens förslag blir nämligen prisstödet
            per kg mjölk 60 öre i område 2 a och 49 örei2 b. Skillnaden blir
            alltså 11 öre per kg mjölk, vilket kan bli avgörande för ekonomin
            på mjölkproduktionen. Eftersom det endast finns drygt 250 mjölkkor
            inom de tre församlingarna utgör merkostnaden för
          </p>
          <p xml:id="i-RrX4X44BxDHQeA1dxTZ1Zc">
            Mot. 1985/86:608
          </p>
          <pb facs="riksdagen-motions-pdf/data/198586/mot_198586__608/mot_198586__608-003.pdf"/>
          <p xml:id="i-5dAQwfTHycH793A3muC1Ri">
            en värdefull stimulans och ekonomisk förbättring för berörda
            lantbrukare och ett led i ökad rättvisa mellan mjölkproducenterna
            i olika delar av mellersta Norrland.
          </p>
          <p xml:id="i-YShB7USHazWfzqUPBTypiB">
            Hemställan
          </p>
          <p xml:id="i-5XfetujBpvUJcj2LPDwCxJ">
            Med hänvisning till det anförda hemställs att riksdagen beslutar
            att i fråga om prisstöd till jordbruket i norra Sverige Lidens
            och Holms församlingar i Sundsvalls kommun och Borgsjö församling
            i Ånge kommun skall tillhöra prisstödsområde 2 a.
          </p>
          <p xml:id="i-KAX2joYjaV7XUBGhk3XhM5">
            Stockholm den 17 maj 1985
          </p>
          <p xml:id="i-FVW67GVy2RgzLVHQg24F9o">
            Martin Olsson (c)
          </p>
          <p xml:id="i-XqLFtxhhDemenHe5wt7bvM">
            Mot. 1985/86:608
          </p>
          <p xml:id="i-J3QvjKZM9tzZ5VCSmpPREP">
            10
          </p>
        </div>
      </div>
    </body>
  </text>
</TEI>
