<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0738/mot_200001_MJ_0738-0001.pdf"/>
      <div type="motHeader" xml:id="i-Tiwc8gZ4RbNwg1coEVRcT4">
        <div type="motTitle" xml:id="i-DdGL3GaD62jeK7yYaLYZs1"/>
        <div type="motSubmissionInfo" xml:id="i-EPZ1ExmDusJjNeDwXnux1w"/>
      </div>
      <div type="motBody" xml:id="i-8KFxSQuf3N4MMEd4cmJBGu">
        <div xml:id="i-J9cKBc3gfyswPDjhyBdhro">
          <p xml:id="i-QQT7CV3CnQavhpAYXvnWvF">
            2000/01 mnr: MJ738 pnr: kd537
          </p>
          <p xml:id="i-YRiCPiJUiDVw7ST1Yv6Arb">
            Motion till riksdagen 2000/01:MJ738
          </p>
          <p xml:id="i-T6UA5c4TdHnA2S9cxha4yr">
            av Tuve Skånberg och Magda Ayoub (kd)
          </p>
          <p xml:id="i-A16ZEfaAr6nArEjYex6Pmt">
            Det skånska kulturlandskapet
          </p>
          <p xml:id="i-YZpnb4Uyhmd7J2E4WPGcMg">
            Förslag till riksdagsbeslut
          </p>
          <p xml:id="i-DjvZV76sxHkMYXJ4dsK4En">
            Riksdagen tillkännager för regeringen som sin mening vad i motionen
            anförs om åtgärder för att återställa det skånska kulturlandskapet.
          </p>
          <p xml:id="i-HEuxbtEYT6fsdAXm4tNjhv">
            Motivering
          </p>
          <p xml:id="i-8VPvJkNyX75gHmPLzvMiRA">
            Det skånska kulturlandskapet har formats under två årtusenden,
            men för att ge stordriftsvinster förändras det nu i rask takt.
            Allt effektivare utdikning har gett färre våtmarker, med större
            artfattigdom. Bäckar och åar har rätats ut för att passa in i
            de stora arealerna och man odlar allt närmare vattendragen. Det
            får till följd att vattendragen flyter rakare och snabbare och
            transporterar bort kväve och fosfor som övergöder Östersjön. Även
            pilevallarna blir färre och färre. Den flacka skånska landskapsbilden
            är inte längre så pittoresk med byar med halmtak, frigående gäss,
            väderkvarnar och pilealléer. Detta kan man inte enkelt avfärda
            med att utvecklingen är oundviklig. Många av de skånska särdragen
            har haft en mycket praktisk motivering, som håller än idag. Av
            1800-talets 1 400 skånska väderkvarnar återstår nu bara 475, men
            ständigt dyker nya, moderna ”väderkvarnar” upp längs den skånska
            horisonten, de många vindmöllorna. Skåne är, och har alltid varit,
            ett vindomsusat landskap och de som lever med och inte mot naturen
            kan dra nytta av det. På samma sätt är det med pilevallarna, som
            idag vansköts och försvinner. De planterades inte en gång som
            pittoreska inslag i landskapet, utan som vindskydd. Och som vindskydd
            är de ännu oslagbara. Pilevallarna behövs åter som vindskydd för
            att skydda mot den omfattande jorderosion som årligen blåser tusentals
            ton bördig jord i havet, i synnerhet vid höststormar när åkrarna
            är plöjda. De behövs också som vindskydd för grödan. En åker i
            lä har i genomsnitt en grad varmare, vilket har stor effekt på
            tillväxten på åkern och möjligheten att få ännu bättre skördar.
            Allra mest märks behovet av lä på Österlen med dess fruktodlingar,
            där en storm i fel tid kan föröda en äppleskörd.
          </p>
          <p xml:id="i-NtQjX2TPbCY8Czxhuayi7K">
            29
          </p>
          <pb facs="riksdagen-motions-pdf/data/200001/mot_200001_MJ_0738/mot_200001_MJ_0738-0002.pdf"/>
          <p xml:id="i-7yQgagq67Ht91c1eoiLDuY">
            2000/01:MJ738
          </p>
          <p xml:id="i-2qmSruuN5hPT8tf3sin4gU">
            30
          </p>
          <p xml:id="i-4kLx2JgCaMHRjEXpB9eyPw">
            Pilevallarna behövs åter för att stoppa kväve- och fosforläckaget
            till vattendragen. Täta pilevallar, inte minst längs åar och bäckar,
            och ytterligare 10 meters fredad odlingsfri zon längs vattendragen
            skulle innebära stora miljövinster för Östersjön och en stor vinst
            av artrikedom av både djur och växter. Pilevallar är lätta och
            billiga att plantera. Pil har en mycket god förmåga att reproducera
            sig. Det räcker med att sätta sticklingar i åkervallen, så växer
            pileträd upp om sticklingen lämnas i fred. Som bekant hamlas pilarna
            årligen, och de nedklippta grenarna kan bli ett ekonomiskt gott
            tillskott för energiodling. En sådan energiodling skulle också
            ge goda arbetstillfällen. Till dessa ekonomiska argument kommer
            det kulturhistoriska, att den gamla, historiska landskapsbilden
            kan behållas. De estetiska värdena ska inte heller förringas,
            med de vinster av turismen som Skåne har. Ett totalt flackt och
            blåsigt monokulturlandskap lockar varken lokalbefolkning eller
            turister, så som ett ombonat, vindskyddat och varierat landskap
            med slingrande cykelstigar längs pilevallar gör.
          </p>
          <p xml:id="i-UtgEfRCttevwRvgiF5scGB">
            Stockholm den 27 september 2000 Tuve Skånberg (kd) Magda Ayoub
            (kd)
          </p>
        </div>
      </div>
    </body>
  </text>
</TEI>
