<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00361">
  <teiHeader>
    <fileDesc>
      <titleStmt>
        <title>Utgiftsområde 14 Arbetsmarknad och arbetsliv</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 14 Arbetsmarknad och arbetsliv</title>
          <idno type="rdwebb">GZ02A361</idno>
          <rs type="number">A361</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A361/text</ref>
          <ref type="dokument_url_html">http://data.riksdagen.se/dokument/GZ02A361</ref>
          <ref type="dokumentstatus_url_xml">http://data.riksdagen.se/dokumentstatus/GZ02A361</ref>
          <ref type="doc">http://data.riksdagen.se/fil/DF293600-DF3B-4445-A6E0-B56A94D4DF27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K2RVQBvf3h4PyD3zVNmKFN" type="signed"/>
        <correspContext corresp="i-K2RVQBvf3h4PyD3zVNmKFN">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-UtcdDokJox7CgGR1qSrZVC" type="numbering">
          <date when="2011-10-10"/>
        </correspAction>
        <correspAction xml:id="i-CGz677PQJ7LXEv6gThTSLQ" type="submission">
          <date when="2011-10-05"/>
        </correspAction>
        <correspAction xml:id="i-LZtwhEK94WJWsnDusqaC95" type="transfer">
          <date when="2011-10-04"/>
        </correspAction>
        <correspAction xml:id="i-V8Qahnza3eoPHW2chTAu9U" type="assigned"/>
        <correspContext corresp="i-V8Qahnza3eoPHW2chTAu9U">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-Su6c3Ljhw3Z6zDKCp8btLR">
            Sammanfattning
          </head>
          <p xml:id="i-E76Ds2qN7KZxG6BnjeKyV5">
            Vänsterpartiets arbetsmarknadspolitik syftar till att underlätta
            att nå målet arbete åt alla och att skapa ett arbetsliv präglat
            av goda arbetsvillkor, bra arbetsmiljö, ökat inflytande och utvecklingsmöjligheter
            för löntagarna. En arbetslöshetsförsäkring som ger trygghet och
            håller lönenivåerna uppe, en arbetsförmedling som har ett brett
            utbud av effektiva insatser för att rusta arbetssökande för ett
            föränderligt arbetsliv och ett ambitiöst arbetsmiljöarbete är
            viktiga beståndsdelar i denna politik. Vi ökar sammantaget anslagen
            med närmare 7,9 miljarder kronor. Vi satsar 5,7 miljarder kronor
            på arbetslöshetsersättning och aktivitetsstöd. Vi höjer den högsta
            dagpenningen till 930 kronor och grundbeloppet till 400 kronor
            från den 1 januari 2012. För att undvika en fortsatt urholkning
            av försäkringen indexerar vi beloppen till löneutvecklingen. Vi
            höjer också ersättningsnivån till 80 procent för hela ersättningsperioden
            samt för tid med aktivitetsstöd. Vi minskar också antalet karensdagar
            med två och tar bort 75-dagarsbegränsningen vid deltidsarbetslöshet.
            Dessutom förstärker vi grundförsäkringen.
          </p>
          <p xml:id="i-NDxf2RehMMKorozE3mefoR">
            Vi avskaffar fas 3 och höjer kvaliteten i arbetsmarknadspolitiken.
            Vi prioriterar yrkesinriktad arbetsmarknadsutbildning och riktade
            anställningsstöd. Vi anslår medel till 35 250 fler årsanställningsstöd
            än regeringen i övergångsjobb, traineeanställningar, utbildningsvikariat
            och lärlingsanställningar. Vi avsätter medel för 5 000 fler årsplatser
            än regeringen i arbetsmarknadsutbildning och vi gör 1 000 årsplatser
            i företagsvikariat möjliga.
          </p>
          <p xml:id="i-QGsb3XF74a5b7bbQ9txkyK">
            Vi stärker insatserna för personer med funktionsnedsättning som
            medför nedsatt arbetsförmåga genom att höja taket för lönebidragsersättning
            med 2 000 kronor per månad och öka anslagen till arbetshjälpmedel.
          </p>
          <p xml:id="i-W7VsVdVNHc2XVAMHyMzj6n">
            Vi förstärker arbetsmiljöarbetet genom ökade anslag till Arbetsmiljöverkets
            tillsynsarbete, utbildning av skyddsombud och de regionala skyddsombudens
            verksamhet.
          </p>
        </div>
        <div type="motProposal" subtype="förslag">
          <head xml:id="i-2RUie6rwZoJmFpkzD5Dn77">
            Förslag till riksdagsbeslut
          </head>
          <p xml:id="i-55SFu9tdcTDmCNcW76ryyp">
            Riksdagen anvisar med följande ändringar i förhållande till regeringens
            förslag anslagen under utgiftsområde 14 Arbetsmarknad och arbetsliv
            enligt uppställning:
          </p>
          <table>
            <row xml:id="i-4AeXo6CjXUZdqaHSQya9Ck">
              <cell>
                Anslag
              </cell>
              <cell>
                Regeringens förslag (tkr)
              </cell>
              <cell>
                Anslagsförändring (tkr)
              </cell>
            </row>
            <row xml:id="i-7A3J7G4JRg8hScuv9sG5vD">
              <cell>
                1:2
              </cell>
              <cell>
                Bidrag till arbetslöshetsersättning och aktivitetsstöd
              </cell>
              <cell>
                34 521 815
              </cell>
              <cell>
                +5 723 000
              </cell>
            </row>
            <row xml:id="i-B2GcJqRoJGQ4mdfGnYaHfE">
              <cell>
                1:3
              </cell>
              <cell>
                Kostnader för arbetsmarknads-politiska program och insatser
              </cell>
              <cell>
                8 297 981
              </cell>
              <cell>
                +519 000
              </cell>
            </row>
            <row xml:id="i-HvjtrkSDjmgH1wiHkrx8hD">
              <cell>
                1:4
              </cell>
              <cell>
                Lönebidrag och Samhall m.m.
              </cell>
              <cell>
                16 749 761
              </cell>
              <cell>
                +1 515 000
              </cell>
            </row>
            <row xml:id="i-FfvhUTL7j9FygSEkNyG3a">
              <cell>
                2:1
              </cell>
              <cell>
                Arbetsmiljöverket
              </cell>
              <cell>
                605 609
              </cell>
              <cell>
                +110 000
              </cell>
            </row>
            <row xml:id="i-93ebrU1ws3j3M7ARc2QcXB">
              <cell>
                Summa för utgiftsområdet
              </cell>
              <cell>
                70 475 708
              </cell>
              <cell>
                +7 867 000
              </cell>
            </row>
          </table>
        </div>
        <div type="motContent">
          <head xml:id="i-J1uHra4QnPrHcwodonP4ws" type="h1">
            Arbetsförmedlingens förvaltningskostnader
          </head>
          <p xml:id="i-Xg2CS5mB9Bbb6yiDQTGCJr">
            En sammanhållen statlig arbetsförmedling med nationell överblick
            är en förutsättning för en väl fungerande arbetsmarknad. Arbetsförmedlingen
            ska utgöra en integrerad del i den svenska arbetsmarknadsmodellen,
            där samverkan sker med parterna och lokala och regionala aktörer
            spelar en viktig roll.
          </p>
          <p xml:id="i-5yo9K8U6Dyur2MUGB6MT1X">
            Arbetsförmedling ska inte ske i vinstsyfte. Vi avvecklar därför
            systemet med de s.k. kompletterande aktörerna. Vi avslutar också
            alla kontrakt med de privata s.k. jobbcoacherna. Dessa coacher
            kostar mångmiljardbelopp varje år och ett flertal av de företag
            som anlitats har visat sig vara oseriösa. Vi för i stället över
            medlen till Arbetsförmedlingens egen verksamhet som går att kontrollera
            och utvärdera.
          </p>
          <p xml:id="i-29SxCa1KvtUTVkGHnn4HzC">
            Vi välkomnar att regeringen anslår medel till ökad handläggartäthet.
            Resurserna måste dock användas där de gör mest nytta. Regeringen
            satsar, i en tid med massarbetslöshet, mer resurser på ökad kontroll
            och aktivitetsrapporter. Arbetsförmedlingens viktigaste uppgift
            är inte att lägga skulden för arbetslösheten hos den enskilde
            arbetssökande. Vad som behövs är en förbättrad förmedlingsverksamhet
            och mer kraftfulla och riktade insatser för personer med kort
            utbildning, utomeuropeiskt födda, personer med funktionsnedsättningar
            och för arbetssökande som är fyllda 55 år. Medel bör öronmärkas
            till handläggare som har särskild kompetens att ge stöd till tidigare
            långtidssjukskrivna, personer med funktionsnedsättning och nyanlända
            flyktingar. Arbetsförmedlingen måste också arbeta mer med arbetsgivarkontakter,
            rekryteringsmässor och att utveckla branschförmedlingar.
          </p>
          <head xml:id="i-YHGZmJn7jSMUnQ84DB2wy6" type="h1">
            Bidrag till arbetslöshetsersättning och aktivitetsstöd
          </head>
          <p xml:id="i-4wx9zZTNGsxKHd3cR6w652">
            En frivillig arbetslöshetsförsäkring som ger inkomsttrygghet
            vid arbetslöshet är en viktig del i den svenska arbetsmarknadsmodellen.
            Med en urholkad arbetslöshetsförsäkring förskjuts maktförhållandena
            på arbetsmarknaden och alla löntagare riskerar press nedåt på
            löner och arbetsvillkor. Efter regeringsskiftet 2006 raserade
            regeringen snabbt och strategiskt viktiga grundstenar i arbetslöshetsförsäkringen.
            Bara en tredjedel av de arbetslösa har i dag rätt till ersättning
            och bara 4 procent av dem som förlorat ett heltidsarbete får ut
            80 procent av tidigare inkomst. Sammantaget har arbetslöshetsförsäkringen
            blivit mycket sämre, dyrare att vara ansluten till och mer orättvis.
          </p>
          <p xml:id="i-MgF2vMwkiYindEfcchiWvx">
            Vi ökar anslagen för att kunna genomföra ett antal förändringar
            som är nödvändiga för att minska de negativa effekterna av regeringens
            sabotage mot arbetslöshetsförsäkringen och återupprätta arbetslöshetsförsäkringen
            som en inkomstförsäkring.
          </p>
          <p xml:id="i-EVg1vCWHZeZBw37Nu9qXx4">
            Vi slopar den s.k. arbetslöshetsavgiften som i dag gör avgifterna
            för a-kassornas medlemmar orättvisa och oförutsägbara. Med vårt
            förslag kommer ingen att behöva betala mer än max 100 kronor i
            månaden i medlemsavgift till a-kassan. Vi inför också en avdragsrätt
            för medlemskap i a-kassan. Dessa reformer belastar budgetens inkomstsida
            med 2,46 respektive 1,6 miljarder kronor år 2012.
          </p>
          <p xml:id="i-WNP8qUQNDsE4HtNr39k86N">
            Vi höjer den högsta dagpenningen till 930 kronor och grundbeloppet
            till 400 kronor från den 1 januari 2012. För att undvika en fortsatt
            urholkning av försäkringen indexerar vi beloppen till löneutvecklingen.
            Vi höjer också ersättningsnivån till 80 procent för hela ersättningsperioden
            samt för tid med aktivitetsstöd. Vi minskar också antalet karensdagar
            med två. Bruttokostnaden för dessa förbättringar är 8,7 miljarder
            kronor år 2012.
          </p>
          <p xml:id="i-QVruBRuVjw7n8WP3swn4PD">
            Vi tar också bort 75-dagarsbegränsningen vid deltidsarbetslöshet.
            Bruttokostnaden för detta är 2,5 miljarder kronor år 2012.
          </p>
          <p xml:id="i-MMX56398iJaUHKzgmAvoH">
            Regeringen har gjort det betydligt svårare att kvalificera sig
            till ersättning från arbetslöshetsförsäkringen. Den som jobbar
            deltid eller har tillfälliga jobb ställs i dag ofta helt utanför
            arbetslöshetsförsäkringen. Det är inte heller längre möjligt att
            kvalificera sig till ersättning från grundförsäkringen genom studier.
            Det har lett till att framför allt unga och nyanlända invandrare
            är hänvisade att leva på släktingar eller söka bidrag hos kommunen
            om de blir arbetslösa. Det är inte rimligt. Vi föreslår därför
            en kraftig förstärkning av grundförsäkringen. Vi föreslår att
            alla som uppfyller grundvillkoren i 9 § lagen om arbetslöshetsförsäkring
            och har varit inskrivna vid Arbetsförmedlingen i tre månader ska
            få rätt till ersättning med grundbeloppet. Bland andra ungdomar
            som tidigare skulle ha omfattats av studerandevillkoret, deltidsarbetande
            och utlandsfödda som inte har hunnit etablera sig på arbetsmarknaden
            kommer att kunna ta del av grundförsäkringen med vårt förslag.
            Bruttokostnaden för denna förstärkning är 3,3 miljarder år 2012.
          </p>
          <p xml:id="i-GYmjHznj9uJYNUP7uW1WGY">
            Nettokostnaderna för våra förbättringar av arbetslöshetsförsäkringen
            blir väsentligt lägre, eftersom vi gör stora satsningar på investeringar
            i jobb och utbildning, som minskar antalet personer med arbetslöshetsersättning,
            aktivitetsstöd och utvecklingsersättning.
          </p>
          <head xml:id="i-BrAL1edPAq5HDAAvEYjoaf" type="h1">
            Effekter på anslag 1:2 av Vänsterpartiets satsningar, jämfört
            med regeringens förslag
          </head>
          <table>
            <row xml:id="i-H3PV9wpGysVaeZSUMDtimW">
              <cell>
                Förändring på anslag 1:2 UO14 i jämförelse med BP12
              </cell>
              <cell>
                Differens miljoner kr
              </cell>
            </row>
            <row xml:id="i-WFw1Z1ZNUNYmWiBttfGm3K">
              <cell>
                Höjd högsta dagpenning till 930 kr, höjt grundbelopp till 400
                kr, ersättningsnivå 80 % hela ersättningsperioden, två borttagna
                karensdagar
              </cell>
              <cell>
                +8 700
              </cell>
            </row>
            <row xml:id="i-TdZBAJgkBrqu15apaAVqCX">
              <cell>
                Borttagande av 75-dagarsbegränsningen vid deltidsarbetslöshet
              </cell>
              <cell>
                +2 500
              </cell>
            </row>
            <row xml:id="i-Swq3iZ751vhZBCwv9DdwiS">
              <cell>
                Stärkt grundförsäkring
              </cell>
              <cell>
                +3 300
              </cell>
            </row>
            <row xml:id="i-Cs79w4xEeYWtmXgcwmw6sw">
              <cell>
                Minskade kostnader a-kassa, aktivitetsstöd och utvecklingsersättning
                p.g.a. fler i jobb och utbildning
              </cell>
              <cell>
                8 777
              </cell>
            </row>
            <row xml:id="i-2Vioki6kRSfZuDTvnoXtB6">
              <cell>
                Summa
              </cell>
              <cell>
                +5 723
              </cell>
            </row>
          </table>
          <p xml:id="i-U9ZRFnS4eLxDvYEVWWJ6w9">
            Sammantaget föreslår Vänsterpartiet en ökning av anslaget 1:2
            med 5 723 miljoner kronor 2012 jämfört med regeringens förslag.
          </p>
          <head xml:id="i-3YeyBVdbZAVKBwLLosSvkz" type="h1">
            Kostnader för arbetsmarknadspolitiska program och insatser
          </head>
          <p xml:id="i-2hTT73UoCPQDiL2NMtw4SV">
            Jobbsökaraktiviteter och coachning, i och utanför massåtgärderna
            jobbgarantin för unga och jobb- och utvecklingsgarantin, slukar
            i dag det mesta av de resurser som regeringen avsätter för arbetsmarknadspolitiken.
            Bara drygt var tionde deltagare i jobbgarantin för unga och jobb-
            och utvecklingsgarantins första och andra fas får ta del av aktiva
            åtgärder utöver det som Arbetsförmedlingen ska erbjuda alla arbetssökande.
            Den politiken har lett till en explosionsartad ökning av långtidsarbetslösheten,
            samtidigt som det är brist på arbetskraft inom vissa yrken.
          </p>
          <p xml:id="i-8vrHpPYbMBLkvBuKY2VkZV">
            Vänsterpartiet slopar de rigida garantiprogrammen och satsar
            i stället på aktiva åtgärder med högre kvalitet som stärker de
            arbetssökandes möjligheter till anställning. Arbetsförmedlingen
            ska ha större frihet att erbjuda arbetslösa aktiva insatser som
            utbildning, riktat anställningsstöd eller praktik vid den tidpunkt
            som efter en individuell bedömning anses lämpligt, utan att invänta
            en fast tidsgräns.
          </p>
          <head xml:id="i-VoFbiUA7Xyh1sSTUTUACWa" type="h2">
            Åtgärder som ersätter fas 3
          </head>
          <p xml:id="i-E2fhyjNBgBYVVYzzfE3Qyo">
            Regeringens mest kränkande åtgärd är den s.k. fas 3. I september
            2011 var mer än 27 000 personer placerade i fas 3. Deltagarna
            i fas 3 anvisas vad som kallas varaktig samhällsnyttig sysselsättning
            på en arbetsplats. Deltagarna får ingen lön, utan tvingas jobba
            för att behålla aktivitetsstöd eller ekonomiskt bistånd. Arbetsgivarna
            däremot får en ersättning på 5 000 kronor per månad och deltagare
            de tar emot.
          </p>
          <p xml:id="i-X7PBSij4jir8xasjEJJE6N">
            Fas 3 har blivit en lukrativ marknad för dem som har som affärsidé
            att tjäna pengar på arbetslösheten. Regeringen har efter omfattande
            kritik öppnat för kortare arbetsmarknadsutbildningar och särskilt
            anställningsstöd för deltagare i fas 3.
          </p>
          <p xml:id="i-CE4AxctZ3XKLbFkb3z74HN">
            Det förändrar inte det grundläggande problemet att exploatering
            är inbyggd i själva åtgärden. Det har inte heller kunnat visas
            att åtgärden har några positiva arbetsmarknadseffekter.
          </p>
          <p xml:id="i-TBvneejUsvzogFXowG7bAX">
            Vi avskaffar därför fas 3 och erbjuder i stället aktiva insatser
            utformade utifrån den enskildes behov. De som nu är placerade
            i fas 3 kommer bl.a. att erbjudas meningsfullt arbete till kollektivavtalsenliga
            villkor i nyinrättade övergångsjobb i offentligt finansierad verksamhet
            och ideella organisationer, yrkesutbildning inom ramen för arbetsmarknadsutbildningen,
            yrkeshögskolan eller som anställd lärling. De som behöver kommer
            också att få delta i vår utbildningssatsning, med möjlighet att
            läsa in grundskole-, gymnasie- eller högskolekurser med förmånliga
            villkor.
          </p>
          <p xml:id="i-8GutFKyXMLbd3QQh55PADx">
            Vi inrättar 10 000 årsplatser i det vi kallar övergångsjobb år
            2012. Dessa anställningar är reserverade för dem som varit anvisade
            till fas 3. Anställningar kan ske inom stat, kommun, landsting
            eller hos entreprenör anlitad av dessa organisationer samt i ideella
            organisationer. Övergångsjobbet får pågå i högst två år. Deltagarna
            ska ha lön enligt kollektivavtal. Anställningsstödet är maximalt
            1 150 kronor per arbetsdag. Stöd för merkostnader kan lämnas med
            100 kronor per dag.
          </p>
          <head xml:id="i-Ao2KrncVkPGjhMn2HMcPru" type="h2">
            Generationsväxlingsprogram i stället för sänkt krogmoms
          </head>
          <p xml:id="i-GiK8YnZtU6Q3TTrHwQePGp">
            Vänsterpartiets alternativ till regeringens sänkning av krogmomsen
            är ett program för generationsväxling i arbetslivet. Satsningen
            möjliggör 25 000 årsanställningar som trainee, utbildningsvikarie
            eller lärling år 2012. Anställningar som behövs för att vårt samhälle
            ska fungera och utvecklas. På både kort och lång sikt är det en
            betydligt säkrare investering än att ge krogägarna skattelättnader.
          </p>
          <p xml:id="i-HxEMXsjmU68nSsvHHCYryh">
            Rekordstora pensionsavgångar kommer att ske i statlig förvaltning
            och annan offentlig verksamhet de närmaste åren. I stället för
            att låta nyutexaminerade unga gå arbetslösa underlättar vi traineeanställningar
            vid de myndigheter och förvaltningar som inom kort måste börja
            rekrytera ny arbetskraft. Genom att äldre anställda handleder
            nyanställda tas kunskaper och erfarenheter tillvara och överförs
            till nästa generation. Vi avsätter medel till 11 250 årsanställningsstöd
            år 2012. Stöd utgår med hälften av den totala lönekostnaden för
            en arbetstagare som fyllt 60 år och är handledare till en nyanställd.
            Generationsväxlingsstödet anvisas genom Arbetsförmedlingen och
            den nyanställde ska ha lön och arbetsvillkor enligt kollektivavtal.
            Den tid som behövs för introduktion varierar avsevärt mellan olika
            yrken och arbetsuppgifter. Stöd kan utgå i tre till tolv månader.
          </p>
          <p xml:id="i-Q5KMdiHkJ93VQBX4jPL84E">
            En annan viktig del i vårt program för generationsväxling är
            utbildningsvikariat inom äldreomsorgen. En stor andel av personalen
            saknar relevant yrkesutbildning. Samtidigt är många av dem som
            genomgått det yrkesförberedande omvårdnadsprogrammet på gymnasiet
            eller komvux utan jobb. Den som blir arbetslös direkt efter gymnasieskolan
            har sämre chanser på arbetsmarknaden även på lång sikt. Det är
            därför viktigt att underlätta arbetsmarknadsinträdet. Även långtidsarbetslösa
            behöver fler vägar till arbete. Vi satsar därför på ett kunskapslyft
            för anställda i äldreomsorgen. Under utbildningen bereds nästa
            generations omsorgsarbetare möjlighet att komma in i yrket genom
            utbildningsvikariat. Vi inrättar 3 000 årsplatser i utbildningsvikariat
            år 2012. Kommuner som anställer en arbetslös som utbildningsvikarie
            erhåller anställningsstöd med 80 procent av lönekostnaden, dock
            maximalt 850 kronor per dag. Därutöver tillkommer en merkostnadsersättning
            om 100 kronor per dag. Kommunerna står för medfinansiering av
            halva utbildningskostnaden för personalen. Utbildningsvikariaten
            bidrar till att både höja kvaliteten och förbereda för den förestående
            generationsväxlingen.
          </p>
          <p xml:id="i-GvaLQvpxejjSHF28QpCxEa">
            Sverige behöver fler yrkesutbildade arbetare. Därför skapar vi
            som en del i vårt program för generationsväxling bättre förutsättningar
            för lärlingsanställningar i bristyrken. Det är redan i dag brist
            på t.ex. byggnadsplåtslagare, VVS-montörer och betongarbetare.
            En satsning på stöd till anställning av lärlingar är en långsiktig
            investering. Fler lärlingsanställningar ökar möjligheterna för
            vuxna att skaffa sig en kvalificerad yrkesutbildning. Vi avsätter
            därför medel till anställningsstöd till hälften av den totala
            lönekostnaden plus bidrag till handledartillägg med 100 kronor
            per arbetsdag under det första lärlingsåret för att uppmuntra
            lärlingsanställningar. Anställningsstödet kan även användas under
            färdigutbildningsåret för dem som har examen från yrkesförberedande
            gymnasieprogram. Det kommer att finnas 11 000 årsanställningsstöd
            att fördela till arbetsgivare som anställer en arbetslös som lärling
            under 2012. Hälften av platserna reserveras för ungdomar som inte
            har fyllt 25 år. Lärlingarna ska garanteras handledning. Parterna
            ska vara med och utforma utbildningen och kontrollera att dess
            kvalitetsmål uppnås. Anställnings- och utbildningsbevis ska upprättas
            och villkoren för lärlingarna ska vara reglerade i kollektivavtal
            mellan parterna. Vi vill ta tillvara erfarenheterna från de branscher
            som har väl fungerande lärlingssystem och så småningom utvidga
            lärlingssystemet till fler yrken.
          </p>
          <head xml:id="i-PF5ZiGAQCsfcmwVb1JkJwA" type="h2">
            Bättre kontroll och träffsäkerhet i subventionerade anställningar
          </head>
          <p xml:id="i-81TJdN6gunbBwD3ArPkcyH">
            Till skillnad från regeringen menar vi att subventionerade anställningar
            ska anvisas av Arbetsförmedlingen. Vi vill därför ändra reglerna
            för nystartsjobben så att de i fortsättningen anvisas av Arbetsförmedlingen.
            För att garantera kvaliteten ska de också godkännas av berörd
            facklig organisation och anställnings- och lönevillkoren ska vara
            i enlighet med kollektivavtal.
          </p>
          <p xml:id="i-E29i1Y9UyFitKowdf7xddk">
            Det är ofta lättare för den som har ett arbete att starta eget
            än för den som är arbetslös. Vi vill därför att den som får tjänstledigt
            för att starta eget ska kunna få stöd för start av näringsverksamhet
            under förutsättning att arbetsgivaren anställer en arbetslös som
            vikarie. Vi avsätter medel till 1 000 företagsvikariat år 2012.
          </p>
          <head xml:id="i-PosCc7kZNJC6zTABJm1pPd" type="h2">
            Fler och bättre arbetsmarknadsutbildningar
          </head>
          <p xml:id="i-6L3B2PVLTyFmvPaZnguCRg">
            Det behövs också fler platser i arbetsmarknadsutbildningar. De
            ska riktas in på områden där det riskerar uppstå flaskhalsar och
            brister och underlättar därmed strukturomvandling och leder ofta
            till varaktig anställning. Vi vill att det ska gå att få en fullständig
            yrkesutbildning genom att delta i arbetsmarknadsutbildning. Därför
            tar vi bort 6-månadersgränsen. Särskild vikt ska läggas vid att
            erbjuda utbildningar till kvinnor, som länge varit underrepresenterade
            i arbetsmarknadsutbildningarna. Dagens arbetsmarknadsutbildningar
            avspeglar traditionella yrkesval vad gäller kvinno- respektive
            mansdominerade yrken. Aktiva insatser måste göras för att bryta
            detta mönster. Vi tillför 5 000 fler årsplatser inom den yrkesinriktade
            arbetsmarknadsutbildningen än regeringen år 2012.
          </p>
          <head xml:id="i-QuGdkVsahdfLFUSrAm9RvQ" type="h1">
            Vänsterpartiets förslag anslag 1:3 jämfört med regeringens i
            BP 12
          </head>
          <table>
            <row xml:id="i-EGpDwS2BdkeLaijUpiNneo">
              <cell>
                Åtgärd
              </cell>
              <cell>
                Skattekreditering på budgetens inkomstsida, miljoner kr
              </cell>
              <cell>
                Kostnad UO 14, miljoner kr
              </cell>
              <cell>
                Antal årsanställningsstöd respektive årsplatser
              </cell>
            </row>
            <row xml:id="i-CmkGUtm1cZHUPWFzz3PNUM">
              <cell>
                Övergångsjobb
              </cell>
              <cell>
                2 710
              </cell>
              <cell>
                10 000
              </cell>
            </row>
            <row xml:id="i-53QJoUtX7C1F8N8ddq9pKS">
              <cell>
                Merkostnadsers. 100 kr/d
              </cell>
              <cell>
                264
              </cell>
            </row>
            <row xml:id="i-3uYb57JnXu4RKsoe41p1X6">
              <cell>
                Minskade kringkost. fas 3
              </cell>
              <cell>
                594
              </cell>
            </row>
            <row xml:id="i-WP6ifQhk5pMWmuskkR5YRD">
              <cell>
                Traineeanställningar
              </cell>
              <cell>
                2 754
              </cell>
              <cell>
                11 250
              </cell>
            </row>
            <row xml:id="i-T9UyTrEHmoCrcPwVNBRC1F">
              <cell>
                Minskade kringkostnader ung.gar
              </cell>
              <cell>
                68
              </cell>
            </row>
            <row xml:id="i-Vn2E8cfoVncc8JC7TPNPBU">
              <cell>
                Utbildningsvikariat
              </cell>
              <cell>
                650
              </cell>
              <cell>
                3 000
              </cell>
            </row>
            <row xml:id="i-2zaHGttME1EzQ3mCSZn2gb">
              <cell>
                Utbildningskostnad
              </cell>
              <cell>
                76
              </cell>
            </row>
            <row xml:id="i-FcXjsHqEoNSJJcbkkpqda">
              <cell>
                Minskade kringkostnader garantier
              </cell>
              <cell>
                70
              </cell>
            </row>
            <row xml:id="i-SjRs52XcDDuZh4Mw967VTU">
              <cell>
                Lärlingsanställningar
              </cell>
              <cell>
                1 762
              </cell>
              <cell>
                11 000
              </cell>
            </row>
            <row xml:id="i-SxsMHBhbeWJTq2zFAiJBjB">
              <cell>
                Bidrag handledartillägg
              </cell>
              <cell>
                266
              </cell>
            </row>
            <row xml:id="i-VDhvn7Pbbg4GYSKqFC23v2">
              <cell>
                Minskade kringkostnader garantier
              </cell>
              <cell>
                242
              </cell>
            </row>
            <row xml:id="i-945TzpQDSGXH6iwWMeMqgC">
              <cell>
                Företagsvikariat
              </cell>
              <cell>
                11
              </cell>
              <cell>
                1 000
              </cell>
            </row>
            <row xml:id="i-BfNnFBTpojyTfHuPce2jq3">
              <cell>
                Arbetsmarknadsutbildningar
              </cell>
              <cell>
                1 000
              </cell>
              <cell>
                5 000
              </cell>
            </row>
            <row xml:id="i-YBY6FEHJewDPWVf3Ekwwve">
              <cell>
                Minskade kringkostnader garantier
              </cell>
              <cell>
                124
              </cell>
            </row>
            <row xml:id="i-XR3JbKBAjhMUAYiyvfUXwg">
              <cell>
                Summa
              </cell>
              <cell>
                7 876
              </cell>
              <cell>
                519
              </cell>
              <cell>
                41 250
              </cell>
            </row>
          </table>
          <p xml:id="i-3xARgLYzzmoDYRyKtZaSU5">
            Sammantaget föreslår Vänsterpartiet en ökning av anslaget 1:3
            med 519 miljoner kronor 2012 jämfört med regeringens förslag.
          </p>
          <head xml:id="i-QENihJSFinD6hXbC8PosEK" type="h1">
            Lönebidrag och Samhall m.m.
          </head>
          <p xml:id="i-Cyx2TYvtDyktMfJyp5msKt">
            Det hårdnade klimatet, högre tempot och allt högre krav på produktivitet
            har gjort det svårare för människor med funktionsnedsättningar
            som medför nedsatt arbetsförmåga att göra sig gällande i arbetslivet.
            Sysselsättningsgraden bland personer med funktionsnedsättningar
            har minskat drastiskt. Insatser i syfte att underlätta arbetsmarknadsinträdet
            är därför högt prioriterat.
          </p>
          <p xml:id="i-M7bkgqKUfG431BMkWNBK81">
            Det viktigaste för att riva ner de hinder som personer med funktionsnedsättningar
            möter i arbetslivet är generellt ökad tillgänglighet, bättre kunskaper
            om funktionsnedsättningar, intensifierade informationsinsatser
            och framför allt ändrade attityder. Vänsterpartiet driver därför
            sedan länge kravet att bristande tillgänglighet ska klassas som
            diskriminering. Om arbetsplatserna redan är tillgänglighetsanpassade
            minskar trösklarna för att anställa personer med funktionsnedsättningar.
            Vi ser positivt på den informationskampanj Arbetsförmedlingen
            bedriver under hösten för att förmå fler arbetsgivare att anställa
            personer med funktionsnedsättningar. Men det krävs också en satsning
            på särskilda arbetsförmedlare med fördjupade kunskaper om funktionsnedsättningar.
          </p>
          <head xml:id="i-EHWpkgDHbQwBfJswBvLLTz" type="h2">
            Bättre villkor för lönebidragsanställda
          </head>
          <p xml:id="i-EJK87tMsnk22D2H5pRdXLN">
            Personer med funktionsnedsättningar är inte en homogen grupp.
            Det måste därför finnas en bredd i de stöd och insatser som erbjuds.
            Lönebidrag är avgörande för att skapa fler arbeten för personer
            som behöver särskilt stöd för att kvarstå på eller få ett fotfäste
            på arbetsmarknaden. Särskilt i nuvarande läge är det viktigt att
            investera i människors möjligheter att stanna kvar i arbete och
            säkerställa att de inte hamnar i utanförskap genom arbetslöshet.
            Vi vill därför göra det möjligt för den som har en anställning
            och drabbas av en funktionsnedsättning att beviljas lönebidrag
            för att kunna stanna kvar på sin arbetsplats. Vänsterpartiet föreslår
            att lönebidraget görs personligt och beviljas en person i stället
            för en arbetsplats. Vi vill också att lönebidraget ska beviljas
            för fyra år i taget. Det är ett hinder för många med funktionsnedsättningar
            som söker arbete att inte i förväg veta om man kommer att få lönebidrag
            eller inte. För att förhindra utnyttjande av personer med funktionsnedsättning
            är det dock viktigt att Arbetsförmedlingen har möjlighet att kontrollera
            arbetsgivarens seriositet, att villkoren är i enlighet med kollektivavtal
            och att arbetsmiljön är tillfredställande.
          </p>
          <p xml:id="i-GRWV7JdDTPjteRV12WkcFk">
            Taket för lönebidragsersättningen behöver höjas, då dagens låga
            nivå enligt såväl Arbetsförmedlingen som arbetsgivare utgör ett
            hinder för att anställa personer med lönebidrag. Vi anslår medel
            för att höja taket med 2 000 kronor per månad. Det innebär att
            lön upp till 18 700 kronor får ligga till grund för bidraget.
            Samma takhöjning sker för skyddat arbete hos offentlig arbetsgivare
            (OSA), utvecklingsanställning och trygghetsanställning. Vi höjer
            anslaget för lönebidrag med 1,5 miljard år 2012.
          </p>
          <p xml:id="i-HhCcAnXrpxY7e1w7kwk8Mq">
            Genom kulturarvslyftet vill regeringen ge möjlighet för utförsäkrade
            ur sjukförsäkringen som har en funktionsnedsättning som medför
            nedsatt arbetsförmåga att i en lönebidragsanställning delta i
            arbetet med kunskapsuppbyggnad, vård och tillgängliggörande av
            vårt kulturarv. Vi ser positivt på att detta viktiga arbete blir
            gjort och att det även kommer att bereda kulturarbetare anställning
            som handledare. Vi menar dock att målgruppen för lönebidragsanställningarna
            har avgränsats för snävt. Alla arbetslösa som har en funktionsnedsättning
            som medför nedsatt arbetsförmåga bör kunna få ta del i satsningen.
            Det finns även behov av att skärpa de kulturpolitiska målen för
            satsningen, vilket vi redogör för i motion 2011/12:Kr307.
          </p>
          <head xml:id="i-Wfi5A4DTucyTcqWzeFrXrH" type="h2">
            Arbetshjälpmedel
          </head>
          <p xml:id="i-DemH1MTzByKfNfzdYZ9qPK">
            Vi vill att de hjälpmedel man kan behöva för att kunna arbeta
            ska vara personliga och att det ska räcka att vända sig till en
            myndighet för att få dem. Vi anslår 15 miljoner mer än regeringen
            till arbetshjälpmedel år 2012.
          </p>
          <head xml:id="i-Wgk62V8NpBUpmjS9RXWyb3" type="h2">
            Bättre stöd till personer med psykisk funktionsnedsättning
          </head>
          <p xml:id="i-Cxek3PiZfDH2j5Tn7rBSna">
            Socialförsäkringarna behöver också bli flexiblare när det gäller
            arbetstider och möjligheten att pröva arbete eller studier utan
            att riskera att falla ur försörjningssystemet. Personer med psykiska
            funktionsnedsättningar har det ofta särskilt svårt att finna en
            plats i arbetslivet. Vi vill ge Arbetsförmedlingen i uppdrag att
            tillsammans med intresseorganisationer se över förutsättningarna
            för att teckna avtal med olika anordnare om s.k. övergångsanställningar
            där personerna får möjlighet att prova på att arbeta under trygga
            former. Det ska finnas utrymme för att kunna misslyckas både en
            och två gånger utan att riskera att falla ur trygghetssystemen.
          </p>
          <head xml:id="i-VjnXdx8mfA4cf8CfhQpHdr" type="h2">
            Samhall
          </head>
          <p xml:id="i-PsoYjnsdjwHV9GiaXKXhmW">
            Samhall AB fyller en viktig funktion för att erbjuda personer
            med funktionsnedsättningar meningsfullt arbete och egen försörjning.
            Samhall AB:s grundläggande och viktigaste uppdrag är att erbjuda
            arbete åt dem som har det allra svårast att hitta jobb på den
            reguljära arbetsmarknaden. Regeringen vill nu införa tillfälliga
            anställningar på Samhall AB för personer som utförsäkrats från
            sjukförsäkringen. Vi säger definitivt nej till visstidsanställningar
            på Samhall. De som har det svårast på arbetsmarknaden ska kunna
            känna sig trygga i anställningen när de kommer till Samhall. Vi
            välkomnar däremot utökningen av antalet platser, men det ska vara
            tillsvidareanställningar.
          </p>
          <head xml:id="i-GaMnM45R2TjsMrpbuUDARi" type="h1">
            Vänsterpartiets förslag anslag 1:4 jämfört med regeringens BP
            12
          </head>
          <table>
            <row xml:id="i-J5c2eZ6Nb1wArSoH74Y9kG">
              <cell>
                Område
              </cell>
              <cell>
                Differens miljoner kr
              </cell>
            </row>
            <row xml:id="i-VVRaRfJEkqDsq1MLt1NTYq">
              <cell>
                Arbetshjälpmedel
              </cell>
              <cell>
                15
              </cell>
            </row>
            <row xml:id="i-5qs13MVq7rHkowXoe3LdJa">
              <cell>
                Höjt tak lönebidragsersättning
              </cell>
              <cell>
                1 500
              </cell>
            </row>
            <row xml:id="i-JF6GkD9WRhyPhV2NZfFAPb">
              <cell>
                Summa
              </cell>
              <cell>
                1 515
              </cell>
            </row>
          </table>
          <p xml:id="i-9TC7JdP9x9cWBsPnevGrB8">
            Sammantaget föreslår Vänsterpartiet en ökning av anslaget 1:4
            med 1 515 miljoner kronor 2012 jämfört med regeringens förslag.
          </p>
          <head xml:id="i-AuG3tE4asBf6cjYwSgaj7W" type="h1">
            Arbetsmiljöverket
          </head>
          <p xml:id="i-FFVuc44MW7unYarVKzk7nb">
            Sedan 2006 har regeringen genomfört omfattande besparingar på
            Arbetsmiljöverket. Det innebär att den centrala och regionala
            tillsynen samt möjligheterna till förebyggande arbete genom regelutveckling
            minskat. Studier visar att det finns ett samband mellan antalet
            inspektörer och arbetsmiljöns positiva utveckling. Regeringens
            nedskärningar riskerar därför att leda till ökad sjukfrånvaro
            och fler olyckor på sikt.
          </p>
          <p xml:id="i-KyJqBEUkVnEpS1f6uGt36R">
            Sverige lever inte upp till Internationella arbetsorganisationens
            (ILO) rekommendation om en arbetsmiljöinspektör per 10 000 anställda.
            Sverige har efter regeringens nedskärningar 0,62 inspektörer per
            10 000 anställda. Vi menar att Sverige som ett minimum bör nå
            upp till ILO:s rekommendation. Vänsterpartiet ökar därför anslaget
            för Arbetsmiljöverkets tillsynsarbete i ett första steg med 60
            miljoner år 2012.
          </p>
          <p xml:id="i-BKr8mXpB1dcK9ig9A5KH2f">
            Det systematiska förebyggande arbetet är av avgörande betydelse
            för att på sikt minska belastningen och ohälsan i arbetslivet.
            Arbetsmiljöarbetet måste stärkas och utvecklas. Vi avsätter därför
            också 40 miljoner mer till utbildning av skyddsombud och 10 miljoner
            mer till de regionala skyddsombudens verksamhet år 2012. De fackliga
            organisationerna betalar i ag för denna verksamhet. I princip
            ska skyddsombudens verksamhet betalas av arbetsgivare, för den
            regionala verksamheten indirekt via statsanslag.
          </p>
          <head xml:id="i-PeB8ty61VbtbcJvSL3NUHp" type="h1">
            Vänsterpartiets förslag anslag 2:1 jämfört med regeringens BP
            12
          </head>
          <table>
            <row xml:id="i-3gE52cLSJR9C4EHgtok6cT">
              <cell>
                Område
              </cell>
              <cell>
                Differens miljoner kr
              </cell>
            </row>
            <row xml:id="i-TUUpT1BzT4WLsS8i8G8Dzv">
              <cell>
                Arbetsmiljöverkets tillsynsverksamhet
              </cell>
              <cell>
                60
              </cell>
            </row>
            <row xml:id="i-WMUpS9CSqGKH4PmThNxkUG">
              <cell>
                Utbildning av skyddsombud
              </cell>
              <cell>
                40
              </cell>
            </row>
            <row xml:id="i-4v7BtyesyUHF71ezKKB9oT">
              <cell>
                Regionala skyddsombuds verksamhet
              </cell>
              <cell>
                10
              </cell>
            </row>
            <row xml:id="i-DbMoMdXBMvkoYPbX2VQtzG">
              <cell>
                Summa
              </cell>
              <cell>
                110
              </cell>
            </row>
          </table>
          <p xml:id="i-3GKs3ZL8LAExHZAVHwVSEM">
            Sammantaget föreslår Vänsterpartiet en ökning av anslaget 2:1
            med 110 miljoner kronor 2012 jämfört med regeringens förslag.
          </p>
          <head xml:id="i-D72nwd3gmQUJYCJAdEmqf5" type="h1">
            Övriga reformer på området som påverkar budgetens inkomstsida
          </head>
          <p xml:id="i-HeSdWXhK1y5JMJjcWE4tZZ">
            Den svenska modellen bygger på hög organisationsgrad bland såväl
            arbetsgivare som arbetstagare. I dag är arbetsgivares medlemskap
            i arbetsgivarorganisationer skattemässigt gynnade, men inte löntagarnas.
            Det är en skevhet i systemet. Vänsterpartiet vill gynna en hög
            facklig organisationsgrad och inför därför en avdragsrätt för
            medlemskap i facklig organisation.
          </p>
          <p xml:id="i-BrbD7PJejFTvNjuVHy9s1A">
            Nedsättningen av arbetsgivaravgifter för unga är en stor utgift
            för staten med låg träffsäkerhet. Eftersom inga krav på motprestation
            i form av nyanställningar ställs för nedsättningen är den största
            effekten rimligen ökade vinstmarginaler i de branscher och företag
            som har många unga anställda. Utvärderingar gjorda av bland annat
            Riksrevisionen har dessutom visat att tidigare försök med nedsatta
            arbetsgivaravgifter inte lett till ökad sysselsättning. Vi anser
            att subventioner ska utgå till individer som har svårt att få
            jobb, inte till stora grupper där en majoritet rimligen skulle
            ha fått jobb även utan subvention. Vi avskaffar därför regeringens
            nedsättning av arbetsgivaravgiften för unga.
          </p>
        </div>
        <div type="motSignatures">
          <list>
            <item xml:id="i-21zwSiVTD8fzKpoK3bXMg1" who="i-HpwkrkkrFd1MRPixHrr8q1">
              Lars Ohly (V)
            </item>
            <item xml:id="i-3N1Kv3267TjFX4ppDAYLJa" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-XsSNjMCkfuuZiv6M6wRpaB" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-TsNccm9S6m8FiEqjqrCsUv" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-4AvYCr9znNsPyFUjVYB35e" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-2BWXgHms7UVYtdG4ok96dk" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-77J4GzdgCNSVY4dsSGoz1g" who="i-RnWtNUQCpycyMXbuRLTXcR">
              Josefin Brink (V)
            </item>
          </list>
        </div>
      </div>
    </body>
  </text>
</TEI>
