<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1943--ak--00054">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__ak__54/mot_1943__ak__54-001.pdf"/>
      <fw xml:id="i-4vPdzwoiDn9vEnNRKB1VLH">
        Motioner i Andra kammaren, nr 54. 11
      </fw>
      <div xml:id="i-QmCPXLfNrWyGmMo4QJTzf4" type="motHeader">
        <div xml:id="i-63R9ZoKU8QZhwA1nzJiWs5" type="motTitle"/>
        <div xml:id="i-5xgtKU9iuHn77VFX2GbZ8q" type="motSubmissionInfo"/>
      </div>
      <div xml:id="i-15GGFngzk6HtJ3yDMDojPz" type="motBody">
        <div xml:id="i-MoawDHd2Jnuv6K7tCLC4Ao">
          <p xml:id="i-T3kY96rc54XZFpdeoe9GSG">
            Nr 54,
          </p>
          <p xml:id="i-Qh6kPUP9v5sHGJFsgcBT6U">
            .
          </p>
          <p xml:id="i-LM2fFr1K5acT46U3sy5XwM">
            Av herr Hagberg i Malmö, angående åstadkommande av större planmässighet
            i den svenska hamnbyggnadspolitiken.
          </p>
          <p xml:id="i-xkPL1vT5s6ViZDBeYK1vX">
            Vår försvarsberedskap har i denna tid helt naturligt utgjort
            huvudmålet för våra strävanden. Vår folkförsörjning har visserligen
            på grund av fjol- årets relativt goda skörd i viss mån förbättrats,
            men den har i flera andra avseenden alltmera försvårats och kräver
            anspänning av alla våra krafter. Om vi alltså nu nödtvunget måste
            inrätta oss på kort sikt, så böra vi likväl därför icke alldeles
            förlora framtidssynpunkterna, i all synnerhet då det gäller en
            fredsberedskap, som kräver väsentliga insatser och åtgärder redan
            nu för att icke den kommande fredskrisen och framtiden över huvud
            skola komma att medföra alltför stora svårigheter. Att döma av
            erfarenheterna från åren efter förra världskriget ha vi att efter
            freden för vårt näringsliv, vårt kommunikationsväsen och våra
            kommuner emotse mycket svåra tider. Det är icke meningen att här
            gå in på hela det vidlyftiga komplexet av svå- righeter och möjligheterna
            att övervinna desamma. Utan här skall endast beröras ett avsnitt,
            som bildar ett område för sig och som synes kunna be- handlas
            utan ett mera ingående sammanhang med andra områden. Det gäller
            vissa grenar av kommunikationsområdet. Det råder knappast något
            tvivel om att icke inom några år kommer att upprepas det som skedde
            åren efter förra världskriget, att vi få uppleva en kommunikationernas
            kris, sammanhängande med transportapparatens över- dimensionering
            i förhållande till transportarbetet. Kommunikationsmedlen för
            de stora världstransporterna, fartygen, ha visserligen genom kriget
            lidit en synnerligen stor åderlåtning, men skeppsbyggeriet har
            också mobiliserats i en grad som synes överträffa den under förra
            kriget rådande. Då kriget slu- tar, fortsätta varven att leverera
            fartyg, samtidigt som världshandeln, i varje fall sedan demobiliserings-
            och nödhjälpstransporter jämte måhända de första återuppbyggnadstransporterna
            äro över, sannolikt — åtminstone tem- porärt — krymper. Härvid
            uppstår ett mycket stort överskott på tonnage i förhållande till
            behovet, något som starkt trycker fraktmarknaden ned till ett
            minimum bestämt av uppläggningskostnaderna och skapar en våldsam
            konkurrens nationerna emellan, en konkurrens som ytterligare skärpes
            ge- nom den tävlan att skaffa sig stora egna handelsflottor, som
            man kan räkna med kommer till stånd i likhet med vad som skedde
            efter förra kriget. Då satte ett väldigt tonnageöverflöd sin prägel
            på fraktmarknaden under hela 1920-talet och ett gott stycke in
            på 1930-talet. Man synes ha att räkna med att konkurrensen länderna
            emellan leder till statssubventioner och annat gynnande av eget
            tonnage. Något sådant kommer uppenbarligen att även-
          </p>
          <pb facs="riksdagen-motions-pdf/data/1943/mot_1943__ak__54/mot_1943__ak__54-002.pdf"/>
          <fw xml:id="i-FgBi9SAk1TASu5A3qNNhfR">
            12 Motioner i Andra kammaren, nr 54.
          </fw>
          <p xml:id="i-Q5KEWnbLrBNyVPwywURmH">
            tyra våra egna utrikes sjöfartslinjers existens, och i synnerhet
            gäller detta våra transoceana linjer, vilka äro handikappade av
            de stora nationernas lin- jer i synnerhet genom alt de tillgängliga
            lastkvantiteterna i vårt lilla land ej äro så stora, något som
            också försvårar för linjerna att erhålla tillräcklig turtäthet
            för att de skola kunna erbjuda likvärdiga transportmöjligheter
            som de utländska linjerna. I syfte att skapa så stort lastunderlag
            som möjligt ha flera svenska linjer gjort en vändslynga in i Östersjön
            och anlöpt ej blott ett flertal svenska utan även andra hamnar.
            Det säger sig självt, att man under de skärpta konkurrensförhållanden,
            som tiden efter krigets slut synes komma att medföra, icke anser
            sig ha råd med en så dyrbar och föga ratio- nell ordning, som
            ju också minskar linjernas service genom att turtätheten icke
            blir vad den kunde vara, om godset koncentrerades, så att linjerna
            be- hövde anlöpa endast ett par tre svenska hamnar. Man kan givetvis
            säga, att en bristande samordning av de olika transport- medlen,
            oceanfartyg, kustfartyg och fartyg för inre vattenvägar samt järn-
            vägar och bilar, är orsak till den rådande föga rationella ordningen.
            Att en bristande samordning varit rådande beror i viss mån på
            att vi även på inri- kestransportområdet haft en kommunikationernas
            kris, beroende på att transportapparaten även här för normala
            förhållanden överdimensionerats särskilt genom uppkomsten och
            utvecklingen av ett nytt transportmedel, bi- larna. Men även järnvägarna
            ha byggts ut. Och fara föreligger tydligen att även den inrikes
            transportapparaten i en kommande fredskris skall vara för stor
            för transportbehovet, varför det tydligen är av stor vikt att
            en bättre ordning kommer till stånd även på detta område. En bristande
            samordning mellan transportmedlen bottnar till stor del en felaktig
            hamnpolitik, såväl en kommunal som en statlig sådan, eller riktigare
            sagt i bristen på en verklig hamnpolitik, något som lett till
            en decentralisation av trafiken i stället för till en koncentration
            av densamma samt till en överdimensionering av landets samlade
            hamnapparat. Det är som bekant karakteristiskt för den svenska
            hamnbyggnadspoliti- ken, att den i det hela bestämmes av varje
            kommun för sig utan hänsyn till det helas eller landets intressen.
            När det gäller hamnanläggningar, som äro behövliga för en kommuns
            rent lokala behov, är därom ej mycket att säga. Men när kommunerna
            bygga ut sina hamnar för att ombesörja trafiken för ett mer eller
            mindre stort uppland, tillgodose de därmed ett mera allmänt intresse,
            som det ofta är svårt för kommunerna att överblicka. Konkurren-
            sen närliggande hamnar emellan har också drivit fram hamnutbyggnader,
            som knappast kunna anses ekonomiskt försvarbara, sedda ur ett
            större sam- manhang än den rent lokala konkurrensen. Härvid föreligger,
            såsom också kommerskollegium i yttrande till arbetsmarknadskommissionen
            den 6 maj 1941 framhållit, ofta risk för en överdimensionering
            särskilt av hamnkajer med större djup, avsedda för mera långväga
            trafik med större fartyg. Denna trafik kan härigenom lätt splittras
            på onödigt många hamnar, något som
          </p>
          <pb facs="riksdagen-motions-pdf/data/1943/mot_1943__ak__54/mot_1943__ak__54-003.pdf"/>
          <fw xml:id="i-PmNnv434R8Y45kETv5DWJp">
            Motioner i Andra kammaren, nr 54. 13
          </fw>
          <p xml:id="i-9CwkzuDMV1dTxSBJoJxkHa">
            vållar en nationalekonomisk förlust och försvårar i stället för
            befrämjar tra- fikens utveckling och nödvändiga koncentration.
            Emellertid har hittills statens hamnpolitik gått i samma riktning
            som den kommunala, nämligen såtillvida som statsbidrag beviljats
            icke till de stora hamnarna utan till de mindre för byggande av
            nya kajer och verkställande av fördjupning utav farlederna. Under
            tiden 1841—31 december 1942 eller omkring 100 år ha enligt upp-
            gifter från väg- och vattenbyggnadsstyrelsen statsbidrag beviljats
            till föl- jande slag av hamnar och farleder och med angivna totalbelopp:
          </p>
          <p xml:id="i-Q5DRVA3y17YxLFe1YUtEb6">
            Beräknad
          </p>
          <p xml:id="i-JGeNxT9LBqUERHuqSME5H2">
            byggnadskostnad Statsbidrag kr. Er. Statsunderstödda fiskehamnar
            ...........----- 17 997 000 14 970 000 Statens fiskehamnar ....ssesesesseres
            ss ss era 16 520 000 16 520 000 Småbåtshamnar ......o.o.»sö ee.
            8 &amp; 5 &amp; 6 «+ 85 5 ner 5 227 000 4 267 000 Handelshanmnar'
            -scccm ess: case: ss Nesse 43 572 000 21 037 000 Farleder o—soosessesrerserer
            ere rr rr rr rr rr era 132 631 000 92 198 000
          </p>
          <p xml:id="i-Pt5suTZa74Cvvgn9xxqZFS">
            Summa 215 947 000 148 992 000
          </p>
          <p xml:id="i-5xAsaBumh6dfrjPaAw1a8e">
            Ej mindre än c:a 150 milj. kr. ha beviljats i statsbidrag till
            hamnar och farleder. Av särskilt intresse äro statsbidragen till
            handelshamnar med 21 milj. kr. för arbeten med en byggnadskostnad
            av 43,6 milj. kr. Några bidrag ha icke utgått till de största
            hamnarna annat än med mindre belopp, huvud- sakligen till dockanläggningar,
            utan nästan allt till mindre hamnar, som på ett föga kostsamt
            sätt kunnat byggas ut, varigenom trafiken decentraliserats i stället
            för centraliserats. I samma riktning ha bidragen till farleder,
            fram- för allt till de stora kanalerna, verkat. Man kan ha olika
            mening om lämp- ligheten eller önskvärdheten av att staten genom
            sin kanalpolitik gör en hel del inlandshamnar till havshamnar,
            men att denna politik verkar minskande på upplanden och trafiken
            för de stora hamnarna är uppenbart. Enligt uppgifter i Svenska
            hamnförbundets festskrift 1937 utgjorde an- läggningskostnaderna
            under åren 1912—1936, alltså en 25-årsperiod, för 38 hamnar 387
            milj. kr., varav för kranar och tillbehör 38 milj. kr., och en-
            ligt en av den senaste järnvägstaxekommittén gjord undersökning
            avseende 23 hamnar under de 20 åren 1917—1936 uttaxerades i dessa
            hamnars kom- muner för hamnändamål 84 milj. kr., vilket för en
            motsvarande 25-års- period synes uppgå till c:a 100 milj. kr.
            — Man kan bilda sig en föreställ- ning om storleksordningen utav
            dessa och de tidigare meddelade summorna genom att jämföra dem
            med storleken av samtliga svenska hamnars anlägg- ningskapital,
            sådant detta beräknats av experter inom de olika hamnarna i form
            av en nyvärdering av hela hamnanläggningskapitalet efter nutida
            bygg- nadskostnader på begäran av Svenska hamnförbundet. I de
            31 rapporte-
          </p>
          <pb facs="riksdagen-motions-pdf/data/1943/mot_1943__ak__54/mot_1943__ak__54-004.pdf"/>
          <fw xml:id="i-SJhK35F13aoLoRXA5y2ePh">
            14 Motioner i Andra kammaren, nr 54.
          </fw>
          <p xml:id="i-12rftcgRHZSVBmCZduvy4y">
            rande hamnarna utgör detta kapital 437,6 milj. kr. För samtliga
            svenska hamnar beräknas det till något över 500 milj. kr. Det
            kan knappast anses riktigt att investeringar av stat och kommun
            med så stora belopp som de här nämnda skola ske tämligen planlöst
            eller efter något slags behovsprincip — ofta i samband med bekämpandet
            av arbets- lösheten. Man skulle möjligen kunna försvara ett sådant
            tillvägagångssätt, om det icke innebure allvarliga faror för ej
            blott kommunikationsväsendets utan även i viss mån hela vårt näringslivs
            sunda utveckling. Under krisen efter förra världskriget påtalade
            Svenska hamnförbundet i skrivelse till Kungl. Maj:t, att statsbidrag
            utgick utan hänsyn till ekonomiska förhållan- den och huvudsakligen
            efter teknisk granskning av byggnadsprojekten. Man har också anmärkt
            mot de höga statsanslagen till fiskehamnar. I dessa ha enligt
            ovanstående tablå nedlagts 34,5 milj. kronor, varav 31,5 milj.
            i statsbidrag. Det är onekligen mycket, och man kan fråga sig,
            huruvida det är ekonomiskt riktigt att investera så stora belopp
            i små fiskehamnar. Men den viktigaste synpunkten på här ifrågavarande
            spörsmål är den, att vår industris, vår handels och vår sjöfarts
            konkurrenskraft onödigt minskas genom detta tämligen planlösa
            byggande med allmänna medel och detta i tider, då det är synnerligen
            av nöden att allt göres som kan göras för att stärka denna konkurrenskraft.
            Detta kan knappast ske genom att man splittrar den stora trafiken
            utan måste äga rum genom att man med olika till buds stående medel
            samlar den. Det synes därför vara av stor vikt, att den nuvarande
            planlösheten, som leder till en ur landets synpunkt icke önskvärd
            utveckling, avlöses av större planmässighet i statens och de enskilda
            kommunernas hamnbyggnads- politik. Kommerskollegium framhåller
            i sitt ovan åberopade yttrande: »Ett be- dömande var för sig av
            frågor om hamnbyggnadsarbetens utförande, utan alt detta äger
            rum i samband med eller i nära anslutning till en mera all- män
            planläggning av hamnväsendet i landet, kan lätteligen leda till
            en överdimensionering av hamnanläggningarna, särskilt i vad avser
            hamn- kajer med större djup, och medföra en splittring av trafiken,
            som kan för- anleda skadliga rubbningar i konkurrensförhållandena
            ej blott för sjöfarten såsom sådan — såväl in- och utrikes sjöfart
            som i förhållande till andra trafikmedel — utan ock de olika hamnarna
            emellan genom förskjutningar i dessas upplandsområden m. m. Det
            kunde därför ifrågasättas, huruvida icke, så länge icke en allmän
            planläggning av landets hamnpolitik och i samband därmed en allmän
            in- ventering och avvägning gentemot varandra av olika hamnbyggnadsprojekt
            kommit till stånd, beredskapsarbetena såvitt angår hamnarna borde
            åt- minstone i första hand avse hamnbyggnader, som tjäna ett mera
            lokalt behov.» Och kollegium tillägger: »Innan en på mera bred
            bas lagd under- sökning gjorts och närmare riktlinjer för hamnpolitiken
            utformats, möter
          </p>
          <pb facs="riksdagen-motions-pdf/data/1943/mot_1943__ak__54/mot_1943__ak__54-005.pdf"/>
          <fw xml:id="i-KxqZpN8caWnbY4na8zXttn">
            Motioner i Andra kammaren, nr 54. 15
          </fw>
          <p xml:id="i-4PT2L4oAKBiBbfH8u1aT8R">
            varje gradering av hamnarna med hänsyn till angelägenheten av
            vissa ar- betens utförande ur synpunkten av hamnarnas betydelse
            för den alimänna samfärdseln stora svårigheter.» Det må i detta
            sammanhang erinras om, att i Finland år 1923 regeringen tillsatte
            en kommitté för undersökning av hamnarna samt för uppgörande av
            förslag för vilket slag av trafik, i vilken ordning och i vilken
            utsträck- ning varje hamn med avseende å sin betydelse borde utbyggas
            etc. Åtgär- den ingick som ett led i strävandena att undersöka
            alla olika möjligheter att främja finsk sjöfart. Kommittén avgav
            sitt betänkande år 1925. Detta betänkande är märkligt, då det
            innehåller ett detaljerat program för finsk hamnpolitik, som sedermera
            i stort sett följts. Det är också av stort in- tresse därför att
            många i betänkandet anförda synpunkter på finska ham- nar och
            finsk hamnpolitik förvånansvärt väl passa in på svenska förhål-
            landen. Kommittén konstaterar, att beviljandet av understöd och
            lån till hamnar för utbyggande etc. icke ägt rum enligt något
            på längre sikt på förhand uppgjort program utan mer eller mindre
            varit beroende av tillfälligheter. En målmedveten hamnpolitik
            hade saknats. Fördenskull hade icke heller hamnarna alltid i tid
            utvecklats i överensstämmelse med trafikens ford- ringar eller
            med dess karaktär. Då landets export och import uppvisat en betydande
            koncentration, vilken särskilt gäller importen, ställdes på olika
            hamnar helt andra krav än tidigare. Härtill borde staten taga
            hänsyn vid sin hamnpolitik. Vid utvidgningar och ombyggnader av
            hamnar borde i dem icke bindas onödigt kapital, d. v. s. mer än
            vad trafiken ovillkorligen fordrade. Vid projektering av hamnbyggnader
            borde programmet uppgöras så, att vid trafikens tillväxt utvidgningar
            och förbättringar kunde verkställas, serievis fogade till tidigare.
            Staten borde vidare i sin hamnpolitik beakta endast av trafiken
            påkallade krav, densammas allmänna betydelse samt hamnar- nas
            ekonomi. På detta sätt sker hamnbyggandet utifrån landets behov,
            bedömt av en övervakande myndighet. I Norge medförde 1933 års
            nya hamnlag att staten fick ett vida större inflytande än tidigare
            över hamnarna. Överuppsikten över dessa utövas av vederbörande
            departement genom en havnedirektör, som granskar ej blott förslag
            till hamntaxor, vilka fastställas av regeringen, utan även pro-
            jekt till hamnbyggnader m. m. Här sker sålunda liksom i Finland
            en pröv- ning av alla hamnbyggnadsförslag ur allmänna synpunkter.
            I Danmark har ministeriet för offentliga arbeten i november 1942
            tillsatt en stor kommitté med uppdrag att undersöka förhållandet
            mellan stats- hamnar å ena sidan samt kommunala och andra danska
            hamnar å den andra. Undersökningen skall särskilt gälla frågan,
            huruvida statshamnarna under rådande förhållanden äro konkurrenskraftiga
            gentemot övriga ham-
          </p>
          <pb facs="riksdagen-motions-pdf/data/1943/mot_1943__ak__54/mot_1943__ak__54-006.pdf"/>
          <fw xml:id="i-PBi4SeQq6rvpQbe1d1xatK">
            16 Motioner i Andra kammaren, nr 54.
          </fw>
          <p xml:id="i-NUxNSgJN4bcertDHUWoHKW">
            nar samt huruvida anledning kan finnas att i dessa hamnars intresse
            vid- taga reglerande åtgärder. Då ett utbyggande av hamnarna till
            större kapacitet än de kunna utnyttja anses olämpligt, har ministeriet
            funnit det önskvärt, att kommittén i betrak- lande av de senare
            årens betydande hamnutvidgningar undersöker frågan huruvida, med
            hänsyn till befolkningens intresse av att trafikbehovet till-
            godoses på bästa och billigaste sätt, det kan anses önskvärt att
            rätten till fortsatt utbyggnad av hamnarna begränsas eller upphäves
            och eventuellt att vissa av de befintliga hamnarna helt eller
            delvis läggas ned. I detta sam- manhang har kommittén i uppdrag
            att närmare överväga, huruvida det kan anses önskvärt att söka
            genomföra en koncentration av importen och ex- porten i synnerhet
            från respektive till transoceana länder på vissa danska hamnar,
            samt att i anslutning härtill taga under övervägande frågan om
            en nedsättning av gällande hamnavgifter för dylika transporter.
            Slutligen har kommittén i uppdrag att överväga, huruvida antalet
            och storleken av de före- fintliga fiskehamnarna eller andra anläggningar
            för fiskefartyg kunna anses lämpliga och i vilka fall nyanläggningar
            eller utvidgningar krävas såsom stödjepunkter för fiskerinäringen.
            Nödig hänsyn borde tagas dels till kost- naderna vid eventuella
            nybyggnader, dels till att man icke vid en framtida utbyggnad
            skulle komma att påföra fiskerinäringen en orimligt stor under-
            hållsbörda i förhållande till anläggningarnas utnyttjande. En
            ordning liknande den som redan sedan länge existerar eller nu
            plan- lägges i våra nordiska grannländer stöter helt naturligt
            på vissa svårigheter i vårt land genom det intrång den kan anses
            innebära i kommunernas själv- bestämmanderätt. Emellertid torde
            man på goda grunder kunna hävda, att redan nu mycket väsentliga
            inskränkningar i densamma gälla vad ham- narna beträffar. Dessa
            äro ju också på helt annat sätt än andra kommu- nala företag bärare
            av allmänna uppgifter och äga även därför uppbära avgifter av
            trafiken, något som i sin tur lett till en ganska ingående stats-
            kontroll över hamnekonomien. Det vill därför synas, som en liknande
            kon- troll vad hamnbyggnadsväsendet beträffar icke innebär något
            större ingrepp än det som redan finns på taxepolitikens område.
            För närvarande granskas också utbyggnadsförslag av kommerskollegium
            i samband med att stats- bidrag sökes; dock icke vad angår fiskehamnar.
            Utvidgningen av gransk- ningen innebär alltså endast att byggnadsprojekt,
            som vederbörande kom- mun själv ämnar bekosta eventuellt med anlitande
            av lån, även bli före- mål för bedömande av samma myndighet som
            äger det allmänna över- inseendet över hamnväsendet. Vad som eljest
            saknas, är ett genomtänkt hamnpolitiskt program med klara principer
            beträffande byggnadspolitiken. Att ett sådant saknas är anmärkningsvärt.
            Den kontroll som kräves över hamnbyggnadsväsendet bör bli av mycket
            stor betydelse. Det är uppenbart, att denna kontroll skulle tillvarataga
            lan- dets intressen och därmed sjöfartens. Den skulle förhindra
            att oekonomiska
          </p>
          <pb facs="riksdagen-motions-pdf/data/1943/mot_1943__ak__54/mot_1943__ak__54-007.pdf"/>
          <fw xml:id="i-7xVaCga8XigKfvAXPYVaAo">
            Motioner i Andra kammaren, nr 54. 17
          </fw>
          <p xml:id="i-GH5UyVciPPbUosM2QpVpby">
            hamnbyggnader komma till, vilka belasta trafiken med höga avgifter.
            Den skulle även bespara kommunerna dryga uttaxeringar av hamnmedel.
            Den skulle slutligen medföra en rationellare användning av statens
            medel. Av vad här anförts torde framgå, att det är av stor betydelse
            för vårt land, att en utredning verkställes av ovan berörda frågor.
            Icke minst betydelse- fullt synes det vara med hänsyn till de
            förhållanden, som kunna emotses under efterkrigstiden både vad
            sjöfarten, kommunerna och staten beträffar. Med hänvisning till
            ovanstående hemställes,
          </p>
          <p xml:id="i-14DJ5BNUBiYaDi8HudJBT7">
            att riksdagen måtte besluta om skrivelse till Kungl. Maj:t med
            anhållan dels om verkställande snarast möjligt av en utredning
            för åstadkommande av större planmässighet i den svenska hamnbyggnadspolitiken
            i syfte att förhindra en fortsatt, för det allmänna i längden
            skadlig överdimensionering av det svenska hamnväsendet med därav
            följande allvarliga verk- ningar för icke blott kommunikationernas
            utan även i viss mån vårt näringslivs sunda utveckling; dels om
            framläggande för riksdagen av de förslag, vartill denna utredning
            kan föranleda.
          </p>
          <p xml:id="i-D3VsdhYpnvF8JrTzSYCK7e" type="date">
            Stockholm den 19 januari 1943.
          </p>
          <p xml:id="i-CBvK1FhBxaFAXX8m4Fehq4">
            Erik Hagberg,
          </p>
          <p xml:id="i-TbK8EQe1sk7MzdQvkSU1fE">
            Malmö.
          </p>
          <p xml:id="i-Gr8nKT3TD16qKrfru1amRe">
            Bihang till riksdagens protokoll 1943. 4 saml. Nr 48-54. 2
          </p>
        </div>
      </div>
    </body>
  </text>
</TEI>
