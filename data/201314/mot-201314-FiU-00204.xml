<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FiU-00204">
  <teiHeader>
    <fileDesc>
      <titleStmt>
        <title>Kreditupplysningar om näringsidkare   </title>
        <author corresp="i-24CbHNwsRznss4Yas6HseU i-Nywj47pd422wBAiv8K2vPV">av Jan Ertsborn och Anita Brodén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kreditupplysningar om näringsidkare   </title>
          <idno type="rdwebb">H102Fi204</idno>
          <rs type="number">Fi204</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H102Fi204/text</ref>
          <ref type="dokument_url_html">http://data.riksdagen.se/dokument/H102Fi204</ref>
          <ref type="dokumentstatus_url_xml">http://data.riksdagen.se/dokumentstatus/H102Fi204</ref>
          <ref type="doc">http://data.riksdagen.se/fil/D5B5CA08-651C-4FF3-B879-2DC084E8CF0B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5jD4NBh5jwptuSN6JxL3CR" type="signed"/>
        <correspContext corresp="i-5jD4NBh5jwptuSN6JxL3CR">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-Nywj47pd422wBAiv8K2vPV"/>
        </correspContext>
        <correspAction type="numbering" xml:id="i-S1VQYh3pJ6uAZ2XgJiV1K1">
          <date when="2013-09-27"/>
        </correspAction>
        <correspAction type="submission" xml:id="i-LsYHehXLCosVJD78Nzojbj">
          <date when="2013-09-24"/>
        </correspAction>
        <correspAction type="transfer" xml:id="i-VLPMeSozPRaka3MASV89oY">
          <date when="2013-09-24"/>
        </correspAction>
        <correspAction type="assigned" xml:id="i-QWpSfNqLRzNEARMJhKMog3"/>
        <correspContext corresp="i-QWpSfNqLRzNEARMJhKMog3">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-9BtEkcuEPtZCBPuGksvFyU">
            Förslag till riksdagsbeslut
          </head>
          <p xml:id="i-EjeTWy8x6tj8buycfr42TB">
            Riksdagen tillkännager för regeringen som sin mening vad som
            anförs i motionen om en ändring av reglerna om näringsidkare i
            kreditupplysningslagen.
          </p>
        </div>
        <div type="motContent">
          <head type="h1" xml:id="i-A9oJ24WyYvBHQ94cgx37uC">
            Motivering
          </head>
          <p xml:id="i-V9oJ34A3Rfgs2q3GT6CPbi">
            Jämlikt 7 § kreditupplysningslagen (1973:1173) får kreditupplysningar
            om fysiska personer som inte är näringsidkare inte innehålla uppgifter
            om andra betalningsförsummelser än sådana som slagits fast genom
            en domstols eller annan myndighets avgörande. Detta innebär att
            det är tillåtet att lämna upplysningar om näringsidkares betalningsförsummelser
            redan när en ansökan om betalningsföreläggande eller en stämningsansökan
            inges till Kronofogdemyndigheten respektive domstolen. I kreditupplysningsverksamheten
            har praxis sedan många år blivit att sådana upplysningar lämnas.
          </p>
          <p xml:id="i-GNG4DzDMvrePRzAsnBCFgb">
            En näringsidkare kan – liksom den som inte är näringsidkare –
            ha fullgoda skäl för att inte betala en påstådd skuld. Oftast
            finns i bakgrunden en tvist om skulden är riktig eller ej, ibland
            kan det föreligga en kvittningsgill motfordran.
          </p>
          <p xml:id="i-DuUvFetNLZbwAQCqzNc7VF">
            En näringsidkare, som hotas med att ansökan om betalningsföreläggande
            inlämnas till Kronofogdemyndigheten, står då inför valet att antingen
            betala en oriktig skuld eller få en betalningsanmärkning, som
            kan få avsevärda konsekvenser för kreditvärdigheten och den fortsatta
            rörelsedrivande verksamheten. Detta är situationen för många av
            de näringsidkare som blir utsatta för fakturabedrägerier (bluffakturor).
            Man kan utan tvekan hävda att nuvarande regler i kreditupplysningslagen
            gynnar fakturaskojarna genom att de använder hot om betalningsanmärkningar
            som påtryckningsmedel.
          </p>
          <p xml:id="i-2hVjxd43zhucwNLBvZeo5d">
            Kreditupplysningar är ett viktigt instrument i en marknadsekonomi,
            som till stora delar bygger på att krediter lämnas. Emellertid
            finns det inte tillräckliga och bärande skäl för att utsträcka
            kreditupplysningarna till att omfatta sådana skulder, som inte
            blivit fastslagna av domstol eller Kronofogdemyndigheten, vare
            sig för fysiska personer utan näringsverksamhet eller fysiska
            eller juridiska personer som bedriver näringsverksamhet.
          </p>
          <p xml:id="i-8vo5VJStqTun1UW9oTGtVF">
            Det är välkänt att problematiken kring fakturabedrägerier inte
            bara fortsätter utan ökar år från år. I vilken utsträckning som
            en näringsidkare inför hot om betalningsanmärkning betalar oriktiga
            fakturabelopp kan väl i och för sig inte klarläggas. Det finns
            emellertid all anledning tro att det förekommer mycket frekvent
            på grund av att ingen näringsidkare vill riskera att drabbas av
            de betydande problem som uppstår med en registrerad betalningsanmärkning.
          </p>
          <p xml:id="i-4V6YeuYBzxjTktbvFdVPLf">
            Mot en lagändring har åberopats att det i näringslivet finns
            ett intresse av att i ett tidigt stadium få upplysningar om företag
            med betalningsproblem. Detta intresse kan emellertid inte vara
            tillräckligt starkt för att uppväga nackdelarna med att näringsidkare
            tvingas betala oriktiga skulder för att skydda sin kreditvärdighet.
            Dessutom får det anses ovärdigt ett rättssamhälle att medverka
            till att sprida ut uppgifter om obetalda skulder intill dess att
            betalningsskyldigheten blivit fastställd av domstol eller Kronofogdemyndigheten.
            Det finns sannerligen inga skäl att i denna fråga göra skillnad
            på enskilda personer och näringsidkare.
          </p>
          <p xml:id="i-YB68VTTKDSn9Ac4vadTBZo">
            Finansutskottet har vid tidigare ställningstagande till dessa
            frågor uttalat som sin förutsättning att regeringen noga följer
            utvecklingen på området och vidtar åtgärder om det visar sig att
            den nuvarande regleringen drabbar enskilda och företag på ett
            negativt sätt. Särskilt betonades problematiken kring s.k. bluffakturor.
            I samband med att civilutskottet höll en offentlig utfrågning
            i mars 2012 och en rättegång pågick i Helsingborgs tingsrätt om
            bluffakturor uttalade regeringen att en översyn av bedrägeribrottet
            skulle påbörjas. Vidare klargjordes att polisen skulle intensifiera
            sitt utredningsarbete och olika förslag till andra åtgärder diskuterades.
            Tyvärr har detta inte visat sig vara tillräckligt.
          </p>
          <p xml:id="i-56PxxnizmaTkXib6RkKLpd">
            I någon utsträckning har bättring skett genom den skyldighet
            att rätta uppgifter som Kronofogdemyndigheten har fått under senare
            tid. Men detta innebär inte att seriösa näringsidkare skyddas
            mot oseriösa telefonförsäljare eller bluffakturor. Redan risken
            för en betalningsanmärkning gör att många går med på att betala
            fullständigt felaktiga fakturor.
          </p>
          <p xml:id="i-2P6vZqEADJgYv7T7mj7Ris">
            Det bör också noteras att i vårt grannland Danmark har man sedan
            länge ett system för betalningsanmärkningar, som innebär att en
            kreditupplysning omedelbart tas bort när skulden blivit betald.
            I Danmark tycks krediterna i näringslivet fungera alldeles utmärkt
            trots olikheterna mot Sverige.
          </p>
          <p xml:id="i-ASdD3r5iSSGemhdUNW2QVs">
            Finansutskottet har vid den senaste behandlingen av denna fråga
            uttalat ett välkomnande av det arbete som utförs inom Regeringskansliet
            för att ändra kreditupplysningslagen. Detta arbete har resulterat
            i promemorian Ett teknikoberoende skydd för den enskildes integritet
            vid kreditupplysning (Ds 2013:27), som presenterades i maj 2013.
            Tyvärr inbegriper inte föreslagna ändringar just den här punkten
            om att betalningsanmärkningar beträffande näringsidkare inte får
            publiceras förrän de fastslagits av domstol eller Kronofogdemyndigheten
            på samma sätt som gäller för privatpersoner.
          </p>
          <p xml:id="i-BRHYXaR2UN7kW4XiVSRPiA">
            Det är uppenbart att denna av oss föreslagna förändring i kreditupplysningslagen
            skulle ge näringsidkarna just den hjälp som behövs för att orka
            stå emot den oseriösa verksamheten med fakturabedrägerier (bluffakturor).
            Det är också väl motiverat av rättssäkerhetsskäl att inte tillåta
            publicering av påstådda obetalda skulder förrän dessa blivit fastslagna
            av domstol eller Kronofogdemyndigheten.
          </p>
        </div>
        <div type="motSignatures">
          <list>
            <item xml:id="i-UjwmCgwhVegbr4vNWyPcFZ">
              Jan Ertsborn (FP)
            </item>
            <item xml:id="i-DeSbsrZeUVq6Lx9DrXnrYy">
              Anita Brodén (FP)
            </item>
          </list>
        </div>
      </div>
    </body>
  </text>
</TEI>
