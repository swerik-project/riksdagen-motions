<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00314">
  <teiHeader>
    <fileDesc>
      <titleStmt>
        <title>Geografisk informationsteknik för att förhindra brott</title>
        <author corresp="i-Ha5uZXGHudhTidCuW8UjXN">av Ragnwi Marcelind (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Geografisk informationsteknik för att förhindra brott</title>
          <idno type="rdwebb">GT02Ju314</idno>
          <rs type="number">Ju314</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju314/text</ref>
          <ref type="dokument_url_html">http://data.riksdagen.se/dokument/GT02Ju314</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju314</ref>
          <ref type="doc">http://data.riksdagen.se/fil/1644A5E7-D89A-49E6-811A-6BAE1F516FFF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ha5uZXGHudhTidCuW8UjXN</idno>
            <name>Ragnwi Marcelind</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y9WxpS2ba8xUKhAZkJJU3M" type="signed"/>
        <correspContext corresp="i-Y9WxpS2ba8xUKhAZkJJU3M">
          <note type="signatory" corresp="i-Ha5uZXGHudhTidCuW8UjXN"/>
        </correspContext>
        <correspAction type="referral" xml:id="i-X9j8wrcwpgdN43JjJVMBBv">
          <date when="2005-10-13"/>
        </correspAction>
        <correspAction type="dismissal" xml:id="i-QAE2Ph3FMH6cj7KcdNpXtd">
          <date when="2005-10-13"/>
        </correspAction>
        <correspAction type="submission" xml:id="i-SRzR5Q6NoAqGkUfzufVcSV">
          <date when="2005-10-05"/>
        </correspAction>
        <correspAction type="assigned" xml:id="i-GZcFBjDW2oxaQP2fkM6Mb8"/>
        <correspContext corresp="i-GZcFBjDW2oxaQP2fkM6Mb8">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_314/mot_200506_Ju_314-0001.pdf"/>
      <div type="motHeader" xml:id="i-3peR37Xs5NdmTuLqMhfsPL">
        <div type="motTitle" xml:id="i-A725MwsiWayfXQmoHsrQbk"/>
        <div type="motSubmissionInfo" xml:id="i-QNorpyAsUajtcR3kh4GR1Q"/>
      </div>
      <div type="motBody" xml:id="i-SA9FypW41f4Xkr8iK7wQMm">
        <div xml:id="i-7gD2WXXhQTawvYbSTLmbLV">
          <p xml:id="i-NLnbMHmV5DAWb76CUvQCfs">
            2005/06 mnr: Ju314 pnr: kd580
          </p>
          <p xml:id="i-o5BoFbnWczByj2ynFgwdF">
            Motion till riksdagen 2005/06:Ju314
          </p>
          <p xml:id="i-8TKEH9Tx7GNBEbUSdb1REW">
            av Ragnwi Marcelind (kd)
          </p>
          <p xml:id="i-9vW4jP8K7ntZBrYkm2HdT9">
            Geografisk informationsteknik för att förhindra brott
          </p>
          <p xml:id="i-CetjwWhBsRqkfCtbMtNZLG">
            Förslag till riksdagsbeslut
          </p>
          <p xml:id="i-F7GXdLPTjz6MCm2fiXiX7w">
            1. Riksdagen tillkännager för regeringen som sin mening vad i
            motionen anförs om att avsätta resurser för att ta till vara utvecklad
            teknik i syfte att förhindra brott och ta fast bovar. 2. Riksdagen
            tillkännager för regeringen som sin mening vad i motionen anförs
            om att polisväsendet skall kunna utveckla och ta till vara den
            nya teknikutvecklingen för att skydda kvinnor som utsätts för
            brott i hemmet. 3. Riksdagen tillkännager för regeringen som sin
            mening vad i motionen anförs om att män som döms för kvinnomisshandel
            även döms att bära GPS-sändare vid villkorlig frigivning.
          </p>
          <p xml:id="i-9t3dXj8X2EBEeFHVbecKy4">
            Motivering
          </p>
          <p xml:id="i-QGLYUh1JWS2Mufs6FoD6zi">
            Ny teknik innebär nya möjligheter. Geografisk informationsteknik
            nyttjas alltmer av den svenska polisen även om utvecklingen gått
            långsamt framåt. I dag handlar mycket om att se till att poliser
            fullt ut ska få tillgång till GPS och kartor i de egna systemen
            så att de kan arbeta effektivt med uppföljning av insatser men
            också få tillgång till information om både terräng och personer.
            Nya system håller på att tas fram som ska ge polisen större möjligheter
            att via Internet få tillgång till brottsstatistik och brottsbenägenhet,
            exempelvis i olika stadsdelar och delar av glesbygd. Detta ska
            på sikt leda till ett effektivare polisarbete och brottsbekämpning
            och därmed till större trygghet för den enskilde. Sanningen är
            dock att Sverige, än så länge, ligger långt efter bl.a. USA. Detta
            beror till stor del på resursbrist. Den amerikanska polisen och
            FBI har mycket avancerad teknik i det brottsbekämpande arbetet.
            Pågående ärenden kommer upp på en datorskärm så att den patrullerande
            polisen kan ha full kontroll om vad som pågår under hans eller
            hennes pass. Polishelikoptrarna har utvecklade GPS-system och
            kikare som kan användas bl.a. för att söka
          </p>
          <pb facs="riksdagen-motions-pdf/data/200506/mot_200506_Ju_314/mot_200506_Ju_314-0002.pdf"/>
          <p xml:id="i-LNTrxh7onUQyJd7AwCh2AG">
            2005/06:Ju314
          </p>
          <p xml:id="i-3nSbtb94kdf9UkxKUMv46U">
            stulna bilar, vilket lett till att alltfler amerikaner monterar
            in GPS i sina bilar. GPS har blivit ett naturligt sätt ett bekämpa
            tjuven! Polisens jakt på brottslingar av olika slag sker med många
            medel men med låg uppklaringsprocent. I enbart 16 96 av fallen
            kan gärningsmannen bindas till brottet. Teknikutvecklingen skulle
            förhoppningsvis kunna leda till en högre uppklaringsprocent och
            fler nöjda och trygga medborgare. Olika IT-system är redan i dag
            viktiga hjälpmedel i det brottsförebyggande arbetet. Men för att
            nå absolut största samhällsnytta är det angeläget att de olika
            systemen kan ”prata med varandra”. Detta är ett viktig led för
            att man i polisbilarna ska kunna se var andra utryckningsfordon
            som ambulans och räddningstjänst befinner sig. Landets myndigheter,
            som har till uppgift att rädda och hjälpa människor, måste ha
            en god samordning. I dag är alltfler mobiltelefoner GPS-utrustade.
            Därför ökar vikten av att polisen också är uppdaterad och har
            funktioner så att alla som utsätts för hot lätt kan larma polisen.
            Detta är inte minst viktigt för hotade kvinnor. Utvecklingen av
            polisens olika IT-system som Storm, KC-kartan och Brotts- och
            händelseinformation på karta, BHI, innebär att man kan se tillgängliga
            resurser på kartan liksom deras status samt pågående händelser.
            Polisen räknar med att ha positionering av bilar fullt ut klart
            inom en snar ramtid. Detta innebär att man kan sitta inne på kommunikationscentralen
            och ölja polisområdets aktiva radiobilar som små prickar på den
            digitala kartan — dygnet runt. Andra system syftar till att underlätta
            analys av anmälda händelser och brott och sökandet efter försvunna
            personer. Tekniken finns redan och egentligen är det bara en tidsfråga
            och resursfråga innan alla polisdistrikt har detta i bruk. Detta
            borde beaktas av regeringen då den avsätter medel till polisverksamheten.
            I dag har de olika myndigheterna ansvar för detta område, vilket
            kan ge olika utslag beroende på vad myndigheten prioriterar. Det
            är givetvis av största vikt att landets myndigheter samverkar
            och samordnar sin teknikutveckling. Vi politiker har att fundera
            över både teknikens möjligheter och hot. Allt som görs måste hela
            tiden vägas mot integritetsaspekten. Hur långt får avlyssning,
            övervakning med kamera och bevakning via positioneringssystem
            gå? I alla positioneringssystem finns dock en gräns där den personliga
            integriteten måste vägas mot ökad säkerhet. Samtidigt måste vi,
            för att örhindra brott, utnyttja all tillgänglig teknik. Det skulle
            vara utmärkt om det fanns möjligheter att använda GPS och positioneringstjänster
            i större utsträckning. Ett exempel är kvinnomisshandel och kvinnofridsbrott.
            Närmare 7 000 personer ansöker varje år om besöksförbud som numera
            även kan omfatta mannens eller kvinnans gemensamma bostad. Under
            2003 anmäldes hela 5 022 fall av överträdelse. Enligt Brottsförebyggande
            rådets utvärdering överträds förbudet i så hög grad att värdet
            för många kvinnor är begränsat. Men om brottslingen kunde dömas
            att ha GPS-sändare kopplat till sig skulle kvinnan kunna känna
            sig tryggare. GPS-sändare skulle också kunna användas vid permissioner.
            Mycket tid och pengar skulle sparas med ett sådant system. I en
            remiss överlämnad till Lagrådet i september 2004 föreslog regeringen
            att man i en försöksverksamhet ska utöka användningen av elektronisk
          </p>
          <pb facs="riksdagen-motions-pdf/data/200506/mot_200506_Ju_314/mot_200506_Ju_314-0003.pdf"/>
          <p xml:id="i-XKxBZ4KKMsQ8ns9xGHCnsd">
            fotboja. Fler intagna ska få möjlighet att verkställa den sista
            delen av straffet genom intensivövervakning. Justitieminister
            Bodström säger: ”En utökad användning av fotboja gynnar alla,
            inte bara de dömda. Det bästa vi kan göra för brottsoffren är
            att se till att de dömda inte återfaller i brott.” Mot bakgrund
            av den teknikutveckling som skett och brottsoffrens otrygghet
            borde regeringen gå steget längre och införa ett system där de
            som döms för misshandelsbrott mot kvinnor döms till att bära en
            GPS-sändare. Om kvinnan då har en mottagare skulle hennes trygghet
            öka betydligt, eftersom hon då skulle ha kontroll på om mannen
            närmade sig hennes bostad eller där hon befann sig. I ett pressmeddelande
            den 26 augusti 2005 meddelar Bodström att han nu är beredd att
            satsa på GPS för att: ”Det här är ett viktigt steg eftersom många
            kvinnor känner sig oroliga. Nu ser vi att tekniken har utvecklats
            t.ex. i USA, även om det inte fungerar perfekt där. Därför tycker
            jag att Sverige ska vara ett ledande land när det gäller den här
            typen av skydd, säger justitieminister Thomas Bodström.” Bra att
            Bodström insett det som är Kristdemokraterna talat om i flera
            år. Det är därför viktigt att regeringen inte enbart låter detta
            bli ett tomt löfte utan att resurser avsätts för att utveckla
            tekniken så att det blir genomförbart snabbt i Sverige. Det är
            av stor vikt att polisen effektiviserar sitt arbete med hjälp
            av nya IT- stöd. Många mil i bil kan undvikas om polisens ledningscentraler,
            som nu föreslås minskas rejält till antalet, har total koll på
            var insatsstyrkorna finns. Men det är också av vikt att polisens
            information om brottslighet och risker kan spridas till samhället
            i övrigt. Vi vet att vissa bilparkeringsplatser är mycket utsatta
            för bilinbrott. Visst skulle det vara på sin plats att bilnavigationssystemet,
            som snart är lika vanligt som bilstereon, skulle ge information
            till bilägaren kring bilinbrott på given parkeringsplats eller
            antalet inbrott och överfall i specifik stadsdel. Samhället skulle
            kunna bli tryggare med en teknik som ger ”brotts- eller trygghetsinformation”
            som förädlas och sprids! Försäkringsbolagen ser stora möjligheter
            att stoppa bilstölder genom att ett chip ”gjuts in” i bilen och
            att polisen och försäkringsbolagen kan ”aktivera” detta chip om
            bilen skulle försvinna. Då kan bilens läge enkelt hittas igen
            på en karta. Positioneringsteknik kommer också att användas de
            närmaste åren för att skydda barn och andra mot kidnapping. En
            sån utveckling skapar givetvis viss oro. Kommer ”Storebror ser
            Dig” att bli en verklighet? Kommer någon att kunna kontrollera
            var människor rör sig? Vem ska ha rätten till ditt ”läge”? Dessa
            integritetsfrågor bör givetvis diskuteras brett i samhället, inte
            minst av oss politiker. Det är viktigt att riksdagen och landets
            kommuner stöder utvecklingen inom området geografisk informationsteknik
            och medverkar till att tekniken används på bästa sätt.
          </p>
          <p xml:id="i-7Ka5JB1Gh9jga5MqhdAoR1">
            Stockholm den 27 september 2005 Ragnwi Marcelind (kd)
          </p>
          <p xml:id="i-TDBfeahTbjFfXcka7WLHKs">
            2005/06:Ju314
          </p>
        </div>
      </div>
    </body>
  </text>
</TEI>
