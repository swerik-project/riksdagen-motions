<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966-höst-ak--00956">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966_höst_ak__956/mot_1966_höst_ak__956-001.pdf"/>
      <fw xml:id="i-MaMctaR8W2gUDrK6r3bw2G">
        4 Motioner i Andra kammaren, nr 956 år 1966
      </fw>
      <div xml:id="i-Atu4BaNYwtjVkgvBKKRaw" type="motHeader">
        <div xml:id="i-AfJsQKZkEKXAwvhznWW2DZ" type="motTitle"/>
        <div xml:id="i-U6EceQnSWUEb95MqQBrTBa" type="motSubmissionInfo"/>
      </div>
      <div xml:id="i-WBqiCkQoSLp6GBUU5Rzppm" type="motBody">
        <div xml:id="i-4ud55Wyqe3z5wKziyQvqSD">
          <p xml:id="i-QDNhTYTQZtp9YAEUs6Uj2w">
            Nr 956
          </p>
          <p xml:id="i-DtufctSVBAUGQd9bzhtWg8">
            Av herr Ohlin m. fl., i anledning av Kungl. Maj:ts proposition
            nr 136, angående rundradions fortsatta verksamhet m. m.
          </p>
          <p xml:id="i-5nFQRTBuBgvqsUu8gAsKPk">
            (Lika lydande med motion nr 781 i Första kammaren)
          </p>
          <p xml:id="i-3VzL71LAMcQLjeYpposio9">
            I proposition nr 136 framläggs förslag angående radions och televisio-
            nens framtida verksamhet.
          </p>
          <p xml:id="i-Ty7asvgSwz24x6whyXmwPZ">
            Allmänna synpunkter
          </p>
          <p xml:id="i-CR27uaBxJpyQm6FXrqbDGc">
            Den socialdemokratiska regeringens handläggning av radio-TV-frågan
            är mycket egendomlig. 1962 utfärdades tilläggsdirektiv till den
            sittande radioutredningen som anmodade utredningen att även behandla
            frågan om televisionens fram- tid. I dessa direktiv förutsattes
            att ett andra TV-program skulle starta under senare delen av 60-talet.
            I direktiven slogs uttryckligen fast att det nuvarande statsmonopolet
            för rundradiosändningar skulle bestå, och re- klamfinansiering
            avvisades. Den socialdemokratiska riksdagsmajoriteten avvisade
            vidare mycket bestämt förslag från vårt håll om en mer förut-
            sättningslös utredning — en utredning som även skulle få pröva
            de vik- tiga principfrågorna samt reklamfrågan. Radioutredningen
            arbetade således med mycket låsta direktiv. Resultatet var inte
            heller tillfredsställande; många av förslagen utsattes för stark
            kri- tik. Icke minst gällde det utredningens syn på konkurrensens
            betydelse för radio-TV:s utveckling samt utredningens behandling
            av de finansiella problemen. Kommunikationsministern har uppenbarligen
            lagt radioutred- ningen helt åt sidan. Den proposition som nu
            presenteras kunde lika gärna ha kommit till utan någon föregående
            utredning. Därmed inte sagt att detta skulle vara någon fördel
            för propositionen. Det mest utmärkande draget för denna proposition
            är dess svävande oklarhet på en rad väsent- liga punkter; icke
            minst vad det gäller de viktiga finansieringsfrågorna. Vi skall
            återkomma till detta senare. Vid sidan av detta har kommunikationsministern
            emellertid tillsatt en utredning om reklamens roll i samhället
            och bl. a. just TV-reklamen — en utredning där f. ö. folkpartiet
            mot den praxis som brukar vara rådande i sådana fall och till
            skillnad från samtliga övriga demokratiska partier icke är representerat.
            Denna utredning skall således behandla ett av de viktiga
          </p>
          <pb facs="riksdagen-motions-pdf/data/1966/mot_1966_höst_ak__956/mot_1966_höst_ak__956-002.pdf"/>
          <fw xml:id="i-8ZZcFARUa91EiEfrPqWUFv">
            Motioner i Andra kammaren, nr 956 år 1966 d
          </fw>
          <p xml:id="i-WfV8qbJH4DtkYFbzxXQ7yX">
            problem som vi redan 1962 ville att radioutredningen skulle få
            ta upp — ett förslag som alltsedan dess socialdemokraterna emfatiskt
            motsatt sig. När det nu plötsligt understöds av den socialdemokratiska
            regeringen sker det i ett så stort och allmänt sammanhang att
            trygghet skapats för att en belysning av TV-reklamen inte kommer
            att föreligga förrän långt efter beslutet om organisationen av
            TV. Detta valhänta handläggande av en stor och viktig fråga resulterar
            i ett allmänt försenande av TV 2. Det leder till en betydande
            oklarhet i finansie- ringsfrågorna. Det vittnar om en betydande
            brist på framsynthet och vilja till långsiktig planering hos den
            socialdemokratiska regeringen. Vi skall i denna motion först ge
            vår allmänna syn på hur rundradio- frågorna bör lösas i vårt samhälle.
            Vi vill därvid också ange riktlinjerna för hur ett mer effektivt
            och modernt radio-TV-system skulle kunna ska- pas — ett system
            som är inriktat på att verkligen ta till vara de möjlighe- ter
            tekniken erbjuder oss. Vi går därefter över till att granska den
            fram- lagda propositionen, som även med utgångspunkt från ett
            bibehållet stats- monopol innehåller betydande brister.
          </p>
          <p xml:id="i-3yWzgR4KBFb6VhyKzpVkPe">
            Ett friare radio-TV-system
          </p>
          <p xml:id="i-X4XYXnhA695iS3ugSu64M7">
            Radion och televisionen spelar en betydelsefull roll i de flesta
            människors liv. Genom dessa båda medier får vi information, nyheter,
            debatt, under- hållning, konstnärliga upplevelser och religiös
            förkunnelse. Radio-TV har särskilt markant ökat möjligheterna
            för opinionsbildning och information. Medierna innebär här också
            för tidningarna en konkur- rens som kan ge nya garantier för mångsidighet,
            opartiskhet och korrekt information. Men samtidigt kan radio och
            TV, som på kort tid fått en alltmer betydande ställning på informationens
            och opinionsbildningens områden, medföra ett hot mot yttrandefriheten.
            Särskilt televisionen har en genomslagskraft som gör att dess
            framställning av vad som händer och dess värderingar av händelserna
            kan få ett alltför stort inflytande på opi- nionsbildningen, även
            när framställningen är ensidig. Alldeles särskilt stor är denna
            risk när radio och TV som i Sverige ligger under offentligt mono-
            pol. Allmänheten kan tendera att acceptera Sveriges radios ambition
            att vara objektiv som en garanti för objektivitet även i de fall
            där denna satts åt sidan. Det råder allmän enighet om att konkurrens
            på tidningsmarknaden är en väsentlig förutsättning för att pressen
            skall kunna fylla sin uppgift och medborgarna få en opartisk och
            rikhaltig nyhetsförmedling. Konkurren- sen uppfattas som en garanti
            för allsidig opinionsbildning. Finns det verk- ligen anledning
            att anlägga en rakt motsatt uppfattning när det gäller etermedierna?
            Enligt vår uppfattning måste svaret på den frågan bli nej. Förekomsten
            av flera från varandra oberoende radio-TV-företag skapar bättre
            förutsättningar för en fri och allsidig opinionsbildning och samhälls-
          </p>
          <pb facs="riksdagen-motions-pdf/data/1966/mot_1966_höst_ak__956/mot_1966_höst_ak__956-003.pdf"/>
          <fw xml:id="i-Pp2aTVU4e474m2PwvCjC3Z">
            6 Motioner i Andra kammaren, nr 956 år 1966
          </fw>
          <p xml:id="i-5fguzQca5kTZvtYghnMThp">
            debatt. Ett enda statligt företag med monopolställning innebär
            i dessa av- seenden påtagliga risker för ensidighet och godtycke,
            även om en viss kon- kurrens mellan olika programledningar ordnas.
            Ett litet fåtal människor bestämmer om vilka nyheter som skall
            bevakas, hur de skall kommen- teras och vilka personer som skall
            släppas fram. Det är alldeles ofrånkom- ligt att personliga värderingar,
            medvetet eller omedvetet, präglar en sådan verksamhet. Fullständig
            opartiskhet är visserligen omöjlig att uppnå. Men redan förekomsten
            av två självständiga konkurrerande företag med mål- sättning att
            var för sig ge en så allsidig bild av verkligheten som möjligt
            innebär en klar förbättring i detta avseende. Urvalet av åsikter,
            nyheter och information blir rikare, mera allsidigt. Olika grupper
            inom samhället får lättare att komma till tals. Vid vägran av
            det ena företaget kan man vända sig till det andra. Risken för
            ensidighet hos monopolet gäller givetvis inte bara nyheter och
            samhällsreportage. Det gäller lika väl litteratur, musik, teater
            och underhållning. På en del av dessa områden är radions och televisionens
            ställning ganska dominerande. Och i än högre grad blir det några
            få män- niskors smak och beslut som blir avgörande för vad som
            sänds och inte sänds. Någon »objektivitet&gt; på dessa områden
            kan givetvis aldrig skapas. Men konkurrens mellan fristående företag
            skulle väsentligt öka möjlighe- terna för ett brett och mer allsidigt
            utbud. De många människor som är beroende av att komma fram i
            radio-TV för att slå igenom — musiker, skådespelare, författare
            etc. — får därmed också reella valmöjligheter. Genom konkurrens
            skapas som vi ser det förutsättningar för en bättre programproduktion.
            För radion och televisionen liksom för andra massmedia krävs beredskap
            att bryta det invanda, vilja och förmåga att satsa på nya initiativ.
            Detta är knappast egenskaper som tillräckligt uppmuntras i ett
            stort monopolföretag, även om två i viss mån oberoende programledningar
            inrättas under företagsledningens kontroll. För de tusentals som
            arbetar inom radio-TV-branschen medför naturligtvis förekomsten
            av flera företag, med oberoende ledning, klart förbättrade förhållanden.
            Dessa människor blir inte längre för sin yrkesverksamhet beroende
            av en enda arbetsgivare. Detta har viktiga konsekvenser också
            för programpolitiken: det stimulerar till en större självständighet
            och initiativkraft. Förekomsten av flera företag innebär också
            att man motverkar Sveriges Radios utveckling till ett dominerande
            och byråkratiserat jätteföretag inom branschen. Varje jätteföretag
            som inte har att arbeta under konkurrens innebär risker för otillräckligt
            kostnadsansvar. Konkurrens skapar incita- ment för rationellare
            metoder: ett mer effektivt utnyttjande av tillgängliga resurser.
            Utomordentligt starka skäl talar därför enligt vår uppfattning
            för ett upphävande av systemet med ett enda statligt företag i
            monopol- ställning och för inrättandet av ett friare system. Kommunikationsminis-
            terns förslag om någon sorts inre konkurrens inom Sveriges radios
            ram,
          </p>
          <pb facs="riksdagen-motions-pdf/data/1966/mot_1966_höst_ak__956/mot_1966_höst_ak__956-004.pdf"/>
          <fw xml:id="i-XoamJuWv48AJbguuRaR5nS">
            Motioner i Andra kammaren, nr 956 år 1966 7
          </fw>
          <p xml:id="i-RSvqK6KTRcpFMVJ26P9eAh">
            mellan TV 1 och TV 2, finner vi vara klart otillfredsställande.
            De båda pro- gramkanalerna skall ha en gemensam — t. o. m. stark
            — ledning. En stor del nyhetsprogram skall produceras gemensamt.
            Detta är ett betänk- ligt inslag. De senaste årens debatt — särskilt
            om utlandsinformation — har med all tydlighet visat hur olika
            korrespondenter uppfattar samma händelser, hur olika tidningar
            och radio-TV-företag gör sina bedömningar om vad som är väsentligt
            och vad som är mindre viktigt. En mer allsidig nyhetsförmedling
            via radio-TV förutsätter därför också fullständigt själv- ständigt
            arbetande programredaktioner: redaktioner där man gör helt egna
            bedömningar om vad som skall sändas eller ej. En av de stora nackdelarna
            med förslaget är också att de båda program- kanalerna låses hårt
            vad gäller programutbudets omfattning, programpro- duktionens
            karaktär och inriktning, produktionsmetoder etc. Ett nytt helt
            självständigt företag som arbetar under konkurrens och med självständigt
            kostnadsansvar skulle med all säkerhet kunna finna nya vägar inom
            den svenska televisionen, ge uppslag för nya och mer rationella
            metoder och kanske också göra satsningar på väsentligt mer programtid
            än vad departe- mentschefens beräkningar ger utrymme för. Regeringens
            förslag är också kortsiktigt i den meningen att man endast tänker
            på TV 2. Men det är verkligen inget som säger att vi inte redan
            under 1970-talet kan överväga ett TV 3, åtminstone för vissa delar
            av landet. Det förhåller sig inte heller så, som statsrådet vill
            göra intryck av, att det utrymme som kan stå till vårt förfogande
            i etern är bundet en gång för alla till Stockholms-planen 1961.
            Redan ett mer tekniskt fullgånget utnyttjande av de frekvenser
            som där tilldelades oss skulle kunna ge ut- rymme för fler program.
            Det är också långt ifrån osannolikt att nya tek- niska rön kan
            ge oss väsentligt vidgat utrymme i etern i en tämligen nära framtid.
            Under dessa omständigheter bör det radio-TV-system som skapas
            vara flexibelt; det bör lätt kunna anpassas till de nya förutsättningar
            som kan råda och de nya krav vi kan ställa på verksamheten. Men
            regeringens förslag innebär i detta avseende en låsning till ett
            redan i dag föråldrat statsmonopolsystem, försvarligt i en tid
            då det endast fanns en program- möjlighet men föga utvecklingsbart
            och klart icke befrämjande för en all- sidig och stimulerande
            programproduktion. Vi vill alltså utnyttja de möjligheter som
            finns att skapa ett väl funge- rande konkurrenssystem där flera
            institutioner än Sveriges Radio kan ägna sig åt rundradiosändningar.
            Det betyder inte att etableringsrätten på etermedieområdet kan
            bli helt fri. Sändningsmöjligheterna är begränsade, och hur de
            skall disponeras måste i viss utsträckning bli föremål för lag-
            stiftning. Man måste således se till att sändningsmöjligheterna
            inte kon- centreras till någon enstaka politisk eller ekonomisk
            maktgruppering — detta skulle innebära påtagliga risker för en
            snedvriden opinionsbildning.
          </p>
          <pb facs="riksdagen-motions-pdf/data/1966/mot_1966_höst_ak__956/mot_1966_höst_ak__956-005.pdf"/>
          <fw xml:id="i-J7yxZwR8v4pqzZAjCq2nEw">
            8 Motioner i Andra kammaren, nr 956 år 1966
          </fw>
          <p xml:id="i-BixriHEx7oYgRaCdUF4tBw">
            Planeringen måste i första hand inriktas på att skapa ramarna
            för ett självständigt företag för TV 2. Hur dessa ramar exakt
            skall utformas kan vi här inte ange; det bör bli föremål för övervägande
            av en snabbt arbe- tande expertutredning. En rad förslag till
            hur man kan ordna ett sådant system har framförts i den allmänna
            debatten. I detta sammanhang vill vi endast kortfattat ange de
            principer som vi anser bör vara vägledande vid uppbyggande av
            det nya systemet. Statsmonopolet upphör. Koncession för TV 2 ges
            till ett fristående gent- emot statsmakterna och Sveriges Radio
            oberoende företag. För att för- hindra att detta blir dominerat
            av en enda politisk eller ekonomisk makt- gruppering måste särskilda
            bestämmelser gälla för aktieteckningen i bola- get. En naturlig
            möjlighet är t. ex. att press och folkrörelser får förvärva en
            viss andel av aktiestocken, TV 2-företaget skall arbeta under
            samma regler för opartiskhet och ansvar som gäller för Sveriges
            Radio (eller kom- mer att gälla då nya radiolagen trätt i kraft).
            TV 2-företaget tillåtes finansiera sin verksamhet genom försäljning
            av reklamtid. I vad mån och från vilken tidpunkt lokala eller
            regionala TV- företag eller radioföretag skall ges rätt att likaledes
            försälja reklam bör bli föremål för särskild utredning. Därvid
            bör bl. a. hänsyn tas till verkning- arna på dagspressens ekonomiska
            villkor och önskvärdheten att inte alltför plötsliga och genomgripande
            förändringar inträder därvidlag. Tidningsfö- retagens möjligheter
            att bli intressenter i TV-företag och därigenom upp- nå vissa
            ekonomiska fördelar bör därvid beaktas. Reklamfinansiering är
            bästa sättet att ge företaget ekonomiskt oberoende gentemot staten.
            Det är också den enda metoden om man vill ha ett finansieringssystem
            som möjliggör en utveckling till ett ännu friare system i framtiden
            då det finns ökade möjligheter till flera företag. Vissa regler
            bör gälla för annonse- ringen. Reklam bör endast få förekomma
            mellan olika program eller i sam- manhängande programblock. Reklamen
            skall således klart åtskiljas från den övriga programverksamheten,
            Den skall presenteras på ett sådant sätt att allmänheten inte
            svävar i tvivelsmål om att det rör sig om annonsering. Det får
            inte förekomma att ett visst program bekostas eller understöds
            av en viss annonsör eller annan person. Genom dessa och andra
            preciserade regler för reklamverksamheten och de befogenheter
            som bör ges en statlig myndighet för kontroll att reglerna efterlevs
            undvikes de risker som eventuellt kan vara förenade med re- klamfinansierad
            radio-TV. Annonsörerna får inget inflytande över pro- gramproduktionen
            och man slipper reklaminslag mitt inne i olika pro- gram. Med
            den här förordade organisationen får inte heller företagets styrelse
            och finansiärer något inflytande över själva programverksamheten.
            Denna bör med samma oberoende och självständighet ledas av företagets
            chef som f. n. är fallet med radiochefen i Sveriges Radio. Han
            bör alltså vara bunden
          </p>
          <pb facs="riksdagen-motions-pdf/data/1966/mot_1966_höst_ak__956/mot_1966_höst_ak__956-006.pdf"/>
          <fw xml:id="i-TnvXr2vQmAmjB8TkbFJkxF">
            Motioner i Andra kammaren, nr 956 år 1966 9
          </fw>
          <p xml:id="i-R2yFA8cbNeqxf6duf8YFzb">
            av de regler för opartiskhet och ansvar som är en betingelse
            för TV-kon- cessionen. De bör vara desamma som de vilka gäller
            för det statliga före- taget. En utredning bör tillsättas med
            uppgift att skyndsamt utarbeta förslag till hur ett sådant friare
            system närmare bör organiseras. I avvaktan på detta bör riksdagen
            avslå propositionens förslag vad gäller principerna för den framtida
            radio-TV-verksamheten.
          </p>
          <p xml:id="i-DwnYqapwNtJXQhpEpfqW33">
            Utbyggnaden av distributionsnätet för TV 2
          </p>
          <p xml:id="i-31KibBF5FzRFDpX8BWChVa">
            Någon försening med inrättande av TV 2 bör detta inte medföra.
            Det av oss här föreslagna systemet påverkar nämligen inte den
            i propositionen förutsatta utbyggnaden av sändarnätet för TV 2.
            Vi förordar således snab- baste möjliga utbyggnad av sändarnätet.
            Departementschefen förutsätter att ett andra TV-program kring
            årsskiftet 1969/70 kan ha en täckning av drygt 75 90 av befolkningen
            mot tidigare beräknat knappt 60 9. Vi till- styrker en sådan påskyndad
            utbyggnadstakt. Vi vill emellertid samtidigt framhålla att tekniska
            möjligheter torde föreligga att sända ett program 2 i TV långt
            före årsskiftet 1969/70, dock under förutsättning av en lägre
            täckningsgrad. |
          </p>
          <p xml:id="i-D7n1CeByWhaxSFxLrS7Qap">
            Propositionen
          </p>
          <p xml:id="i-LE22dg3VJw4Scco5PqJHGU">
            Vi övergår nu till att mer detaljerat behandla det förslag till
            radions och televisionens utbyggnad regeringen lagt fram. Som
            redan inledningsvis konstaterades innebär den framlagda propositionen
            ett fullständigt under- kännande av radioutredningen. Men icke
            nog därmed. I vissa avseenden innebär propositionen att regeringen
            frångår själva förutsättningarna för radioutredningens arbete
            som dessa angavs i tilläggsdirektiven till radio- utredningen
            1962. I dessa direktiv förutsattes att ett andra TV-program skulle
            starta under senare delen av 1960-talet. Från regeringens sida
            sades också mycket klart ifrån, att praktiskt taget hela folket
            skulle kunna se detta program utan att någon licenshöjning skulle
            behöva ske. Vidare an- gavs som en av utredningens viktigaste
            målsättningar att skapa en lång- tidsplan för televisionens och
            ljudradions utveckling och utbyggnad. I propositionen skjuts dessa
            tidigare socialdemokratiska löften och mål- sättningar helt åt
            sidan. Successiva licenshöjningar aviseras, endast 75 I av befolkningen
            kommer att kunna se TV 2 vid den föreslagna starten 1970, och
            några långtidsplaner presenteras inte alls. Förslaget innebär
            dessutom en fördröjning av TV 2-starten utan utnyttjande av de
            möjligheter till tidi- gare påbörjad sändning i TV 2, som trots
            den försening som regeringens handläggning medfört fortfarande
            står till buds. Sändningstiden föreslås också bli minskad i förhållande
            till radioutredningens lägsta alternativ. Skillnaden i totalproduktion
            framgår av följande tabell:
          </p>
          <pb facs="riksdagen-motions-pdf/data/1966/mot_1966_höst_ak__956/mot_1966_höst_ak__956-007.pdf"/>
          <fw xml:id="i-JbfR9pZwrpzo3NfnXKUMyE">
            10 Motioner i Andra kammaren, nr 956 år 1966
          </fw>
          <p xml:id="i-2bUnLVRvFpDQtpZeLDBahi">
            Radioutredningens Departementschefens
          </p>
          <p xml:id="i-N5pVvskDHxKsRSBfQiUt8R">
            huvudalt. förslag (tim /vecka) (tim /vecka) 1965/66 ss senase
            een Rs 43 40 1966/67 ......ssssrorserr tr rea 45 40 1967/08 :s.cm
            enes ämm ee NR 65 40 1968/69 .s.ssssssseeerer rr era 70 40 1969/70'
            vs skörd fe sar RN GR RR RR 75 60 197077 = sesam sne fe se de
            80 60 1971/72 oo oms ossssm se 55 sem ör 8 EE är 85 ?
          </p>
          <p xml:id="i-7MRE6qXmDKiHufzYABXzLQ">
            Sveriges Radio har i sina anslagsäskanden för budgetåret 1967/68
            fram- hållit att sändningstiden i svensk TV även vid en internationell
            jämförelse är mycket kort. Den uppgår nu till endast 41,5 timmar/vecka.
            Många mindre stater närmar sig redan den volym som planeras för
            svensk TV först om 9—10 år. I Västeuropa är det endast Luxemburg,
            Danmark, Monaco och Norge som har kortare sändningstid än Sverige.
            Som jämförelse kan nämnas att Finland har en sändningstid av 70
            timmar/vecka. Sveriges Radio fortsätter: &gt;Jämförelsen blir
            för vårt land ännu ofördelaktigare om man beaktar att den inhemska
            produktionen här utgör endast 54—59 7 av originalproduktionen
            medan denna i flertalet eurovisionsländer ligger hög- re och i
            många fall uppnår 70—80 4 eller mer. Inte heller har något TV-
            företag annat än i undantagsfall och temporärt en så hög andel
            repriser som den svenska televisionen.» Departementschefen föreslår
            nu av kostnadsskäl en sänkt egenproduk- tion. Andelen egenproduktion
            torde enligt Sveriges Radio ligga på 58 90. I propositionen föreslås
            en reducering till strax under 50 90. Radioutred- ningen hade
            emellertid förutsatt att andelen egenproduktion icke skulle till-
            låtas sjunka under 60—65 9, medan det internationellt sett är
            en låg siffra. Departementschefens förslag innebär således en
            klar sänkning av program- standarden i svensk television. Detta
            försöker han emellertid dölja genom att framhålla att den relativa
            sänkningen inte betyder en sänkning abso- lut sett. Men detta
            är ett truistiskt påstående som i sammanhanget är av mindre intresse
            — det är just andelen egenproduktion som är den intres- santa
            faktorn om man skall bedöma standarden av ett lands TV-program.
            Svenska folket får under flera år framöver enligt propositionen
            inte någon ökad sändningstid. Tiden i TV 1 skall för lång tid
            framåt »frysas fast» vid nuvarande nivå. Först när TV 2 kommer
            år 1970 uppstår ett större pro- gramutbud. Genom sänkt egenproduktion
            får vi också sämre TV-program. Allmänhetens förhoppningar om fler
            och bättre TV-program nonchaleras således helt av den socialdemokratiska
            regeringen. Propositionens innehåll utgör således ett magert resultat
            av radioutred- ningens stora arbete. De omfattande nedskärningarna
            torde vara resultatet av samhällsekonomiska bedömningar inom regeringen.
            Sådana övervägan- den är självfallet nödvändiga att göra. Vi vill
            emellertid kraftigt poängtera
          </p>
          <pb facs="riksdagen-motions-pdf/data/1966/mot_1966_höst_ak__956/mot_1966_höst_ak__956-008.pdf"/>
          <fw xml:id="i-EsTcxshi3BiZ4jtJJcHwwR">
            Motioner i Andra kammaren, nr 956 år 1966 11
          </fw>
          <p xml:id="i-Xj7iKbwR8JXzExwH3fB4WB">
            att det är regeringens egen ekonomiska politik — eller brist
            på sådan — som är skulden till den uppkomna situationen, Om allmänheten
            får sämre och färre TV-program än den önskat sig, så får regeringen
            följaktligen ta på sig ansvaret härför. Vi vill dessutom peka
            på de möjligheter som redan nu står Sveriges Radio till buds att
            producera billigare och på så sätt flera TV-program.
          </p>
          <p xml:id="i-2iEaLqLD9KVfztWegQtPH6">
            Viss del av verksamheten vid Sveriges Radio — t. ex. skol-TV-verksam-
            heten, barn- och ungdomsprogram, teaterprogram i TV m. fl. — skulle
          </p>
          <p xml:id="i-NfmxGDQtssfU2Wy2z5SAdA">
            med fördel kunna läggas ut som beställningar hos »fria producenter»
            på den allmänna marknaden. Tyvärr finns i dag inte så många privata
            före- tag, vilket rimligen sammanhänger med svårigheter och osäkerheten
            att få inspelade program sålda till Sveriges Radio. Om Sveriges
            Radio genom ett formligt beslut lägger ut viss del av sin produktion
            torde emellertid flera konkurrerande företag för TV-produktion
            komma att uppstå. En sådan konkurrens förbilligar sannolikt produktionen.
            Sveriges Radio har redan — om än i blygsam skala — prövat denna
            verksamhet. De ekonomiska vins- terna är avsevärda. TV-produktionen
            vid Sveriges Radio är genom före- tagets storlek mycket dyrbar.
            Enligt uppgift kostar produktionen av en skol-TV-timma 112 000
            kronor. Om samma program läggs ut hos en »fri producent» torde
            kostnaderna kunna reduceras till cirka en fjärdedel eller en tredjedel
            av Sveriges Radios kostnader. De »fria producenterna» har ofta
            lägre personalkostnader, färre antal repetitionstimmar samt mindre
            fasta kostnader och kan därigenom hålla totalkostnaderna nere
            på rimliga nivåer. Det nuvarande ekonomiska systemet vid Sveriges
            Radio inbjuder f. ö. inte till sparsamhet. Man tvingas mer eller
            mindre göra slut på medlen, då överskottet annars fonderas utan
            möjlighet för Sveriges Radio att dis- ponera det med mindre än
            att företaget gör förnyade framställningar till Kungl. Maj:t.
            Överskottet kan ej heller föras över till nästa års medelsram.
            Systemet är nu föremål för viss översyn, men de hittills rådande
            förhållan- dena har varit ohållbara. I syfte att förbilliga programproduktionen
            och skapa möjlighet till viss konkurrens förordar vi således att
            Sveriges Radio i fortsättningen i be- tydligt större omfattning
            än vad som hittills varit fallet lägger ut en del av TV-produktionen
            i form av beställningar hos »fria producenter». Då licensavgifterna
            för Sveriges Radios verksamhet tenderar att växa starkt i höjden,
            är varje motverkande besparingsfaktor som inte sänker kvalitén
            angelägen.
          </p>
          <p xml:id="i-TXZynykBZvEQogu4hWz8bH">
            Ekonomiska förutsättningar Som tidigare framhållits innehåller
            den föreliggande propositionen myc- ket svävande besked om utvecklingen
            några år framöver. Enligt departe- mentschefen skall den fortsatta
            utvecklingstakten av Sveriges Radio »bli
          </p>
          <pb facs="riksdagen-motions-pdf/data/1966/mot_1966_höst_ak__956/mot_1966_höst_ak__956-009.pdf"/>
          <fw xml:id="i-KML1zSF1wSLvjkWLiFdskS">
            12 Motioner i Andra kammaren, nr 956 år 1966
          </fw>
          <p xml:id="i-Ant1b5doaeRqH64r2NQ8aS">
            föremål för successiv bedömning i samband med den årliga prövningen
            av rundradioverksamhetens behov». Det är svårt att tänka sig ett
            system som är bättre ägnat att försvåra en rationell långtidsplanering
            av Sveriges Ra- dios programproduktion och ekonomiska utveckling.
            Likaledes försvåras för Sveriges folk ett rationellt val mellan
            anskaffning av apparater för TV 2 och inköp av apparater för färg-TV,
            som även kan uppta TV 2-pro- grammen. Motivet för denna obestämda
            politik anges av departementsche- fen vara att »de tekniska och
            ekonomiska betingelserna» successivt för- ändras, vilket alltså
            skulle omöjliggöra en vettig långtidsplanering. Detta är onekligen
            ett märkligt uttalande av ett statsråd som vid sidan av radio-
            TV-verksamheten också ansvarar för utvecklingen av samhällsplaneringen
            1 stort. Det torde knappast vara något för rundradioverksamheten
            unikt att tek- niska och ekonomiska omständigheter successivt
            förändras — men det är just med utgångspunkt från en rimlig bedömning
            av arten av dessa för- ändringar som en rationell planering uppsätter
            målsättningar och förut- sättningar för den statliga verksamheten.
            Vagheten i propositionen gäller framför allt de ekonomiska bedömning-
            arna. Radioutredningens prognoser för licens- och kostnadsutvecklingen
            var alltför optimistiska, vilket påpekades i en rad remissvar:
            man räknade med för stora intäkter och för små utgifter. Särskilt
            Sveriges Radios re- missyttrande innehöll skarp kritik på dessa
            punkter. Departementschefen tänker sig nu en kombinerad radio-TV-licens
            om 160 kr. från starten av TV 2, d. v. s. från 1969/70. Denna
            avgift är beräknad på dagens pris- och lönenivå. Om utvecklingen
            därefter säges emellertid intet. även framöver kommer med den
            av regeringen föreslagna politiken betydande investerings- utgifter
            att få täckas av licensmedel. En ungefärlig kalkyl ger vid handen
            att hela den ackumulerade fonden, som nu uppgår till ca 300 milj.
            kr., kommer att gå åt under tiden fram till och med 1970/71 —
            även om licen- sen höjs i enlighet med propositionen. Om vi antar
            en utbyggnad av P 2- nätet 1971/72 för ca 40—50 milj. kr. och
            en höjning av Sveriges Radios driftkostnader om ca 40 milj. kr.
            — vilket skulle tillåta en ökning av sändningstiden med ca 3 timmar
            — förutom automatiska kostnadshöj- ningar, skulle underskottet
            uppgå till minst 170—180 milj. kr. för TV och ljudradio tillsammans
            — allt räknat i dagens penningvärde. För att täcka detta skulle
            den gemensamma TV- och radiolicensen behöva höjas med ca 70 kr.
            till 230 kr. redan 1/7 1971. Sveriges Radios egna beräkningar
            — som de redovisas i remissvaret — tyder också på licensavgifter
            1974/75 som ligger över 300 kr. — oberoende av vilket av de där
            medräknade sändningsalternativen som väljes. Enligt vår uppfattning
            är dessa licensavgiftshöjningar inte acceptabla för Sveriges folk.
            De utgör i sig ett mycket starkt skäl för reklamfinansie- ring.
            Men under alla omständigheter bör statsrådet redovisa hur finansie-
          </p>
          <pb facs="riksdagen-motions-pdf/data/1966/mot_1966_höst_ak__956/mot_1966_höst_ak__956-010.pdf"/>
          <fw xml:id="i-4ovVU4rBz788Vc9jxSwrr2">
            Motioner i Andra kammaren, nr 956 år 1966 13
          </fw>
          <p xml:id="i-QGKERhfJBw8zhrY59tUvav">
            ringsproblemen under första hälften av 1970-talet skall lösas.
            Det är inte tillfredsställande att riksdagen skall fatta beslut
            på grundval av de ytterst ofullständiga informationer den föreliggande
            propositionen ger. Dessutom kan den i jämförelse med andra länder
            korta sändningstiden under de närmaste åren inte godtas. Orsaken
            till denna fortsatta »efterblivenhetspolitik&gt; — liksom till
            för- slaget om minskad egenproduktion av program — är naturligtvis
            att depar- tementschefen avvisar reklamfinansiering av program
            2 i TV. Han vill eller vågar inte klargöra för Sveriges folk att
            licensavgiften på 1970-talet för en tillfredsställande sändningstid
            och standard skulle bli dubbelt så hög som den han nu antyder.
          </p>
          <p xml:id="i-8rAuqbWaAGarm5hsViWonG">
            Färgtelevision I propositionen skjuts frågan om färg-TV på framtiden
            av främst sam- hällsekonomiska skäl. Dessutom framhålls att den
            europeiska utvecklingen på området först bör avvaktas. Härtill
            kan sägas att flera europeiska län- der beslutat sig för att starta
            färg-TV-sändningar under år 1967, bl. a. Storbritannien, Västtyskland
            och Holland. Sannolikt följer Frankrike och Italien efter. Mycket
            talar vidare för att Danmark kommer att införa färg-TV före program
            2 i TV. I det läget är Sverige inte ens berett att fastställa
            tidpunkt för start av färg-TV. Från Sveriges Radios och telestyrelsens
            sida har framhållits vikten av att tidpunkten för färgtelevisionens
            införande fastställes i god tid — helst i samband med beslutet
            om TV 2 — så att erforderliga förberedelseåtgär- der kan hinna
            vidtas. Likaså har Sveriges Radio betonat möjligheten av att tekniskt
            utbygga sändarnätet på en gång för såväl TV 2 som färg-TV. Vidare
            skulle den statliga merkostnaden för färg-TV-produktion bli rela-
            tivt ringa i ett initialskede. Enligt telestyrelsen bör det övervägas
            att låta färgsändningar starta samtidigt med igångsättningen av
            program 2. Här bör även erinras om att satellitsändningar med
            färg-TV-program kan vara en realitet inom en inte alltför avlägsen
            framtid. Också radioindustrien anser det vara ett rimligt krav
            att statsmakterna ger besked om tidpunkten för införandet av färg-TV
            snarast. Radioin- dustrien beräknar att cirka 50 9 av färg-TV-apparaterna
            kommer att tillverkas inom landet, medan bildrören till stor del
            kommer att importe- ras. Industrien säger sig behöva en förberedelsetid
            av arton månader. För allmänheten torde stort intresse vara knutet
            till färgtelevisionen. Dess införande är emellertid även beroende
            av innehavet av färg-TV-motta- gare, vilka torde komma att betinga
            ganska höga priser, omkring 3 000 kr. eller mera i ett första
            skede. Då endast ungefär en fjärdedel av det nuva- rande beståndet
            av TV-apparater är utrustad för mottagning av ett TV 2 skulle
            en start av TV 2 några år före färg-TV för många kunna resultera
            i dubbla apparatköp eller först köp av tillsatsanordning för TV
            2 och där- efter färg-TV-mottagare — d. v. s. risk skulle föreligga
            för felinvesteringar.
          </p>
          <pb facs="riksdagen-motions-pdf/data/1966/mot_1966_höst_ak__956/mot_1966_höst_ak__956-011.pdf"/>
          <fw xml:id="i-GFantffnSrv5GQxi3c7LLS">
            14 Motioner i Andra kammaren, nr 956 år 1966
          </fw>
          <p xml:id="i-VxbZsXF97gy6fX5cgr94Jw">
            Enligt vår uppfattning talar således många vägande skäl för att
            beslut med det snaraste fattas om tidpunkten för införande av
            färg-TV och för att detta sker i nära anslutning till tidpunkten
            för införande av program 2 i TV. Den svenska industrien skulle
            då kunna påbörja leveranser av appa- rater för färg-TV mot slutet
            av år 1968 och i större skala år 1969 till per- soner som redan
            för mottagande av program 2 behöver nya apparater och som med
            ekonomisk fördel undviker dubbla apparatköp. Riktpunkten för staten
            bör vara att de för färg-TV erforderliga investeringarna och för-
            beredelserna i övrigt är färdiga under loppet av år 1970, så att
            sändning- arna kan börja senast påföljande år. Genom att redan
            nu beslut fattas om sådana riktlinjer lägges grunden för en ur
            samhällsekonomisk synvinkel rationell planering. Anskaffningen
            av färg-TV-apparater kan då fördelas över ett rätt väsentligt
            antal år i huvudsak från 1969. Bl. a. blir på detta sätt påfrestningen
            på betalningsbalansen relativt ringa, eftersom successiva inköp
            av apparater möjliggör att en större andel produceras i Sverige
            än vid en till tiden starkt koncentrerad anskaffning.
          </p>
          <p xml:id="i-4CADGf72emvA2Y3hmb15CW">
            Radionämnden. I ett monopolradiosystem ställs givetvis särskilt
            höga krav på opartisk- het och neutralitet i framställningarna.
            Det är emellertid realistiskt att räkna med att det kommer att
            råda delade meningar om huruvida ett visst program verkligen är
            opartiskt eller ej och att tvist om detta således kan uppstå.
            Visserligen kommer det att vara större utsikter än f. n. för per-
            soner och grupper att få komplettera och nyansera en framställning
            i massmedia, om vi bygger upp ett system där det finns med varandra
            kon- kurrerande företag — med den inbördes bevakning av dessas
            verksamhet som detta leder till. Trots detta kvarstår behovet
            av någon sorts instans till vilken man kan vända sig med klagomål
            över olika program. Det gäl- ler inte här frågor till vilka olika
            rättsliga sanktioner kan knytas — dessa bör regleras i en ansvarighetslag
            — utan frågor huruvida kravet på opar- tiskhet uppfyllts. Den
            rimliga lösningen är enligt vår mening att man omorganiserar den
            nuvarande radionämnden så att den till sammansättning och funktion
            får karaktären av en opinionsnämnd för programverksamheten vid
            samtliga programföretag, både för radio och TV. Radioutredningen
            har föreslagit att den nuvarande radionämnden skall ombildas till
            en ren opinionsnämnd. Antalet ledamöter skall enligt utred- ningens
            förslag minskas från nuvarande 24 till 7. Det förslag till radiolag
            som regeringen framlagt i proposition nr 149 innehåller också
            en bestäm- melse om att det skall finnas en radionämnd samt att
            Konungen skall med- dela närmare bestämmelser om nämndens verksamhet.
            I förevarande proposition, nr 136, anförs att radionämndens uppgift
            främst skall vara att genom efterhandsgranskning pröva om verksamheten
          </p>
          <pb facs="riksdagen-motions-pdf/data/1966/mot_1966_höst_ak__956/mot_1966_höst_ak__956-012.pdf"/>
          <fw xml:id="i-6Mtq4vSWbxHWavd2yk2MuT">
            Motioner i Andra kammaren, nr 956 år 1966 15
          </fw>
          <p xml:id="i-HPNMtu7cC9v8arqh1JRKfz">
            bedrivs i enlighet med de allmänna riktlinjer som gäller för
            program- verksamheten, Det betonas att radions och televisionens
            aktiva samhälls- reportage och behandling av andra frågor, som
            kan vara kontroversiella, i och för sig motiverar en effektivisering
            av radionämndens arbete. Nämn- den kan behöva göra uttalanden
            med kort varsel beträffande beriktigande av felaktig sakuppgift.
            Även i andra frågor kan det vara angeläget att radionämndens uppfattning
            så snart som möjligt kommer till allmän- hetens kännedom. Denna
            effektivisering möjliggöres enligt departements- chefens uppfattning
            genom att antalet ledamöter i nämnden minskas till 5. Vi kan i
            många avseenden instämma i de synpunkter beträffande nämn- dens
            verksamhet som föredragande departementschefen anfört. Stor vikt
            bör man emellertid fästa vid behovet att tillrättalägga och komplettera
            en ensidig belysning i massmedia, även om ej direkt felaktiga
            sakuppgifter föreligger. Vi kan emellertid inte dela departementschefens
            uppfattning att nämn- den bör minskas till fem ledamöter. Det
            är enligt vår mening av väsentlig betydelse att nämnden får en
            bred sammansättning och att däri finns före- trädda olika meningsriktningar.
            Detta motiverar i och för sig en något stör- re nämnd än de fem
            ledamöter som departementschefen föreslagit. Man kan väl tillgodose
            kravet på snabbhet och effektivitet om man låter radionämn- den
            få sju ledamöter. Samtidigt vill vi understryka att det även enligt
            vår mening är av synnerlig betydelse att radionämnden och dess
            kansli får en från Sveriges Radio fristående ställning. Under
            åberopande av vad ovan anförts hemställer vi, att riksdagen vid
            sin behandling av Kungl. Maj:ts pro- position nr 136 måtte besluta
            att 1. avslå propositionen i vad den avser ensamrätt för Sveriges
            Radio att sända även ett andra televisionspro- gram; 2. a) i skrivelse
            till Kungl. Maj:t anhålla om skyndsam utredning och förslag om
            ett från Sveriges Radio friståen- de reklamfinansierat företag
            för program 2 i TV, organi- serat enligt i motionen angivna riktlinjer,
            som tryggar en självständig programverksamhet utan inflytande
            på pro- grammen från ägares eller reklamköpares sida, och med
            samma förpliktelser i fråga om opartiskhet och mångsi- dighet
            som de vilka f. n. åvilar Sveriges Radio, b) i den händelse förslaget
            i punkten 2 a) ovan av- visas utnyttja de av radioutredningen
            och Sveriges Radio påvisade möjligheterna till ett tidigare påbörjande
            av star- ten av TV 2, vilket bör ske senast den 1 januari 1969
            och inte som departementschefen föreslagit först ett år sena-
            re;
          </p>
          <pb facs="riksdagen-motions-pdf/data/1966/mot_1966_höst_ak__956/mot_1966_höst_ak__956-013.pdf"/>
          <fw xml:id="i-KNPJgBLCkRTCs4XcGno1t8">
            16 Motioner i Andra kammaren, nr 956 år 1966
          </fw>
          <p xml:id="i-6zGH9Zn86c8fVXibV7pVPX">
            3. uttala att viss del av TV-produktionen inom Sveriges Radio
            i förbilligande syfte i ökad omfattning bör utläg- gas i form
            av beställningar hos s. k. »fria producenter&gt;; 4. uttala att
            erforderliga investeringar och förberedel- ser för färg-TV-sändningar
            bör färdigställas senast under år 1970, så att dylika sändningar
            kan påbörjas senast föl- jande år, för att genom ett sådant beslut
            en ur samhälls- ekonomisk synpunkt rationell planering av bl.
            a. den svens- ka TV-industriens kapacitet och av konsumenternas
            köp av färg-TV-apparater skall bli möjlig; 5. uttala att antalet
            ledamöter i radionämnden bör vara sju. Stockholm den 22 november
            1966
          </p>
          <p xml:id="i-6SzwfKMRFtJczEt3CG83DS">
            Bertil Ohlin (fp) Sven Wedén (fp) Cecilia Nettelbrandt (fp) Henning
            Gustafsson (fp) Sven Gustafson (fp) Manne Ståhl (fp) Ingemar Mundebo
            (fp) Daniel Wiklund (fp) Brita Elmén (fp)
          </p>
          <p xml:id="i-GDwxnvfk5HqhQMLMmFm63V">
            i Stockholm
          </p>
          <p xml:id="i-BVxGjuCeEYv7iCpbtJd8te">
            MARCUS BOKTR. STHLM 1966 660024
          </p>
        </div>
      </div>
    </body>
  </text>
</TEI>
