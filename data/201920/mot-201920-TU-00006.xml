<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-TU-00006">
  <teiHeader>
    <fileDesc>
      <titleStmt>
        <title>Ombyggnation av riksväg 26/47</title>
        <author corresp="i-V4PGuKUAKzYUXWKqj2bLeL">av Andreas Carlson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:6 av Andreas Carlson (KD)</title>
          <idno type="rdwebb">H7026</idno>
          <rs type="number">6</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H7026/text</ref>
          <ref type="dokument_url_html">http://data.riksdagen.se/dokument/H7026</ref>
          <ref type="dokumentstatus_url_xml">http://data.riksdagen.se/dokumentstatus/H7026</ref>
          <ref type="docx">http://data.riksdagen.se/fil/961ABB22-693B-4A38-A175-62E2BF2877A1</ref>
          <ref type="pdf">http://data.riksdagen.se/fil/D5F518DE-A1D5-4C2C-A91D-25F5CF5C4A94</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5t8NQ2nmszKfLvAETvSFEZ" type="signed"/>
        <correspContext corresp="i-5t8NQ2nmszKfLvAETvSFEZ">
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-5jUmEUj1rV4xwYWNEWBLYD" type="submitted">
          <date when="2019-09-10"/>
          <time when="11:39:55"/>
        </correspAction>
        <correspAction xml:id="i-DxDGXTprreDBfcDdxo7LWy" type="reviewed">
          <date when="2019-09-11"/>
          <time when="16:52:36"/>
        </correspAction>
        <correspAction xml:id="i-8aMTUqDhYhNyRYuWERCdDj" type="referred">
          <date when="2019-10-11"/>
        </correspAction>
        <correspAction xml:id="i-Gj6Ehs9et5DAyXoSiZco1U" type="assigned">
          <date when="2020-03-18"/>
          <time when="16:54:48"/>
        </correspAction>
        <correspContext corresp="i-Gj6Ehs9et5DAyXoSiZco1U">
          <ref type="assignedTo">Trafikutskottet</ref>
        </correspContext>
        <correspAction xml:id="i-W7NkLV13aSmNPVVzDFJrZe" type="behandlas_i"/>
        <correspContext corresp="i-W7NkLV13aSmNPVVzDFJrZe">
          <ref type="uppgift">2019/20:TU7</ref>
          <ref type="ref_dok_id">H701TU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU7</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-51hSJDekFjMzHuf4qLSyJb" type="motHeader">
        <div xml:id="i-Tu1FQ5VkEp3m1TXRBTXoCr" type="motTitle">
          Motion till riksdagen 2019/20:6 av Andreas Carlson (KD) Ombyggnation
          av riksväg 26/47
        </div>
      </div>
      <div xml:id="i-TLiQ2s39QpnTBC3mZmnDTm" type="motBody">
        <div xml:id="i-V4t4acABwmVNdgasGGHTP5" type="motProposal" subtype="förslag">
          <head xml:id="i-6xAhriF37JJQw2cTB4eTi6">
            Förslag till riksdagsbeslut
          </head>
          <list xml:id="i-SrjxQEVbKqw5PQZRbet1ke">
            <item xml:id="i-91VNvQB8iHRWEwCzk6QCz9" sortKey="Yrkande 1">
              Riksdagen ställer sig bakom det som anförs i motionen om att
              fortsätta ombyggnationen av riksväg 26/47 och prioritera och tidigarelägga
              ombyggnationen av sträckan Mullsjö–Slättäng, baserat på förslag
              i genomförd åtgärdsvalsstudie, och tillkännager detta för regeringen.
            </item>
          </list>
        </div>
        <div xml:id="i-2AXGhvGZAAhpdZSY2NYpoH" type="motContent">
          <head xml:id="i-XPmohjCYZjMkoSVRqM76jq" type="h1">
            Motivering
          </head>
          <p xml:id="i-Vbgb3KA3dJsM4UMtghtThY">
            Uthålligt arbete lönar sig. Torsdagen den 12 september 2019 är
            det invigning av den ombyggda vägsträckan riksväg 26/47 mellan
            Mullsjö och Jönköping. Flera mycket allvarliga olyckor har gett
            vägen öknamnet ”dödens väg”. Många har drivit frågan om en ombyggnation
            i decennier. Allt sedan jag blev invald i riksdagen 2010 har jag
            drivit på för en tidigareläggning och 2012 kunde jag tillsammans
            med statsrådet Stefan Attefall (KD) presentera att vägen prioriterades
            i Alliansens infrastrukturbudget. Det i sig var givetvis en stor
            framgång och planeringsarbetet kunde påbörjas hos Trafikverket.
            Tack vare Kristdemokraternas prioritering tidigarelades ombyggnationen
            och prioriteringen fastställdes i den nationella planen den 3
            april 2014. Den 17 mars 2017 startade ombyggnationen.
          </p>
          <p xml:id="i-CRWEsn9eKVpKnszdWSp9CQ">
            När nu vägen står klar och invigs är det en stor glädje och även
            lättnad. Trafiksäker­heten höjs väsentligt och ombyggnationen
            underlättar pendling, vilket gynnar det lokala företagandet och
            alla som använder vägen för att ta sig till jobbet, fritidsaktiviteter
            eller familj och vänner.
          </p>
          <p xml:id="i-HBxrY3BW2fjcMwdmo2y25v">
            Men riksväg 26/47 slutar inte i Mullsjö. Vägsträckan från Mullsjö
            till Slättäng är också eftersatt och behöver rustas upp. När nu
            vägen mellan Mullsjö och Jönköping är klar är det också troligt
            att trafiken kommer att öka och därmed också belastningen på den
            del som inte är ombyggd. Därför är det angeläget att prioritera
            och tidigarelägga ombyggnationen av riksväg 26/47 från Mullsjö
            till Slättäng.
          </p>
          <p xml:id="i-Je57V5CgP6qobZuBdeV5aV">
            Vägsträckan är viktig att prioritera enligt både Mullsjö kommun
            och Region Jönköpings län. Vägen är utpekad i den regionala transportplanen
            2018–2019 som ett viktigt stråk med mer än 4 000 trafikerande
            fordon per dygn. Väg 26/47 är ett av de stråk i länet som är i
            störst behov av åtgärder.
          </p>
          <p xml:id="i-PsveHbWsUL6Q6d77qeFwRP">
            57 olyckor har inträffat på sträckan sedan 2009. Av dessa var
            två dödsolyckor. Vägsträckan är inlagd i Trafikverkets långsiktiga
            plan men bör tidigareläggas med tanke på trafiksäkerheten och
            för att underlätta pendling mellan olika arbetsmarknadsregioner.
            Sträckan är en del av en viktig pendlingsväg mellan Mullsjö/Sydöstra
            Skaraborg och Jönköping. Vägen saknar i dag mötesseparering, är
            smal och har dålig profilstandard. Dessutom finns ett stort antal
            plankorsningar och anslutningar. Sammantaget gör det att olycksrisken
            är stor och framkomligheten dålig i högtrafik.
          </p>
          <p xml:id="i-KRmRXEaaV5YSWmSxrq6G9Q">
            Det är nu viktigt att prioritera arbetet med att bygga ut sträckan
            fram till trafikplats Slättäng, där riksväg 26 och riksväg 47
            delar sig. Trafikverket har tillsammans med Mullsjö kommun genomfört
            en åtgärdsvalsstudie för sträckan Mullsjö–Slättäng. Sträckan föreslås
            i huvudsak byggas om till två-plus-ett-väg med undantag för några
            enstaka sträckor ett-plus-ett, med mittseparering och viltstängsel
            utmed vägen. Hastighetshöjning föreslås till 100 km/h. En gång-
            och cykelbana byggs mellan norra infarten till Mullsjö och Broholm.
            Sträckans längd är 18 kilometer och den beräknas kosta cirka 171
            miljoner kronor.
          </p>
          <p xml:id="i-BeggZ31vEJNa84abxTp6v1">
            Vägsträckan finns utpekad i Trafikverkets plan som namngiven
            investering som föreslås förberedas för byggstart senare under
            planperioden 2024–2029. Det är angeläget att sträckan prioriteras
            och tidigareläggs i framtagandet av den nationella planen. Nu
            är det viktigt att regeringen inte drar ombyggnationen i långbänk
            utan prioriterar vägen så att ombyggnationen kan komma igång tidigare.
            Detta bör ges regeringen till känna.
          </p>
        </div>
        <div xml:id="i-UtPXSNchCNvY6TdT4GBwMd" type="motSignatures">
          <list xml:id="i-GceJPR8zoGjEtH15GGpdBT">
            <item xml:id="i-jp13GQA6KH1ptha2MSCQK" who="i-V4PGuKUAKzYUXWKqj2bLeL">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
