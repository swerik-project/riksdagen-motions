<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1925--ak--00377">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__ak__377/mot_1925__ak__377-001.pdf"/>
      <fw xml:id="i-EtzRrbSvtArEA4mEPWbYkr">
        Motioner i Andra kammaren, Ny 377. 1
      </fw>
      <div xml:id="i-Tnqq47Pfnkm7bKeWPognyD" type="motHeader">
        <div xml:id="i-WoowNig8E9PK4Xjfn2jtyw" type="motTitle"/>
        <div xml:id="i-WPkxtD96af3E4cgWSKrJ9Y" type="motSubmissionInfo"/>
      </div>
      <div xml:id="i-NN9bbPNDG8QpT7wkCoi8At" type="motBody">
        <div xml:id="i-5h1Ldnnv2uiML1FKECQFMM">
          <p xml:id="i-P1asUGhPBNVRhZeHfT8AB">
            Nr 344.
          </p>
          <p xml:id="i-R2JZAcyJSXmQz4y7pek1V5" type="titleString">
            Av herr Johanson i Huskvarna m. fl., i anledning av Kungl. Maj:ts
            proposition, ny 114, med förslag till förordning om ändrad lydelse
            av $ 41: förordningen den 15 juni 1923 om motorfordon.
          </p>
          <p xml:id="i-N5Z5DwEtZH91DhHichNKc8">
            Vid 1924 års riksdag väcktes flera motioner angående åtgärder
            för ökad trafiksäkerhet genom ändamålsenligare lagstiftning i
            avseende på trafikper- sonals, särskilt motorförares förhållande
            till förtärande av alkoholhaltiga dryc- ker. Dessa motioner föranledde
            en riksdagsskrivelse till Kungl. Maj:t om ut- redning i motionernas
            syfte. Resultatet föreligger innevarande år i Kungl. Maj:ts proposition
            nr 114. Vad som i denna proposition föreslås har varit före- mål
            för överläggning inom riksdagens nykterhetsgrupp, som funnit det
            inne- bära så ringa förbättring av nu gällande lagstiftning, att
            föga därmed synes kunna vinnas. Anmärkningen mot hittills gällande
            ordning i förevarande avseende gällde, som bekant, framför allt
            det förhållandet, att endast uppenbar berusning hos motorföraren
            föranleder ansvarspåföljd. Från sakkunnigt håll, framför allt
            från läkarna, påpekades med synnerlig energi, att det ingalunda
            vore endast det påtagliga ruset, som medförde fara för trafiksäkerhet
            och människoliv, utan även den minskning i förmågan av snabb iakttagelse
            och självkontroll, som blir en följd av förtäring av rusgivande
            drycker, även när den icke går därhän att den föranleder i det
            yttre synbar överlastning. Detta förhållande är så mycket farligare,
            som det i regeln icke observeras och icke heller med nu gällande
            bestämmelser kan föranleda ansvar. Den i propositionen nu föreslagna
            förändrade termen »synbarligen berörd av starka drycker», skulle
            knappast väsentligen förbättra detta förhållande. Det torde i
            de flesta fall bli föga lättare att få bevis för »synbar berördhet»
            än för »berusning», och framför allt drabbar den nya bestämmelsen,
            lika litet som den gamla, den vanligaste och därigenom farligaste
            orsaken till av alkoholdryckers förtäring vållade trafikolyckor,
            nämligen den ovannämnda minskning av iakttagelseförmåga och självkontroll,
            som icke ger sig uttryck i synbara, i motorförarens åthävor fram-
            trädande symptom. Någon verklig lösning av denna fråga är enligt
            vår mening icke möjlig utan att en bestämmelse införes, som åtminstone
            stadgar ansvar för den motorförare, som under det arbetsdygn,
            varunder motortjänstgöringen fullgöres, befinnes Bihang till riksdagens
            protokoll 1925. 4 saml. SLI häft. (Nr 317.) 689 25
          </p>
          <pb facs="riksdagen-motions-pdf/data/1925/mot_1925__ak__377/mot_1925__ak__377-002.pdf"/>
          <fw xml:id="i-3CTJmKa2QUTs7D7UrAVDwM">
            2 Motioner i Andra kammaren, Nr 377.
          </fw>
          <p xml:id="i-MTQdZuVia7YeJEYeVbFX9j">
            överhuvud ha förtärt sådana drycker, som i förevarande avseende
            kunna på- verka hans normala förmåga av snabb iakttagelse och
            självkontroll. Medicinalstyrelsen har, som av den kungl. propositionen
            framgår, uttalat önskvärdheten av att bestämmelser till bättre
            skydd mot trafikolyckor åväga- bringades samt framhållit, att
            förslag till sådana bestämmelser lämpligen borde utarbetas av
            vederbörande trafikmyndighet i samråd med medicinalstyrelsen.
            Det framgår icke av propositionen, att medicinalstyrelsens sålunda
            erbjudna råd tagits i anspråk vid utarbetande av nu f öreslagna
            bestämmelser. Med hän- syn till vad läkarnas, som det synes, praktiskt
            taget, enhälliga mening varit, sådan den framträtt i framstående
            läkares uttalanden i frågan — dessa sam- manfalla helt och hållet
            med vårt här ovan förda resonnemang — förefaller det tydligt,
            att i varje fall icke tillbörlig hänsyn tagits till dessa i frågan
            utan tvivel mest omdömesgilla auktoriteters upplysningar. Vi tillåta
            oss här anföra några uttalanden från läkarehåll, representativa
            för i övrigt olika åsikter i alkoholfrågan, men alldeles enhälliga
            i denna punkt. »Menige man förstår ännu icke», skriver d:r Ivan
            Bratt, »att svåra miss- öden kunna förorsakas därigenom att föraren
            förtärt alkohol, utan att han där- för behövt vara berusad. —
            Om man tar in mycket små doser alkohol — skall man absolut finna,
            att uppmärksamheten försämras.» Medicine professor Israel Holmgren
            yttrar bl. a.: »I de vittnesmål, som anges, göres det oftast gällande,
            att chauffören icke varit berusad. Det är att vrida saken på sned,
            då man undersöker, om den som vållat olyckan varit berusad eller
            ej. Man skulle i stället fråga: Har chauffören använt alkohol
            eller ej? — På den frågan kunde man få ett objektivt svar. ”Berusad'
            är ett alltför tänjbart och individuellt begrepp.» Lika tänjbart
            är säkerligen det i den kungl. propositionen föreslagna ut- trycket
            »synbarligen berörd av starka drycker». I den år 1924 på officiellt
            uppdrag av kungl. skolöverstyrelsen under medver- kan av medicinsk,
            teknisk och pedagogisk sakkunskap utgivna » Handbok i alko- holfrågan»&gt;,
            ett arbete, som i överensstämmelse med sin officiella karaktär
            utmär- ker sig för den största objektivitet med utmönstrande av
            allt agitatoriskt stoff, läses bl. a.: »Redan minimela alkoholmängder
            kunna minska den klara upp- fattningen, det lugna omdömet och
            möjligheten att få en klar överblick över en situation. De kunna
            i stället åstadkomma oaktsamhet, oförsiktighet och oskick- lighet.
            Att t. o. m. mycket små alkoholdoser inverka störande på orienterings-
            förmågan samt den finare inställnings- och anpassningsförmågan
            har redan särskilt visats. Att dessa verkningar kunna inställa
            sig t. o. m. halva och hela dygn efter intagandet av dosen, har
            även visats. Just denna efterverkan av föregående dags mer eller
            mindre måttliga alkoholbruk — är, ehuru oftast förbisedd, som
            orsak till olycksfall mycket betydande.» Betydelsefullt är även
            ett uttalande från så sakkunnigt håll, som det vilket representeras
            av Automobilklubben. Denna yttrar enligt referatet i den kungl.
            propositionen (sid. 4) att »en ändring borde vidtagas därhän,
            att straff stad- gades för förare icke blott då han — varit berusad
            utan redan då han under
          </p>
          <pb facs="riksdagen-motions-pdf/data/1925/mot_1925__ak__377/mot_1925__ak__377-003.pdf"/>
          <fw xml:id="i-8DDJNCYNoJvHQWYFh1uhkY">
            Motioner i Andra kammaren, Nr 377. 3
          </fw>
          <p xml:id="i-XTvwcNTZq93tgpckgZCtXs">
            körning befunnits så påverkad av alkoholhaltiga drycker, att
            hans förmåga att framföra fordonet och bedöma den föreliggande
            situationen i någon nämnvärd grad inskränkts.» Med denna fullt
            riktiga premiss stämmer dock icke till fullo den slutsats, vartill
            klubben kommer, då den förordar det mindre betryggande uttrycket
            »synbarligen berörd av starka drycker». I Köpenhamn har man gjort
            synnerligen noggranna undersökningar an- gående orsakerna till
            bilolyckor, och av den statistik som meddelats därifrån framgår,
            att 1923 ej mindre än 82 procent av dessa katastrofer framkallats
            av bilförarnas alkoholförtäring — och märk väl i de flesta fall
            s. k. måttlig för- täring. Liknande procenttal har uppgivits från
            Schweiz. Både i Danmark och ännu mer i Norge har man strängare
            bestämmelser än den som nu av Kungl. Maj:t föreslås i vårt land.
            Enligt meddelande av kapten N. Pallin i ett den 21 mars 1925 vid
            Svenska vägföreningens vårsammanträde hållet föredrag om » Trafiksäkerhet»
            kan antalet dödsfall av bilolyckor i Sverige beräknas till omkring
            200 årligen. Vad detta innebär, framgår tydligast vid en jämförelse
            med totala antalet dödsoffer av olyckshändelser inom hela Sveriges
            industri med dess 20-tal huvudyrkes- grenar. Detta antal utgjorde
            1921 en summa av 421 fall. » Bildöden är», tillade kapten Pallin
            (enligt tillgängligt referat), »den ojämförligt största maskinella
            bråddöd som finnes». För begränsning av olycksfallen inom industrien
            har nedlagts ett oerhört arbete och årligen betalas hundratusentals
            kronor på in- spektioner och ämbetsverk, som bl. a. utgiva minutiösa
            statistiska redogörelser för olycksfallen inom industri och näringsliv.
            Men för minskning av gatu- och vägtrafikens olyckor, som utan
            åtskillnad eller barmhärtighet drabba såväl män som kvinnor och
            barn, röres icke ett finger eller beviljas icke en krona ut- över
            vad som gått till den allmänna ordningsmakten. Tal. underströk
            kraftigt nödvändigheten av en ändring i dessa olidliga förhållanden.
            Alla fall av vare sig bråddöd eller mindre svåra olycksfall av
            denna art kunna naturligtvis icke förebyggas genom lagstiftning.
            Därtill fordras också en allmän insikt om rusdrycksbrukets totala
            oförenlighet med den vakenhet och tankeklara hand- lingskraft,
            som bilföringen kräver. Men i den mån staten underlåter att genom
            en rationell lagstiftning hävda en sådan ståndpunkt, bär den utan
            tvivel en betydande del av ansvaret för de olyckor och förluster,
            som inträffa på detta område. På grund av vad här ovan anförts,
            yrkas,
          </p>
          <p xml:id="i-CmC7RBx1uiv5YbJwgs16i7">
            att riksdagen måtte för sin del antaga Kungl. Maj:ts i pro- positionen
            nr 114 framlagda förslag till ändrad lydelse av $ 41 i förordningen
            den 15 juni 1923 om motorfordon med den ändring, att mom. 2 erhåller
            följande eller däremot i sak svarande, even- tuellt av vederbörande
            utskott formulerade lydelse: Befinnes förare av motorfordon eller
            traktortåg, varom i mom. 1 förmäles, hava förtärt alkoholhaltig
            dryck på sådan tid
          </p>
          <pb facs="riksdagen-motions-pdf/data/1925/mot_1925__ak__377/mot_1925__ak__377-004.pdf"/>
          <fw xml:id="i-Bwc9h33u8Da2ErZ6aUCa5s">
            4 Motioner i Andra kammaren, nr 377.
          </fw>
          <p xml:id="i-UMZVnY8HMNxsLgyKgoHVRe">
            att hans förmåga av uppmärksamhet och sinnesnärvaro vid for-
            donets eller tågets förande därav kan hava påverkats, straffes
            med böter från och med tjugufem till och med ett tusen kronor.
          </p>
          <p xml:id="i-BfMY2aSyVjhTPbjZJnYHCS" type="date">
            Stockholm den 28 mars 1925.
          </p>
          <div xml:id="i-94t3QGMJvNLgkcMAUcPnAA" type="signatureBlock">
            <list xml:id="i-2C4SSqP6FQe3VSFfhasbSr">
              <item xml:id="i-Ve7EGkwRXg8zZiANCm2GTX" who="unknown" type="signature">
                C. O. Johanson
              </item>
              <item xml:id="i-Jswo8VP1gLYvzRwCGaC17" who="i-7NooNyWKJ33i7YNm5KahRn" type="signature">
                Elof Ljunggren
              </item>
              <item xml:id="i-CJqRTt7iEK4mVSNjs9R56" who="i-4B6aJinJu5TMisrcdsM8Um" type="signature">
                Sven Bengtsson i Norup
              </item>
              <item xml:id="i-83h81NE9iiNPZF3QckoJUU" who="unknown" type="signature">
                Jones Erik Andersson Ernst Göranson
              </item>
              <item xml:id="i-6fbAcERL3GsWZ5L8asMcG3" who="i-3D7Cfk47LUcjbeGff3k8fV" type="signature">
                Felix Hamrin
              </item>
            </list>
          </div>
          <p xml:id="i-3n9ShN89RUqCWZ2aWQQPJT">
            i Ovanmyra. i Hjalmar Svensson.
          </p>
          <p xml:id="i-3m6iL2f6FPZJ7zWrTz9fFE">
            Stockholm, K. L. Beckmans Boktr., 1925.
          </p>
        </div>
      </div>
    </body>
  </text>
</TEI>
