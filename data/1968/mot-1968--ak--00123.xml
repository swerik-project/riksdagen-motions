<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00123">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__123/mot_1968__ak__123-001.pdf"/>
      <fw xml:id="i-MqNk1WUwShK5pxijTMDrmu">
        Motioner i Andra kammaren, nr 123 år 1968 5
      </fw>
      <div xml:id="i-g1KtSEYpi42encmoZbHUy" type="motHeader">
        <div xml:id="i-42GUmt5BzfrKc3XkWa9Mrg" type="motTitle"/>
        <div xml:id="i-Kg8UEtKUvZDcsnQyL6qudM" type="motSubmissionInfo"/>
      </div>
      <div xml:id="i-2qZmczEQVN6CEVyPhJzr4r" type="motBody">
        <div xml:id="i-TacpGRgSznKFPmA5y2bdZd">
          <p xml:id="i-2wrSAxGCEoPv5KaDdTGnji">
            Nr 123
          </p>
          <p xml:id="i-2EhpRfmo43KxHsEDFxnPvF">
            Av herr Levin m. flis, om upphävande av rätten för jakträttsinnehavare
            att döda hund som löper lös eller ofredar villebråd.
          </p>
          <p xml:id="i-6cHqaZBpBpjRK22dKwQxzx">
            (Lika lydande med motion nr 84 i Första kammaren)
          </p>
          <p xml:id="i-5XH3CrgEQXWnvZuArzAReR">
            Lagen om rätt till jakt av år 1938 anger i 22 paragrafen vilka
            befogenheter som tillkommer jakträttsinnehavare och hans folk
            om annans hund springer lös på hans marker. I paragrafens första
            och andra stycke regleras den skyldighet till skade- stånd som
            åvilar hundägaren, om löslöpande hund skadar eller ofredar det
            vilda, samt den ersättning som hundägare är skyldig erlägga till
            jakträttsinnehavaren som lösen, om hunden upptagits av jakträttsinnehavaren
            och hans folk. Genom ändring- arna i lagen år 1967 skärptes bestämmelserna
            så att lösenbeloppet numer är ganska betydande. Mot dessa bestämmelser
            är inget att anmärka. I paragrafens tredje stycke tillägges emellertid
            jakträttsinnehavaren och hans folk rätten att under vissa villkor
            döda annans hund. Stycket lyder som följer: »Låter hund, som löper
            lös och jagar eller ofredar villebråd, sig icke upptagas och framgår
            av omständigheterna uppenbarligen, att hundens löslöpande beror
            på ägarens eller innehavarens vårdslöshet, må under tiden från
            och med den 1 mars till och med den 20 augusti jakträttsinnehavaren
            eller hans folk döda hunden. Den som sålunda dödat hund skall
            därom ofördröjligen göra anmälan till polisman i orten vid äventyr
            att eljest icke äga att till sitt fredande åberopa förhållande
            som nyss sagts.» Rätten för en jakträttsinnehavare och hans folk
            att döda annans hund är en grym och inhuman bestämmelse som icke
            låter förena sig med de principer som man har rätt att ställa
            på en modern lag. Det är i annan lagstiftning en allmänt vedertagen
            princip att ingen har befogenhet att själv taga sig rätt utan
            att fråga varit om pröv- ning och utredning av laga myndighet
            i den ordning som lag och författning före- skriver. Ur denna
            synpunkt framstår lagbestämmelserna om rätt att omedelbart inskrida
            mot lösspringande hund och döda densamma som en kvarleva från
            en tid då var man hade rätt att ta lagen i egna händer. Jakträttsinnehavaren
            har tillagts rätt att själv helt avgöra bland annat om hundens
            lösspringande beror på hundägarens vårdslöshet. Det är en helt
            orimlig bestämmelse. Det kan vara en valp eller yngre hund som
            för tillfället sluppit lös därför att den inte användes för jakt
            eller brukar jaga och som tillhör de rena sällskapshundarna men
            som springer in på annans mark och då skrämmer upp en hare, en
            vildkanin
          </p>
          <pb facs="riksdagen-motions-pdf/data/1968/mot_1968__ak__123/mot_1968__ak__123-002.pdf"/>
          <fw xml:id="i-2N61CujAzeUpWd6GhmpqpA">
            6 Motioner i Andra kammaren, nr 123 år 1968
          </fw>
          <p xml:id="i-MiQxsXyE8kPNfA12ffEBec">
            eller annat småvilt och då på lek springer efter villebrådet.
            Om hunden då inte låter sig upptagas har jakträttsinnehavaren
            och hans folk rätt att utan vidare döda hunden. Det är inte ofta
            det förekommer att man dödar annans hund därför att den råkat
            överskrida rågången till annans jaktmark, men de fall som förekommer
            leder ofta till bråk och osämja mellan grannar. Det finns heller
            ingen bestämmelse som garan- terar att en sålunda skjuten hund
            inte åsamkats onödigt lidande; ett avlivande av hund med hagelskott
            måste ofta betyda stora risker för att djuret ej får en snabb
            död. Bestämmelsen, sådan den är utformad, är en ful fläck i vår
            jaktlagstiftning som inte på något sätt låter sig förena med den
            humanare syn som numera i större ut- sträckning än tidigare präglar
            bestämmelserna i jaktlag och jaktstadga. Jakträtts- innehavarens
            berättigade intressen är väl tillgodosedda redan genom bestämmelserna
            i första och andra stycket i paragraf 22, som dels ger honom rätt
            att upptaga hunden och utfå lösen av hundägaren jämte ersättning
            för föda till hunden och andra kost- nader och dels skadestånd
            för den skada som kan ha åsamkats villebrådsbeståndet. Med åberopande
            av ovanstående hemställer vi, att riksdagen måtte besluta att
            tredje stycket i 22 paragrafen i lagen den 3 juni 1938 om rätt
            till jakt skall utgå.
          </p>
          <p xml:id="i-FxVyukKk4kHaaBt1jvqVY3">
            Stockholm i januari 1968
          </p>
          <p xml:id="i-7uj72wXLSujzftjDtaLDAS">
            Hans Levin (s) Tekla Torbrink (s) Mary Holmqvist (s)
          </p>
        </div>
      </div>
    </body>
  </text>
</TEI>
