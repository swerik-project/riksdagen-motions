<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00278">
  <teiHeader>
    <fileDesc>
      <titleStmt>
        <title>Motverka hemlösheten</title>
        <author corresp="i-WTUJB2R5FNpHU89dXa4RTX i-EFJ93MgPh6dJrzDB1Tt657">av Emma Henriksson och Yvonne Andersson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motverka hemlösheten</title>
          <idno type="rdwebb">H002So278</idno>
          <rs type="number">So278</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So278/text</ref>
          <ref type="dokument_url_html">http://data.riksdagen.se/dokument/H002So278</ref>
          <ref type="dokumentstatus_url_xml">http://data.riksdagen.se/dokumentstatus/H002So278</ref>
          <ref type="doc">http://data.riksdagen.se/fil/2EA10490-5203-4609-AFFB-54373E2B9287</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4zAtmfsrszYYUtyVoBRWhJ" type="signed"/>
        <correspContext corresp="i-4zAtmfsrszYYUtyVoBRWhJ">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-EFJ93MgPh6dJrzDB1Tt657"/>
        </correspContext>
        <correspAction xml:id="i-41jMon84LZNJTeBhTuMPww" type="numbering">
          <date when="2012-10-03"/>
        </correspAction>
        <correspAction xml:id="i-REfPfgayLdsPnUGvzzVmRh" type="submission">
          <date when="2012-10-02"/>
        </correspAction>
        <correspAction xml:id="i-G9YmyoiR9jeTx9Y16bwkcb" type="transfer">
          <date when="2012-10-01"/>
        </correspAction>
        <correspAction xml:id="i-UbpAKsAREKKNTYVvyDxqJZ" type="assigned"/>
        <correspContext corresp="i-UbpAKsAREKKNTYVvyDxqJZ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NU3yDnLyrQjGGTBpTSiK7c" type="motHeader"/>
      <div xml:id="i-KWAiA45BmW6jTQcxCvBSMR" type="motBody">
        <div xml:id="i-HLBA1jPcYBLarGG3zBKDdZ" type="motProposal" subtype="förslag">
          <head xml:id="i-QKXrVRsVd5txX25SXg1Ujd">
            Förslag till riksdagsbeslut
          </head>
          <list xml:id="i-FJf8CCkrsCVVFJQahCEhW4" style="ol">
            <item xml:id="i-4SNdCZmnHLetuWuL8JP3yy">
              Riksdagen tillkännager för regeringen som sin mening vad som
              anförs i motionen om att vidareutveckla och implementera forskning
              om hemlöshet och särskilt beakta barnperspektivet.
            </item>
            <item xml:id="i-LPw1Dm8fsJPjiL3Lf6iSWt">
              Riksdagen tillkännager för regeringen som sin mening vad som
              anförs i motionen om hyresvärdens ansvar att informera kommunens
              socialnämnd om uppsägning av hyreskontrakt. 1
            </item>
          </list>
          <p xml:id="i-6n2LMch3sKFtaaViBH4x6U">
            1 Yrkande 2 hänvisat till CU.
          </p>
        </div>
        <div xml:id="i-Gw6wzUfQ2bTvWxdCweuSso" type="motContent">
          <head xml:id="i-9RAKAzLDzErSRyYQnCJigD" type="h1">
            Motivering
          </head>
          <p xml:id="i-LN3aPippbKneG3fg6JfhJG">
            Hemlösa är ingen homogen grupp. Det är människor som kommer från
            olika sammanhang med olika livsberättelser. Det kan vara personer
            som lever med missburk eller kriminalitet, som kanske försörjt
            sig genom prostitution, som lever under hot från sina familjer
            eller kan ha psykiska problem. Anledningen till varför en person
            blir hemlös skiljer sig därmed också åt, och det är inte alltid
            bristen på bostäder som är grunden till hemlösheten. Därför krävs
            det ofta många olika insatser. Alla dessa människor är i oerhört
            stort behov av stöd.
          </p>
          <p xml:id="i-UA1BQdwk2TMhcAmYTNpUcB">
            Enligt Socialstyrelsens senaste kartläggning rapporterades cirka
            34 000 personer som hemlösa enligt myndighetens definition. De
            som finns i denna grupp lever under olika omständigheter och har
            helt skilda behov av stöd från samhället. Socialstyrelsen redovisar
            att av de inrapporterade hemlösa personerna befann sig cirka 4
            500 personer i akut hemlöshet, varav 280 sov ute eller i offentliga
            utrymmen. 5 600 personer vistades på institution eller kategoriboende.
            13 900 personer bodde i långsiktiga boendelösningar (den sekundära
            bostadsmarknaden) och 6 800 personer i eget ordnat, kortsiktigt
            boende. Därutöver finns det också en mindre grupp vilken man på
            grund av bristfällig information inte har kunnat placera in i
            någon av kategorierna. Det rör sig om många barnfamiljer. Det
            är cirka 400 barn och ungdomar i Sverige som har ett osäkert boende
            eller lever i hemlöshet.
          </p>
          <p xml:id="i-TgthWvRDgwSgV6Z2g4ivoF">
            Före 2011 har det gjorts tre kartläggningar av hemlöshet i Sverige.
            År 1993 var antalet hemlösa 9 903, 1999 var antalet 8 440 och
            2005 var antalet hemlösa 17 783. Mot bakgrund av att Socialstyrelsen
            har förtydligat sin definition av hemlöshet har en bredare grupp
            rapporterats in under den senaste mätningen 2011 jämfört med mätningen
            från 2005. Breddningen av definitionen berör främst personer i
            de sociala boendelösningar som socialtjänsten ansvarar för, det
            vill säga försökslägenheter, träningslägenheter, referensboenden,
            sociala kontrakt med mera. Den bredare definitionen gör de svårare
            att jämföra resultaten mellan 2005 och 2011 men man kan hur som
            helst se åt vilket håll utvecklingen går.
          </p>
          <p xml:id="i-BFtaaXs5GJ3tYMnibQ2Bn8">
            Hemlösheten har ökat i alla hemlöshetssituationer sedan mätningen
            2005. Personer som helt saknar en bostad eller ett boende har
            emellertid minskat från cirka 1 000 till knappt 300. Det är alltså
            färre personer som sover utomhus eller i offentliga utrymmen jämfört
            med 2005. Detta är till stor del tack vare tak över huvudet-garantin.
          </p>
          <p xml:id="i-UYzVAPvGBzdneiqYoWwXTs">
            Alliansregeringen initierade för några år sedan en strategi för
            att motverka hemlöshet. 66 miljoner kronor satsades mellan 2007
            och 2009. Syftet med strategin var att skapa en struktur som gör
            det tydligt att många aktörer på såväl nationell, regional som
            lokal nivå har ett ansvar och en roll att spela i arbetet mot
            hemlösheten. Strategin innebar en ambitionshöjning genom att den
            angav en tydlig handlingsinriktning, ett brett angreppssätt och
            ett tydligt samarbete. I strategin fastslås att alla människor
            ska vara garanterade tak över huvudet och i fortsättningen erbjudas
            samordnade insatser utifrån individuella behov. Antalet vräkningar
            ska minska och inga barn ska vräkas. Inträdet på den ordinarie
            bostadsmarknaden ska underlättas för den som befinner sig i boendetrappor,
            träningslägenheter eller andra former av boenden som tillhandahålls
            av socialtjänsten eller andra aktörer. Ordnad bostad ska finnas
            för den som kommer ut från kriminalvårdsanstalt, behandlingsenhet
            eller stödboende.
          </p>
          <p xml:id="i-HcLhFiWyhsqeCxmMoM4LZH">
            Det är framförallt i det lokala sammanhanget som strategin har
            omsatts i praktiskt arbete. Det är i kommunen som tak-över-huvudet-garantin
            kan införas och det är i kommunen som gott samarbete mellan socialtjänst
            och fastighetsägare kan byggas för att minska hemlöshet. Regeringens
            och nationella myndigheters roll är att på bästa sätt stötta och
            stimulera de lokala aktörerna i deras arbete.
          </p>
          <p xml:id="i-VAets3K8LaG7WoTdGRgtTz">
            Antalet barn som fått uppleva en vräkning har dessvärre ökat
            något det senaste året, trots regeringens mål att inga barn ska
            behöva befinna sig i denna situation. Dagens lagstiftning gör
            skillnad mellan om hyresvärden vid försenad hyresbetalning eller
            störning väljer att göra en förtida uppsägning eller låter kontraktet
            löpa uppsägningstiden ut.
          </p>
          <p xml:id="i-6zXV38zgwbkzRdcpsu8km8">
            Vid förtida uppsägning har hyresvärden en skyldighet att meddela
            socialnämnden om att uppsägning skett. Om hyresvärden däremot
            väljer att låta hyresgästen bo kvar under uppsägningstiden, i
            normalfallet tre månader, föreligger ingen anmälningsskyldighet
            till socialnämnden. Dessa senare fall kan rymma många så kallade
            dolda vräkningar.
          </p>
          <p xml:id="i-DTSAMFaBxGpzHmRi63hAtR">
            Enligt Socialstyrelsens öppna jämförelser om hemlöshet har endast
            var fjärde kommun på ledningsnivå en skriftligt beslutad plan
            för sitt arbete mot hemlöshet. Sex av tio kommuner har inga skriftliga
            rutiner för att förebygga vräkning av barnfamiljer. Endast 15
            procent av kommunerna samverkar med frivilligorganisationer.
          </p>
          <p xml:id="i-TPnXExNaA7egAp3THwDiHR">
            Vi anser att lagstiftningen borde vara likvärdig oavsett vilken
            uppsägningsform som används av hyresvärden. Därmed skulle socialnämnden
            få större möjligheter att ge hyresgästen kvalificerad och relevant
            hjälp. Lagstiftningen ska vara generell och gälla alla uppsägningar
            som har sin grund i utebliven hyresbetalning eller störning.
          </p>
          <p xml:id="i-8zPqiiwDNenWBnUfWdFq8f">
            Ju tidigare den enskilde får kontakt med socialnämnden desto
            större är möjligheten att finna lösningar. Inte minst är detta
            viktigt för att undvika att familjer med barn hamnar i akut hemlöshet.
            För att en sådan lag ska få full effekt krävs att socialnämnden
            är aktiv och tillsätter en ansvarig socialsekreterare omedelbart
            när en anmälan kommer till socialnämnden.
          </p>
          <p xml:id="i-7QV96Eath1Dbr61Kr7uiQr">
            Hemlöshetsproblematiken är komplex till sin natur och inte bara
            en intern kommunal angelägenhet. Det är inte ovanligt att hemlösa
            förflyttar sig över kommungränser för att om möjligt finna en
            sängplats över natten. Inte sällan är det de större kommunerna
            som får ställa sin socialtjänst till förfogande i denna utmaning.
            Därför bör hemlöshetsfrågan även ses i ett regionalt perspektiv.
            Det är viktigt med en ökad samverkan mellan kommunerna. En sådan
            samverkan mellan berörda aktörer och kommuner är en avgörande
            framgångsfaktor i hemlöshetsarbetet.
          </p>
          <p xml:id="i-PQMTGf38NSTA3SK2AmqByT">
            Forskning om bostadssociala frågor måste vara ett viktigt deltema
            i den samhällsvetenskapliga forskningen. Det är viktigt med kunskap
            om hur många de hemlösa är, vad deras situation beror på och om
            de blir fler eller färre. Det är särskilt angeläget att beakta
            barnperspektivet i forskningen om hemlöshet. Vi anser därför att
            forskningen om hemlöshet måste vidareutvecklas och implementeras
            i en vidare krets. Det långsiktiga målet för ett välfärdsland
            som Sverige borde vara att ingen saknar ett hem. Detta bör ges
            regeringen till känna.
          </p>
        </div>
        <div xml:id="i-AVBvqFWRRT7sL9r3hsFo3N" type="motSignatures">
          <list xml:id="i-FwU44PVpb3SssbjuyBVWGG">
            <item xml:id="i-AARZudVGpsDX998KkL32eR">
              Emma Henriksson (KD)
            </item>
            <item xml:id="i-Rw3NMAa2fFopxE2h2a1Tiv">
              Yvonne Andersson (KD)
            </item>
          </list>
        </div>
      </div>
    </body>
  </text>
</TEI>
