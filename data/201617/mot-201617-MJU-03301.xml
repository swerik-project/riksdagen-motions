<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-03301">
  <teiHeader>
    <fileDesc>
      <titleStmt>
        <title>En effektivare klimatpolitik</title>
        <author corresp="i-Eacy3hoeNxvqq2LX6QNV8u">av Martin Kinnunen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3301 av Martin Kinnunen m.fl. (SD)</title>
          <idno type="rdwebb">H4023301</idno>
          <rs type="number">3301</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4023301/text</ref>
          <ref type="dokument_url_html">http://data.riksdagen.se/dokument/H4023301</ref>
          <ref type="dokumentstatus_url_xml">http://data.riksdagen.se/dokumentstatus/H4023301</ref>
          <ref type="docx">http://data.riksdagen.se/fil/C092E0F3-95E7-46BF-B1D6-28DA3192D203</ref>
          <ref type="pdf">http://data.riksdagen.se/fil/A67F307A-5535-41F0-983D-F2A6105A09CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-8UHfFy8Egv2UxrL1auT5kE</idno>
            <name>Anders Forsberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LoRxoN8MhHk6QxfVprnmU8" type="signed"/>
        <correspContext corresp="i-LoRxoN8MhHk6QxfVprnmU8">
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-8UHfFy8Egv2UxrL1auT5kE"/>
          <note type="signatory" corresp="i-VCBwijV18pWsvC1p2xZJJm"/>
        </correspContext>
        <correspAction xml:id="i-4KgywtRV5PC1AQiU2yuWKg" type="submitted">
          <date when="2016-10-05"/>
          <time when="15:53:18"/>
        </correspAction>
        <correspAction xml:id="i-SY5b1kZtrqCRmQy6kjgfZ3" type="reviewed">
          <date when="2016-10-06"/>
          <time when="13:00:57"/>
        </correspAction>
        <correspAction xml:id="i-99at3g2LA1ddi9mV22svQo" type="referred">
          <date when="2016-10-14"/>
        </correspAction>
        <correspAction xml:id="i-FN6XFUVzAJd25jRi4vQnVY" type="assigned">
          <date when="2018-06-13"/>
          <time when="13:24:04"/>
        </correspAction>
        <correspContext corresp="i-FN6XFUVzAJd25jRi4vQnVY">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-7SfYdFxD8LJqrs6V1E3iTZ" type="behandlas_i"/>
        <correspContext corresp="i-7SfYdFxD8LJqrs6V1E3iTZ">
          <ref type="uppgift">2016/17:MJU25</ref>
          <ref type="ref_dok_id">H401MJU25</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU25</ref>
          <ref type="ref_dok_titel">Ett klimatpolitiskt ramverk för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TNv2zfVQDoWeTCktfsh3if" type="behandlas_i"/>
        <correspContext corresp="i-TNv2zfVQDoWeTCktfsh3if">
          <ref type="uppgift">2016/17:FiU1</ref>
          <ref type="ref_dok_id">H401FiU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU1</ref>
          <ref type="ref_dok_titel">Statens budget 2017 Rambeslutet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QzPYBRfeT6mBF6EirNcPia" type="behandlas_i"/>
        <correspContext corresp="i-QzPYBRfeT6mBF6EirNcPia">
          <ref type="uppgift">2016/17:MJU24</ref>
          <ref type="ref_dok_id">H401MJU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU24</ref>
          <ref type="ref_dok_titel">Ett klimatpolitiskt ramverk för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QW7T1oa1L2NrDbAghrB9qn" type="behandlas_i"/>
        <correspContext corresp="i-QW7T1oa1L2NrDbAghrB9qn">
          <ref type="uppgift">2016/17:NU14</ref>
          <ref type="ref_dok_id">H401NU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU14</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6oA1di2hk2wJEx3gGz1oKp" type="motHeader">
        <div xml:id="i-YSZDBjsrVdnJuctEViUVs1" type="motTitle">
          Motion till riksdagen 2016/17:3301 av Martin Kinnunen m.fl. (SD)
          En effektivare klimatpolitik
        </div>
      </div>
      <div xml:id="i-JLe2tNRFoH2Lw3aDPrCAjB" type="motBody">
        <div xml:id="i-7akr6YU7Ftst8vDDj17V68" type="motProposal" subtype="förslag">
          <head xml:id="i-UERf3WZarxxZGYRGPzPBKf">
            Förslag till riksdagsbeslut
          </head>
          <list xml:id="i-3oKgQpHRHnqX2yJPTEsUSs" style="ol">
            <item xml:id="i-17BDQjsXDBBqLqeXSDekBk">
              Riksdagen ställer sig bakom det som anförs i motionen om att
              regeringen i EU och i globala förhandlingar ska verka för att
              bördefördelningen när det gäller minskade utsläpp av klimatgaser
              ska ha en tydlig koppling till nationernas faktiska utsläpp och
              tillkännager detta för regeringen.
            </item>
            <item xml:id="i-9drT9cG62GLAghrqruayCR">
              Riksdagen ställer sig bakom det som anförs i motionen om att
              regeringen bör göra en analys av effekterna av en föregångspolitik
              på klimatområdet och tillkännager detta för regeringen.
            </item>
            <item xml:id="i-fRErWHBKVWjH69RHs4jZT">
              Riksdagen ställer sig bakom det som anförs i motionen om att
              regeringen ska utreda riskerna för s.k. koldioxidläckage till
              följd av ogynnsamma konkurrensförhållanden för svensk industri
              och tillkännager detta för regeringen.
            </item>
            <item xml:id="i-AgbHDEjFudJRYju6bkTcnn">
              Riksdagen ställer sig bakom det som anförs i motionen om att
              ökat fokus bör ligga på insatser för att åstadkomma teknisk utveckling
              snarare än på att genom ökade skatter minska utsläppen i Sverige
              och tillkännager detta för regeringen.
            </item>
            <item xml:id="i-NCQPnSrKmSf9aAVhjAuCSk">
              Riksdagen ställer sig bakom det som anförs i motionen om att
              regeringen vid förhandlingar inom den klimat- och energipolitiska
              ramen ska verka för att EU:s medlemsstaters åtaganden ska kunna
              justeras utifrån framtida faktiska globala överenskommelser och
              tillkännager detta för regeringen.
            </item>
            <item xml:id="i-X9BZ2poxg1wQL54WDwxR3V">
              Riksdagen ställer sig bakom det som anförs i motionen om att
              regeringen ska driva som svensk linje att EU:s medlemsstater inte
              ska anta väsentligt större mål om minskning av utsläpp av växthusgaser
              än världens övriga stora utsläppare och tillkännager detta för
              regeringen.
            </item>
            <item xml:id="i-LQJgr7a71zawwtjY29mWeg">
              Riksdagen ställer sig bakom det som anförs i motionen om att
              regeringen både i Sverige och i EU bör fokusera klimatpolitiken
              på energiforskning och på nästa generations koldioxidneutrala
              energi och tillkännager detta för regeringen.
            </item>
            <item xml:id="i-8AsAYVuGQFQMkr1zynF87E">
              Riksdagen ställer sig bakom det som anförs i motionen om att
              regeringen bör driva linjen att EU:s medlemsstater vid beräkningen
              av utsläpp av klimatgaser ska utgå från faktiska nettoutsläpp
              som inkluderar markanvändning, och detta tillkännager riksdagen
              för regeringen.
            </item>
            <item xml:id="i-CMFG7SZGxGcF1QgEqHxhKy">
              Riksdagen ställer sig bakom det som anförs i motionen om att
              sektorsvisa mål inom klimatpolitiken bör avskaffas och tillkännager
              detta för regeringen.
            </item>
            <item xml:id="i-PEAHaKpXBfC9WfCkxFozvm">
              Riksdagen ställer sig bakom det som anförs i motionen om att
              regeringen i förhandlingar inom den klimat- och energipolitiska
              ramen ska verka för att likställa kärnkraft med förnybar energi
              och tillkännager detta för regeringen.
            </item>
            <item xml:id="i-YaKZbvppxCeC8gW9vXiUDW">
              Riksdagen ställer sig bakom det som anförs i motionen om att
              regeringen ska ompröva sin politik för etanol och biodiesel och
              tillkännager detta för regeringen.
            </item>
            <item xml:id="i-9V1NjZdSSpZfh5v8h45aTb">
              Riksdagen ställer sig bakom det som anförs i motionen om att
              subventionerna för jordbruksbaserade biodrivmedel snarast bör
              fasas ut och tillkännager detta för regeringen.
            </item>
            <item xml:id="i-X4PMhzEVUHBXgWuKyrNyvo">
              Riksdagen ställer sig bakom det som anförs i motionen om att
              klimatavtalet från Paris inte ska betraktas som ett faktiskt bindande
              avtal och tillkännager detta för regeringen.
            </item>
            <item xml:id="i-LRUcFckeGB4iNe47bgKG63">
              Riksdagen ställer sig bakom det som anförs i motionen om att
              Sverige ska verka för att de frivilliga åtagandena inom ramen
              för klimatavtalet i Paris framöver ska utformas så att de enkelt
              ska kunna jämföras och tillkännager detta för regeringen.
            </item>
            <item xml:id="i-FGVoWLyT14bnbR2mhBadGd">
              Riksdagen ställer sig bakom det som anförs i motionen om att
              regeringen i förhandlingarna om bördefördelning inom EU ska verka
              för att Sverige inte ska åläggas hårdare krav än vad som är genomsnittet
              bland EU-länderna och tillkännager detta för regeringen.
            </item>
            <item xml:id="i-3c5Net7DrxwHgueQecZrjz">
              Riksdagen ställer sig bakom det som anförs i motionen om att
              ett större finansiellt fokus bör läggas på att förbereda Sverige
              för eventuella framtida klimatförändringar och tillkännager detta
              för regeringen.
            </item>
          </list>
        </div>
        <div xml:id="i-PDPitS5RFfiNXx9WrauLSs" type="motContent">
          <head xml:id="i-JmvD1tySLXhrLesqSGjBjE" type="h1">
            Motivering
          </head>
          <p xml:id="i-8RK66b7ka67nGbU7t2gYhw">
            Sverigedemokraterna saknar det globala perspektivet i svensk
            klimatpolitik. Det krävs en insikt om att Sverige, eller EU för
            den delen, på egen hand inte kan påverka de globala koldioxidutsläppen
            i någon betydande utsträckning.
          </p>
          <p xml:id="i-CyxVve6moSxuwb8dyhhcke">
            Sverigedemokraterna eftersträvar en miljö- och klimatpolitik
            baserad på humanism där alla världens människor har en okränkbar
            rätt att eftersträva en bättre och mer mänsklig morgondag. Vi
            avhåller oss från domedagsprofetior och lägger fokus på realistiska
            lösningar på verkliga problem.
          </p>
          <p xml:id="i-8zS9CFX6xAxQM6YQNzBZwe">
            Sverigedemokraterna menar att om vi på kort och lång sikt ska
            kunna klara vår industri och handel och därmed i förlängningen
            jobben och välfärden, måste vi ta med i beräkningen vad vi faktiskt
            släpper ut i förhållande till andra när vi beslutar om Sveriges
            utsläppsminskningar. I Sverige fasade vi ut stora delar av vår
            användning av fossila bränslen på 70 och 80-talet bl.a. genom
            en omställning inom uppvärmning. Detta har tillsammans med en
            nästan koldioxidfri elproduktion resulterat i att vi i princip
            har den industrialiserade världens lägsta utsläpp per capita,
            detta trots vårt kalla klimat. Med anledning av detta, att vi
            i Sverige endast står för ungefär 0,15 procent av världens totala
            utsläpp av växthusgaser, är det inte rimligt att vi i Sverige
            ska krävas på större utsläppsminskningar än andra länder. Räknar
            man nettoutsläpp, reglerat för nettoupptag av koldioxid av våra
            växande skogar, hamnar Sveriges utsläpp på omkring 0,05 procent,
            alltså under det globala genomsnittet per capita. Regeringens
            linje vid förhandlingar i EU och på global nivå måste vara att
            de som släpper ut mest också ska ta de största åtagandena att
            minska sina utsläpp när det kommer till bördefördelningen inom
            EU och globalt.
          </p>
          <head xml:id="i-2btKWqf7V3j2GKbF6MbFV1" type="h2">
            Föregångspolitiken
          </head>
          <p xml:id="i-4dHpxGMnSx6HEKvWH5xeLs">
            Svensk klimatpolitik har länge byggt på att Sverige ska gå före
            andra länder på området och besluta om betydligt större utsläppsminskningar.
            Tanken bakom detta är att Sverige på detta sätt ska kunna påverka
            andra länder i samma riktning. Problemet med denna strategi är
            att det inte finns något som tyder på att den fungerar. Det finns
            ingen forskning på området som stöder att denna föregångspolitik
            på något sätt bidrar till minskade utsläpp. Enligt teorin om koldioxidläckage
            kan det till och med vara så att denna politik genom så kallat
            koldioxidläckage bidrar till att öka utsläppen i andra länder.
            Enligt EU-kommissionen bidrar varje procentuell ökning av elpriset
            till en minskning av exporten med 1,6 procent, vilket sätter fokus
            på vikten av att upprätthålla god konkurrenskraft inom EU. Om
            det blir dyrare att tillverka varor i Sverige och Europa är risken
            stor att företag istället flyttar till andra länder med lägre
            energipriser.
          </p>
          <p xml:id="i-RHYU3QTi7qt83VuF2bYvr5">
            Riksrevisionen framhåller i sin rapport ”Mer klimat för pengarna”
            att det saknas underlag för att bedöma risken för så kallat koldioxidläckage,
            det vill säga att produktion flyttas från Sverige till länder
            med lägre eller inga utgifter för koldioxidutsläpp. Varken regeringen
            eller myndigheterna har samlat analyserat och rapporterat hur
            mycket olika branscher behöver betala för utsläppsminskningarna
            och om de företag som gynnas verkligen är de som omfattas av en
            risk för koldioxidläckage. Vissa analyser finns, men rapporteringen
            är otillräcklig.
          </p>
          <p xml:id="i-M3P7KQVprDJ5FbrrKGc6X1">
            Vi anser det vara av största vikt att konkurrenskraften för såväl
            den svenska som den europeiska industrin inte försämras i den
            utsträckningen att koldioxidgenererande produktion flyttas till
            länder med en mindre ambitiös klimatpolitik eller där andra miljöhänsyn,
            arbetsrätt och mänskliga rättigheter är åsidosatta. Mot bakgrund
            av att koldioxidutsläppen ökar markant på andra håll i vår omvärld
            anser vi att det bör göras djupare konsekvensanalyser av att en
            ambitiös klimatpolitik ensidigt förs i en begränsad del av världen.
            I rapporten Klimatpolitik och ledarskap, som togs fram inom ramen
            för Expertgruppen för miljöstudier av professor Michael Hoel från
            Oslo universitet, klargörs det att höga koldioxidskatter medför
            ökade utsläpp i andra länder. För att minska utsläppen måste ökat
            fokus ligga på forskning och teknisk utveckling snarare än generella
            skattehöjningar för att minska utsläppen inom Sveriges gränser.
          </p>
          <p xml:id="i-RxZ22mWka8NKvxAvS9MM3b">
            Därför är vi i Sverigedemokraterna av uppfattningen att en genomgripande
            analys av föregångspolitiken och risken för koldioxidläckage skyndsamt
            behöver genomföras så att inte värdefull svensk industri försvinner
            utomlands till stor skada för samhället men med ringa nytta för
            miljömålen. Konjunkturinstitutet och Finanspolitiska rådet har
            nyligen konstaterat att det är avgörande för de samhällsekonomiska
            kostnaderna av klimatpolitiken hur andra länder agerar. Detta
            perspektiv saknas dessvärre i svensk klimatpolitik.
          </p>
          <head xml:id="i-Lpjv6fWGy7Mg37pXHPSPVz" type="h2">
            Nationella och europeiska utsläppsmål
          </head>
          <p xml:id="i-Fn2B9HceUgud5NCM8VNPnP">
            En för Sverigedemokraterna central uppfattning är att bindande
            mål för att minska utsläppen av växthusgaser ska uppnås utan att
            äventyra vare sig de enskilda nationernas eller hushållens ekonomi.
            Det är nödvändigt att åtaganden inom EU kopplas till ansträngningar
            att komma fram till bindande mål på global nivå. EU står trots
            allt bara för omkring 10 procent av världens utsläpp medan resten
            av världen ökar utsläppen med motsvarande ett helt EU på mindre
            än fem år. Sverigedemokraterna tycker därmed att regeringen i
            förhandlingarna för den klimat- och energipolitiska ramen ska
            verka för att åtagandena för medlemsstaterna ska kunna justeras
            till faktiska internationella avtal som omfattar alla världens
            stora utsläppare så som Kina, USA, Indien, Ryssland och Japan.
            Genom att i förhandlingar på EU-nivå utgå från att Sverige ska
            ha EU:s mest ambitiösa politik på området bidrar idag Sverige
            till att öka andra medlemsstaters möjlighet att sänka sina ambitioner
            på området. Utgångspunkten i förhandlingarna för svensk del bör
            vara att Sverige inte ska åta sig att minska utsläppen mer än
            vad som är genomsnittet i EU.
          </p>
          <p xml:id="i-XPRDsX1pbo1fnrrd8gXYMC">
            EU kan mycket väl ta en ledande roll i internationellt samarbete
            gällande utsläpp av växthusgaser, men att EU ska gå före och ställa
            markant hårdare krav på medlemsstaternas industri i förhållande
            till den globala marknaden ser vi som långsiktigt ohållbart. Sverigedemokraterna
            vänder sig således emot att Sverige och EU ensidigt beslutar om
            väsentligt större utsläppsminskningar av växthusgaser än vad som
            nås i internationella avtal. Europa är i det stora hela inte någon
            signifikant aktör och även om Europas länder skulle nå nollutsläpp
            är den reella effekten på de globala utsläppen högst begränsad.
          </p>
          <p xml:id="i-DmuNRajcSgS4hVWdEtrWLM">
            Att sänka utsläpp av klimatgaser utan att detta är kopplat till
            nya innovationer som kan stå på egna ben i en konkurrensutsatt
            marknad är kostsamt och påverkar jobb och välfärd i Sverige och
            Europa negativt. Sveriges och Europas fokus måste därför riktas
            mot energiforskning där målet är att nya energislag ska bli så
            billiga att de konkurrerar ut fossila bränslen. Dagens förnybara
            energislag håller sällan måttet för att klara varken ekonomiska,
            tekniska eller miljömässiga hållbarhetsmål och så länge detta
            är fallet kommer fossila bränslen vara den dominerande energin
            i världen, framför allt för länder som gör en resa ur fattigdom
            mot förhållanden som mer liknar västvärldens.
          </p>
          <p xml:id="i-T5mvC4xNMT82qRsETYd7ZR">
            Sverigedemokraterna anser att Lulucf (land use, land use change
            and forestry) ska ingå i medlemsstaternas mål om utsläpp av klimatgaser.
            Detta är viktigt för att uppnå rättvisa och stimulera till en
            ansvarsfull skogspolitik. Dock ser vi det som märkligt om medlemsstaterna
            efter förhandlingar endast kan tillgodoräkna sig nya förändringar
            av markanvändning. Utgångspunkten måste givetvis vara att fastställa
            nationernas faktiska nettoutsläpp med markanvändning inkluderat
            och sedan utgå ifrån dessa nya siffror i samtliga beräkningar.
          </p>
          <head xml:id="i-S6uLWzwxHWjD4QZxThx7aQ" type="h2">
            Sektorsvisa mål
          </head>
          <p xml:id="i-GwMBu72QMRM8VXM7zuF34Y">
            Sverigedemokraterna anser liksom Konjunkturinstitutet och Finanspolitiska
            rådet att klimatmål bör formuleras i termer av det miljöproblem
            vi vill lösa och inte i termer av de medel vi har för att lösa
            det. Av den anledningen bör Sverige snarast avveckla alla sektorsvisa
            mål inom klimatpolitiken. Mål om förnybart, energieffektivisering
            och koldioxidfri fordonsflotta bör överges. Regeringen bör ge
            Miljömålsberedningen nya direktiv beträffande klimatpolitiken.
            Målet för svensk klimatpolitik ska utgå från hur man så kostnadseffektivt
            som möjligt kan bidra till att minska utsläpp av klimatgaser på
            global nivå. Forskning har visat att bindande mål för förnybart
            inom EU kraftigt kan öka kostnaderna utan att utsläppen minskar.
            Påfallande ofta betyder en omställning till så kallad förnybar
            energi i realiteten höjda utsläpp av klimatgaser. Tyskland är
            ett tydligt exempel på detta där kolkraften byggs ut kraftfullt
            trots världens mest ambitiösa satsningar på sol och vindkraft.
            I ljuset av detta är det märkligt att kärnkraftens betydelse över
            huvud taget inte finns med i diskussionen i Sverige. Att kärnkraften,
            som är att betrakta som klimatneutral, ställs vid sidan av det
            som kallas förnybart slår oerhört fel. I IPCC:s senaste rapport,
            WGIII AR5, har dock kärnkraften fått en tydlig plats, vilket är
            rimligt. Forskning på nästa generations kärnkraft måste också
            ges en tydlig prioritet. Sverigedemokraternas mening är därför
            att regeringen ska verka för att kärnkraft ska likställas med
            så kallad förnybar energi. När det kommer till energieffektivisering
            är det en högst motiverad process men den är inte i behov av politiska
            påbud. Att man med ett pennstreck från politiskt håll ska kapa
            stora delar av energianvändningen är en tankevurpa som snarast
            för tankarna till planekonomi.
          </p>
          <p xml:id="i-Sr9s7hSoFZUMgbC2o8r6nv">
            Vi i Sverigedemokraterna vänder oss därför mot bindande mål för
            förnybart bränsle och energieffektivisering samt för mål om en
            koldioxidneutral fordonsflotta.
          </p>
          <head xml:id="i-A93uFHGKyQWuekLoGGFbe7" type="h2">
            Omställningar i energisektorn
          </head>
          <p xml:id="i-BQihZo7MHuetVt963hzj67">
            Som argument för att tvinga fram användande av biodrivmedel anförs
            i huvudsak den klimatnytta dessa bränslen påstås generera. Detta
            menar vi är tvivelaktigt, åtminstone gällande första generationens
            biodrivmedel. Inte minst då uppodling av ny mark, vilket i realiteten
            blir konsekvensen av ökat användande av dessa bränslen, förändrar
            markanvändningen på ett sätt som genererar en koldioxidskuld som
            kommer att ta många årtionden att kompensera för. I rent klarspråk
            ökar alltså utsläppen av koldioxid för årtionden framåt. Samtidigt
            riskerar ovärderlig orörd natur att försvinna, inte minst sydamerikansk
            regnskog, vilket drabbar världens biologiska mångfald. Vidare
            ökar alla de miljörelaterade problem som är kopplade till jordbruk,
            så som övergödning, vattenanvändning, användande av bekämpningsmedel
            och inte minst utsläpp av växthusgaser.
          </p>
          <p xml:id="i-2BKrGTHZARiUsh8VNooPGU">
            Ett annat problem med biodrivmedlen är att många motorfordon
            inte är konstruerade ens för en låginblandning, utan havererar,
            med stora konsekvenser för enskilda privatpersoner. Riksrevisionen
            skriver i sin rapport Mer klimat för pengarna att regeringen inte
            har samordnat infrastrukturplaneringen med klimatmålen utan sätter
            förhoppningen till att stora, nu okända, tekniksprång ska kunna
            bidra till utsläppsminskningar. Detta får anses vara mycket oansvarigt,
            i synnerhet som regeringen inte tydligt samordnat klimatforskningen
            med klimatmålen för att inrikta forskningen mot att åstadkomma
            de tekniksprång som skulle behövas. Samtidigt har den senaste
            IPCC-rapporten, WGIIAR5, lyft fram tydliga konflikter mellan första
            generationens biodrivmedelsframställning och global livsmedelsförsörjning
            där man på flera håll i världen sett hur de allra fattigaste drabbas.
            Med anledning av detta måste regeringen göra en bredare analys
            över nyttan med biodrivmedlen. När det gäller subventionerna av
            jordbruksbaserade biodrivmedel är det Sverigedemokraternas mening
            att de snarast bör fasas ut.
          </p>
          <head xml:id="i-LxWLhE9wGKs6nKSN4r9tm1" type="h2">
            Klimatavtalet från Paris
          </head>
          <p xml:id="i-6MN9Gaiyy4i9pV8GcEP37A">
            Klimatavtalet från Paris beskrivs av regeringen som ett rättsligt
            bindande klimatavtal. Det finns emellertid flera problem med avtalet
            och med regeringens linje. Avtalet saknar helt konkreta åtgärder
            för hur utsläppen ska minska utan bygger istället på frivilliga
            åtaganden (Nationally Determined Contribution), som för många
            länder handlar om kraftiga utsläppsökningar. Kina har till exempel
            lovat att fortsätta att öka utsläppen till 2030 och för närvarande
            beslutar Kina i genomsnitt om byggande av ett till två nya kolkraftverk
            varje vecka. Indien, som är världens tredje största utsläppare,
            har angivit sitt mål relaterat till BNP vilket betyder att utsläppen
            kan komma att öka kraftigt givet att tillväxten bibehålls på samma
            höga nivå.
          </p>
          <p xml:id="i-A5EssHhcPikdJPxUA5myky">
            Vidare saknas även sanktionsmöjligheter för länder som inte håller
            sig inom ramarna. Alltså är det i praktiken inte ett rättsligt
            bindande avtal och det är därför eftersträvansvärt att Sverige
            också driver linjen att detta inte är ett bindande avtal för att
            på så vis öka möjligheterna att framöver åstadkomma ett avtal
            som i alla aspekter är bindande. Vidare är det djupt problematiskt
            att det är omöjligt att jämföra ländernas frivilliga åtaganden.
            Genom att använda olika basår för varifrån utsläppsminskningarna
            ska utgå och relatera utsläppsminskningarna till BNP är det mycket
            enkelt att få ett mål som de facto innebär ökade utsläpp att framstå
            som ambitiösa på klimatområdet. Ett land med hög tillväxt ges
            incitament att koppla utsläppen till BNP och andra länder ges
            incitament att välja ett år under högkonjunktur som basår. Sverige
            bör verka för att ländernas frivilliga åtaganden ska vara utformade
            så att de enkelt ska kunna jämföras med varandra. Grundläggande
            måste också vara att det är de länder som släpper ut mest som
            också ska minska utsläppen mest. Problematiskt är också att kraven
            är mycket lågt ställda på utvecklingsländerna där potentialen
            är stor för kraftiga utsläppsökningar i framtiden. Sammanfattningsvis
            ska ändå konstateras att klimatavtalet från Paris förbättrar möjligheten
            till globalt klimatarbete.
          </p>
          <p xml:id="i-Fez5HuChYxzaPrCxC477uK">
            Vad som har större betydelse för svensk del är beslut om bördefördelning
            inom EU. Det är idag oklart när beslut om bördefördelningen kommer
            att ske men ur Sverigedemokraternas synpunkt är det första förslaget
            från kommissionen djupt problematiskt. Enligt EU-kommissionens
            förslag är Sverige det land inom EU som ska minska sina utsläpp
            mest. Detta är besynnerligt mot bakgrund av att Sveriges utsläpp
            av växthusgaser per capita redan ligger kraftigt under genomsnittet
            för industrialiserade länder. Detta förslag från EU-kommissionen
            skulle samtidigt innebära att flera länder kommer att kunna öka
            sina utsläpp eller minska utsläppen i väldigt begränsad utsträckning.
            Man kan konstatera att regeringen genom att frivilligt ta på sig
            de mest ambitiösa och kostsamma utsläppsminskningar nu bidragit
            till att andra länder i EU kan komma att kunna sänka ambitionen
            på området. Sverigedemokraterna vill att regeringen i förhandlingarna
            om bördefördelningen ska verka för att Sverige inte ska drabbas
            av hårdare utsläppsminskningskrav än vad som är genomsnittet bland
            EU-länderna.
          </p>
          <head xml:id="i-SmAbFbRPsYoJV9GN45hP5y" type="h2">
            Framtida utmaningar
          </head>
          <p xml:id="i-BgEgYH7JHwd16zp6XmxWx5">
            Man kan idag konstatera att de globala försöken att åstadkomma
            utsläppsminskningar har misslyckats. Utsläppen av koldioxid fortsätter
            att i takt med att fler tidigare fattiga länder idag upplever
            kraftig tillväxt och det finns inte mycket som tyder på någon
            reell förändring trots ansträngningarna i Europa. Det som på allvar
            skulle kunna förändra detta faktum, att utsläppsnivåerna av klimatgaser
            även fortsättningsvis kommer att ligga på höga nivåer, är att
            Sverige och andra nationer lyckas att konkurrera ut det fossila
            genom innovationer framför allt inom energiframställning, teknologi
            som sedan kan exporteras.
          </p>
          <p xml:id="i-55GckyVSGhGyHiGRz3SZwf">
            På lång sikt bör Sverige också kunna sträva efter att bli helt
            koldioxidneutralt, men man bör vara försiktig med att ta fram
            en tidsplan för detta eftersom denna utveckling bör ske i harmoni
            med tekniska landvinningar. Samtidigt är det viktigt att understryka
            att en nulägesanalys ger för handen att utsläppen förmodligen
            globalt inte kommer att minska under vår generation.
          </p>
          <head xml:id="i-4P7CUY5JELDAkFYvTy4CLQ" type="h2">
            Klimatförändringar
          </head>
          <p xml:id="i-A9EBnq3SZ4ZREhUYohM6wT">
            Sverigedemokraterna har ett stort engagemang för miljön, både
            nationellt, regionalt och globalt och i denna kontext ser vi allvarligt
            på de ökade utsläppen av växthusgaser i världen och de effekter
            detta kan få. Samtidigt noterar vi att den vetenskapliga diskussionen
            är levande, bland annat påpekas vid sidan av den dominerande forskningen
            att den globala medeltemperaturen har ökat relativt långsamt sedan
            millennieskiftet, varför det finns anledning att ha ett öppet
            sinne när det kommer till synen på effekterna av ökad förekomst
            av växthusgaser i vår atmosfär. Samtidigt är det viktigt att försiktighetsprincipen
            får råda. Vi måste alltså förbereda oss för att vi kan få ett
            betydligt varmare klimat redan under detta århundrade. Vi kan
            också vara tämligen säkra på att klimatet kommer att variera och
            att Sverige kommer att ställas inför utmaningar till följd av
            extremväderhändelser, detta oavsett vilken den bakomliggande orsaken
            är och oavsett hur många miljarder vi väljer att lägga på så kallade
            klimatsatsningar. Därför är det rimligt att ett större fokus förutom
            på forskning läggs på att säkra svensk infrastruktur mot ett varierat
            klimat. I detta arbete är det viktigt att såväl fördelar som nackdelar
            till följd av ett varmare klimat tas med i analysen.
          </p>
        </div>
        <div xml:id="i-LhAn91WGprtbR6mcujD8oD" type="signatureBlock">
          <list xml:id="i-K7U2VuuJCj5csP53Vkatbj">
            <item xml:id="i-NjY7MZPkUwPSo7BeokD8m9" who="i-Eacy3hoeNxvqq2LX6QNV8u" type="signature">
              Martin Kinnunen (SD)
            </item>
            <item xml:id="i-TzfhNuzN3AxA3J7JpnDgzj" who="unknown" type="signature">
              Anders Forsberg (SD)
            </item>
            <item xml:id="i-KSR6eDHyd9VmgM6TD9BW6r" who="i-VCBwijV18pWsvC1p2xZJJm" type="signature">
              Runar Filper (SD)
            </item>
          </list>
        </div>
      </div>
    </body>
  </text>
</TEI>
