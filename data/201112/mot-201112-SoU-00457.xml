<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00457">
  <teiHeader>
    <fileDesc>
      <titleStmt>
        <title>Hjälpmedel för personer med funktionsnedsättning</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hjälpmedel för personer med funktionsnedsättning</title>
          <idno type="rdwebb">GZ02So457</idno>
          <rs type="number">So457</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So457/text</ref>
          <ref type="dokument_url_html">http://data.riksdagen.se/dokument/GZ02So457</ref>
          <ref type="dokumentstatus_url_xml">http://data.riksdagen.se/dokumentstatus/GZ02So457</ref>
          <ref type="doc">http://data.riksdagen.se/fil/EE2E205C-AEE0-42CC-B0D1-59885EDF672F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GRtXN4FjMKj4MWRVYbhnYM" type="signed"/>
        <correspContext corresp="i-GRtXN4FjMKj4MWRVYbhnYM">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-KHHWuhFbztAgkzTAU9bZVo" type="numbering">
          <date when="2011-10-06"/>
        </correspAction>
        <correspAction xml:id="i-H2henhwvfme7RSR8U6qJRi" type="submission">
          <date when="2011-10-05"/>
        </correspAction>
        <correspAction xml:id="i-C68MNJDVd9k4aDP7pVEjyD" type="transfer">
          <date when="2011-10-01"/>
        </correspAction>
        <correspAction xml:id="i-JMbHazUzv7X88nUhdef4YJ" type="assigned"/>
        <correspContext corresp="i-JMbHazUzv7X88nUhdef4YJ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-NaPmAa58rtremY73NVT6vM" type="TOC">
          <head xml:id="i-EMTT23phL6FF1wTHKyViWR">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Alla tjänar på förskrivning av hjälpmedel 2
            </item>
            <item>
              4 Fritt val samhället skjuter ifrån sig ansvaret 2
            </item>
            <item>
              5 Det ska spela mindre roll var man bor 3
            </item>
            <item>
              6 Minska regelkrånglet 3
            </item>
          </list>
        </div>
        <div type="motProposal" subtype="förslag">
          <head xml:id="i-SGqku7jXE5mDkNHiAU9Q7o">
            2 Förslag till riksdagsbeslut
          </head>
          <list style="ol">
            <item xml:id="i-7zbospWLo5dC4Wep8GR92w">
              Riksdagen tillkännager för regeringen som sin mening vad som
              anförs i motionen om att ge Socialstyrelsen i uppdrag att ta fram
              nationella riktlinjer för förskrivning av hjälpmedel.
            </item>
            <item xml:id="i-EEw341QyU64WgqR1aABHiu">
              Riksdagen tillkännager för regeringen som sin mening vad som
              anförs i motionen om att samordna förskrivningen av hjälpmedel
              under en huvudman.
            </item>
          </list>
        </div>
        <div type="motContent">
          <head xml:id="i-QZeTDKN6GTGyLSqoNxyfAe" type="h1">
            3 Alla tjänar på förskrivning av hjälpmedel
          </head>
          <p xml:id="i-9hKpPUN4zuCnQ5QoMgEWXd">
            Det är i många fall helt avgörande för livskvalitet och delaktighet
            i samhället för en person med funktionsnedsättning att de hjälpmedel
            som behövs tillhandahålls. Kostnaderna för hjälpmedel överdrivs
            ofta om man ser till de positiva effekter de har för hälsa och
            livskvalitet samt de ekonomiska vinster samhället faktiskt gör
            när hjälpmedlen bidrar till självständighet och självbestämmande.
            Hjälpmedelsinstitutet har t.ex. konstaterat att hjälpmedel till
            en person med en psykisk funktionsnedsättning ger en ekonomisk
            vinst för staten på omkring 23 000 kr på fem års sikt. Om hjälpmedlet
            hjälper någon till arbete sparas statens kostnader för hjälpmedlen
            in på bara ett år, samtidigt som den enskilda individen förstås
            får en avsevärt bättre ekonomi och höjd livskvalitet.
          </p>
          <p xml:id="i-2ptYcS5h5a1aXh2p81osez">
            Trots hjälpmedlens positiva effekter har regelverken snävats
            åt runtom i landet. Förskrivningen har blivit mer restriktiv,
            hjälpmedel har försvunnit ur sortimentet och kostnader har lagts
            över på individen. Orsaken har varit att kommuner och landsting
            tvingats pressa ner kortsiktiga kostnader för att få budgeten
            att gå ihop. Återigen visar det sig att regeringens val att sänka
            skatter istället för att satsa pengar på välfärden i kommuner
            och landsting får konsekvenser i människors vardag.
          </p>
          <head xml:id="i-4SscoBjqK5coD8tk9oQfy1" type="h1">
            4 Fritt val samhället skjuter ifrån sig ansvaret
          </head>
          <p xml:id="i-QKyBakjCy71AxasUzyw3BC">
            En av de mest betydelsefulla förändringarna på hjälpmedelsområdet
            just nu är ett försök med ett valfrihetssystem i några län. Systemet
            kallas helt enkelt Fritt val av hjälpmedel. Regeringen vill att
            systemet ska införas i hela landet. Att ge den enskilde mer inflytande
            över valet av hjälpmedel är positivt eftersom det skapar bättre
            förutsättningar att möta vars och ens behov. Många har uppfattat
            utbudet hos de offentliga huvudmännen som alltför begränsat. Samtidigt
            är det tydligt att ansvar lastas över från det offentliga till
            den enskilde. Det nya systemet ställer ännu högre krav på opartisk
            information än tidigare.
          </p>
          <p xml:id="i-CoQg3jSifcqKY1iVDmvMtR">
            Den som använder sig av de nya reglerna och får pengar för att
            köpa sitt hjälpmedel själv har inte några garantier för att företaget
            finns kvar när hjälpmedlet behöver lagas eller servas. Svårigheter
            kan också uppstå med att få ett annat tillfälligt hjälpmedel under
            reparationstiden.
          </p>
          <p xml:id="i-GG9cbLAyVf11UMbCUXt3MC">
            Det nya systemet har också ofta lett till att brukaren får betala
            mer ur egen ficka. Särskilt har detta uppmärksammats när det gäller
            hjälpmedel för hörselskadade. Detta i ett läge där höga kostnader
            redan sedan tidigare ofta är ett problem för den enskilda brukaren,
            ibland i så hög grad att man avstått från hjälpmedel för att man
            inte har råd.
          </p>
          <p xml:id="i-VAmNPjxgPweBQ2BeCGa3mM">
            Valfrihetsreformen på hjälpmedelsområdet är precis som regeringens
            andra valfrihetsreformer ett ideologiskt val. Man förlitar sig
            på att marknaden ska lösa alla problem istället för att titta
            på hur de offentliga systemen kan förbättras och utvecklas mot
            mer valfrihet. Kostnadsansvaret förskjuts från det offentliga
            till individen.
          </p>
          <head xml:id="i-72KZPVWHyu2BwKV3wfPJxE" type="h1">
            5 Det ska spela mindre roll var man bor
          </head>
          <p xml:id="i-LMjGFjb4egwHAWtQNSe7vN">
            Vilka hjälpmedel man har möjlighet att få och vilka kostnader
            detta innebär för den enskilde varierar mycket över landet. Detta
            är väl känt och man har bl.a. konstaterat detta i SOU 2004:83.
            I och med att hjälpmedel kan ha en så avgörande effekt för en
            persons livskvalitet är det problematiskt att bostadsorten ska
            vara avgörande i så hög grad som i dag.
          </p>
          <p xml:id="i-FbGpFKNCJVnRnY5vek5QDR">
            Handikappförbunden (HSO) har arbetat med ett särskilt projekt
            om hjälpmedel. Där konstaterar man att det förutom regionala skillnader
            också finns tydliga skillnader mellan vilka hjälpmedel som förskrivs
            till kvinnor respektive till män. Detta beror delvis på att kvinnor
            och män söker olika typer av hjälpmedel, men det konstateras också
            att det finns könsskillnader i hanteringen på de ansvariga myndigheterna.
          </p>
          <p xml:id="i-XV455vKFKRLdZjQQyzkrGp">
            Staten bör ta ett större ansvar än i dag för att förskrivningen
            av hjälpmedel ska bli mer likvärdig över landet. Att staten har
            ett övergripande ansvar för tillhandahållandet av hjälpmedel anges
            också i FN-konventionen om rättigheter för personer med funktionsnedsättningar.
          </p>
          <p xml:id="i-MNJr4UwAXHPBp3bA77n5kD">
            Regeringen bör därför ge Socialstyrelsen i uppdrag att ta fram
            nationella riktlinjer för förskrivning av hjälpmedel. Detta bör
            riksdagen som sin mening ge regeringen till känna.
          </p>
          <head xml:id="i-HqyCw2oSG1FAxXKSzQfDdn" type="h1">
            6 Minska regelkrånglet
          </head>
          <p xml:id="i-XeDucZoT7pVmrqDSRDFbq2">
            Ett av de allvarligaste problemen på hjälpmedelsområdet är att
            det är svårt att hitta information om vilka hjälpmedel som finns
            och vart man ska vända sig för att få dem. Ett hjälpmedel som
            behövs för den dagliga livsföringen, ett s.k. personligt hjälpmedel,
            ska sökas hos landstinget. Försäkringskassan ansvarar för de hjälpmedel
            som behövs i arbetet. (Mer om Vänsterpartiets politik när det
            gäller arbetshjälpmedel finns att läsa i motion 2011/12:A309.)
            Vidare ansvarar kommunen för bostadsanpassning när hjälpmedel
            behövs i hemmet. Olika typer av hjälpmedel omges av olika regelsystem.
          </p>
          <p xml:id="i-HGYw2Q3hnsL7yhsL7Y1d1o">
            I en av de rapporter som publicerats i HSO:s hjälpmedelsprojekt
            vittnas det om de problem som det uppsplittrade huvudmannaskapet
            medför. Det innebär att en förskrivare av hjälpmedel inte ser
            till helheten i en persons livssituation utan enbart till det
            kompetensområde som finns på den egna myndigheten.
          </p>
          <p xml:id="i-29yKXUQoXSZjpwAgjyk5F6">
            Ett exempel på det är att hjälpmedel som förskrivits för arbetet
            inte självklart får användas på fritiden. Det kan vara ett hörselhjälpmedel
            som utprovats för en arbetssituation. Att det då krävs en ansökan
            om ytterligare ett hörselhjälpmedel för fritiden framstår som
            helt onödig byråkrati som leder till ökade kostnader för både
            samhället och den enskilde.
          </p>
          <p xml:id="i-6v6tyF7PsJ6m8bFoHgiVpH">
            Lösningen på dessa problem är att samordna hjälpmedelsförskrivningen
            under en huvudman. Genom tillgängliga hemsidor och annat överskådligt
            informationsmaterial kan denna huvudman enkelt presentera ett
            utbud och hur man går till väga för att ansöka om hjälpmedlen.
            Sannolikt skulle detta också innebära ekonomiska vinster i och
            med att kompetens kan samordnas och dubbelarbete undvikas.
          </p>
          <p xml:id="i-Um82sPFPz3czo4ADtRJXH">
            Hjälpmedelsförskrivningen bör alltså samordnas under en huvudman.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-RWLHSm1yA1pSmwfJcYkWdE" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-Vf43J8t8Ts73KH65xqBFf" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-NXk9Uchy79RaJTwaVBtgJC" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-C8v3ip5Zy32qDaCfdiwG3c" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-18PzVKYs4w3YuV5Rt4okc" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-94ToLgCDg6guYuqbWYXfB7" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
