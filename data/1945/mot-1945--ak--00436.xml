<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__436/mot_1945__ak__436-001.pdf"/>
      <div type="motHeader" xml:id="i-ACemara8nX5VapaWzGjdn7">
        <div type="motTitle" xml:id="i-PaYrU4tBzdNKvgXxR1Y6M3"/>
        <div type="motSubmissionInfo" xml:id="i-VT7C9DU4PMquTgL26DVmn1"/>
      </div>
      <div type="motBody" xml:id="i-M73xncKMrd2oLDniDNQQSD">
        <div xml:id="i-DMQaGSfJnBBs6zcMBhLwAJ">
          <p xml:id="i-Fn1QjAKt5hxFspp4AYh5L7">
            12 Motioner i Andra kammaren, nr 436.
          </p>
          <p xml:id="i-KU6JK76jJaxYW5S8LewKhL">
            Nr 436.
          </p>
          <p xml:id="i-43oLc7LjSunE5bgo7s7EY3">
            Av herr Hansson i Skediga, angående förstärkning av s. k. ofullständiga
            jordbruk med skog från statens och bolagens m. fl. skogsdomäner.
          </p>
          <p xml:id="i-HwkZEARZnCzwef1pSB9vPp">
            Skogens samhörighet med jordbruket har av ålder varit kännetecknande
            för svensk lanthushållning. Under 1800-talet inträdde en radikal
            förändring i detta avseende genom sågverksindustriens uppkomst.
            Bolag och enskilda skogsspekulanter inköpte i väldig omfattning
            skogshemman och andra skogsfastigheter. När skogen avverkats,
            såldes gårdarna, men utan tillhörande skogsmar- ker. Skogen skildes
            från jorden. Denna utveckling underlättades av en bristfällig
            jorddelningslagstiftning, som möjliggjorde avstyckning i nästan
            obegränsad utsträckning. Härigenom skapades ett av de allvarligaste
            jord- politiska problemen för vårt land. Spörsmålet om det mindre
            jordbrukets framtida bestånd har nästan ute- slutande kommit att
            inriktas på åkerjordens storlek. Men åkerarealen ensam är icke
            avgörande för ett jordbruks ekonomiska bärkraft. Ett till- räckligt
            skogsinnehav 'ger brukaren både en bättre inkomst och en full
            sysselsättning. De ofullständiga jordbruken kunna göras till bärkraftiga
            enheter genom att tilldelas skog. De jordbruk, som med avseende
            på åkerarealen betraktas som otillräckliga, äro till ungefär tre
            fjärdedelar belägna i skogsbygderna. Om de mindre jordbruken kompletterades
            med skog, vilket som synes är möjligt, skulle detta problem i
            mycket stor utsträckning lösas. En dylik förstärkning kräver stora
            insatser från det allmännas sida och vittgående förändring av
            jordlagstiftningen. Men hänsyn till skogsbrukets framtida betydelse
            äro sådana åtgärder av stor betydelse för folkförsörjningen och
            det ekonomiska framåtskridandet. Av den totala arealen skog äga
            jordbrukarna och andra enskilda ungefär hälften, medan staten
            och bolagen förfoga över var sin fjärdedel. Av de stora skogsdomäner,
            som nu ägas av staten och bolagen, kan behövlig skogsmark med
            fördel och utan olägenhet överföras till ofullständiga jord- bruk.
            Även skogar, som tillhöra universitet, akademier, högskolor och
            stiftelser samt enskilda skogsspekulanter, kunna tagas i anspråk
            för samma ändamål. Rekognitionsskogarna och de så kallade gruvskogarna
            böra lika- ledes användas för att komplettera inom dessa områden
            liggande ofull- ständiga jordbruk. Den nuvarande skogslagstiftningen
            ger inte möjligheter att genomföra en så omfattande reform annat
            än i långsam takt. Genom
          </p>
          <pb facs="riksdagen-motions-pdf/data/1945/mot_1945__ak__436/mot_1945__ak__436-002.pdf"/>
          <p xml:id="i-X7qbZQ766Z8hqcLmpwKbQQ">
            Motioner i Andra kammaren, nr 436. 13
          </p>
          <p xml:id="i-WhMteqqZM8NPQX2EECF19i">
            en förnuftig expropriationslagstiftning bör det vara möjligt
            att komma till rätta med svårigheter av detta slag. Den tiden
            är förbi, då man kunde påstå att bondeskogarna sköttes sämre än
            statens och bolagens skogar. En dylik uppfattning håller icke
            längre streck, utan det torde tvärtom förhålla sig så, att bondeskogarna
            skötas minst lika bra, måhända bättre än t. ex. statens skogar.
            Detta beror på svårigheter att få tillräckligt med arbetskraft
            för en rationell skötsel av de stora skogsområden, som staten
            och bolagen äga. Dessa svårigheter komma att göra sig gällande
            med ännu större styrka, ju längre landsbygdens avfolkning fortsätter.
            Och detta så mycket mer som en intensifierad skogs- vård kommer
            att kräva en större tillgång på arbetskraft. Betydande för- delar
            stå sålunda att vinna om skogsmark tilldelades de ofullständiga
            jord- bruken. Å ena sidan kunna de stora skogsdomänerna inte skötas
            rationellt på grund av brist på arbetskraft. Å andra sidan finnas
            många små jordbruk, som inte bereda sina brukare full sysselsättning
            året om. Genom att för- stärka dessa små jordbruk skulle man lösa
            två betydelsefulla frågor på en gång. Men också jordbruksdriften
            skulle vinna på den föreslagna anordningen. Arbetskraft och dragare
            skulle kunna utnyttjas mera effektivt genom att användas växelvis
            i jordbruket och skogsbruket. Den del av året, under vilken ett
            intensivt arbete i själva jordbruket pågår, är förhållandevis
            ringa. Under den andra delen kunna folk och hästar utnyttjas endast
            obetydligt, om icke skogsarbetare och skogskörslor finnas att
            tillgå. En förstärkning av de mindre jordbruken med skog skulle
            inte endast bereda innehavarna bättre ekonomiska villkor utan
            också vara till fördel för samhället i dess helhet. Innehavarna
            av ofullständiga jordbruk böra därför medgivas rätt att förvärva
            skog från statens och bolagens skogs- domäner samt av universitet,
            akademier, högskolor och stiftelser samt skogsspekulanter. Då
            de mindre jordbrukarna icke alltid kunna uppbringa de kontanta
            medel, som bli nödvändiga för dylika inköp, bör staten ställa
            lån och bidrag på rimliga villkor till förfogande. De undersökningar,
            som i samband med denna och andra frågor måste verkställas, böra
            företagas av en särskild utredning. Med anledning av vad som ovan
            anförts får undertecknad hemställa,
          </p>
          <p xml:id="i-XTmLuwaF8NCe4k5TmPdoz4">
            att riksdagen hos Kungl. Maj:t måtte begära skyndsam utredning
            angående förstärkning av de s. k. ofullständiga jordbruken med
            skog från statens och bolagens skogsdomä- ner liksom från skogsmark,
            tillhörande akademier, univer- sitet, högskolor och stiftelser
            samt fideikommiss och skogs- spekulanter. Stockholm den 23 januari
            1945. ”
          </p>
          <p xml:id="i-3ZaDGpHVPgMLEJgAPxvkZX">
            K. E. Hansson,
          </p>
          <p xml:id="i-ECfPTKSbmhwaAszKtK7CMf">
            Skediga.
          </p>
        </div>
      </div>
    </body>
  </text>
</TEI>
