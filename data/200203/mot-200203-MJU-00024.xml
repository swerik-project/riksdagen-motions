<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-MJU-00024">
  <teiHeader>
    <fileDesc>
      <titleStmt>
        <title>med anledning av prop. 2002/03:117 Ett samhälle med giftfria och resurssnåla kretslopp</title>
        <author corresp="i-J7LihzSktwE55CCSfYQXLk">av Catharina Elmsäter-Svärd m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2002/03:117 Ett samhälle med giftfria och resurssnåla kretslopp</title>
          <idno type="rdwebb">GQ02MJ24</idno>
          <rs type="number">MJ24</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GQ02MJ24/text</ref>
          <ref type="dokument_url_html">http://data.riksdagen.se/dokument/GQ02MJ24</ref>
          <ref type="dokumentstatus_url_xml">http://data.riksdagen.se/dokumentstatus/GQ02MJ24</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J7LihzSktwE55CCSfYQXLk</idno>
            <name>Catharina Elmsäter-Svärd</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BprbpWQgeNpqWTF9sztgqA</idno>
            <name>Lars Lindblad</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-P2x4fiHNXrW2XTzJZRJeJJ</idno>
            <name>Bengt-Anders Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9beYBFzEh8w1EjPQHXW3mC</idno>
            <name>Jan-Evert Rådhström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-McV8uzEvZdxJephaZbqN9X</idno>
            <name>Anders G Högmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DKsVYU73WDtSTFEeLoboVx</idno>
            <name>Ola Sundell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QqQ96z9hf4LQtMxJfJm6ZQ</idno>
            <name>Jeppe Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-UEyyo2mShD1GGrcThj3AK4"/>
        <correspContext corresp="i-UEyyo2mShD1GGrcThj3AK4">
          <ref>Proposition 2002/03:117</ref>
        </correspContext>
        <correspAction xml:id="i-QtdpDRJSa23wymkHZwk8zs" type="signed"/>
        <correspContext corresp="i-QtdpDRJSa23wymkHZwk8zs">
          <note type="signatory" corresp="i-J7LihzSktwE55CCSfYQXLk"/>
          <note type="signatory" corresp="i-BprbpWQgeNpqWTF9sztgqA"/>
          <note type="signatory" corresp="i-P2x4fiHNXrW2XTzJZRJeJJ"/>
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-9beYBFzEh8w1EjPQHXW3mC"/>
          <note type="signatory" corresp="i-McV8uzEvZdxJephaZbqN9X"/>
          <note type="signatory" corresp="i-DKsVYU73WDtSTFEeLoboVx"/>
          <note type="signatory" corresp="i-QqQ96z9hf4LQtMxJfJm6ZQ"/>
        </correspContext>
        <correspAction type="referral" xml:id="i-UX7tWhDMA2QqJGxeTQLDvo">
          <date when="2003-06-05"/>
        </correspAction>
        <correspAction type="dismissal" xml:id="i-GuGDCuwPU6dacNMJJpkCcr">
          <date when="2003-06-05"/>
        </correspAction>
        <correspAction type="submission" xml:id="i-XKHmVLnSyBxvAdtwW1Gm2w">
          <date when="2003-06-03"/>
        </correspAction>
        <correspAction type="assigned" xml:id="i-2GYN87NjUexuDYwQimkVJ6"/>
        <correspContext corresp="i-2GYN87NjUexuDYwQimkVJ6">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0024/mot_200203_MJ_0024-0001.pdf"/>
      <div type="motHeader" xml:id="i-4FoQ9avJZa5ErDgC21C6ji">
        <div type="motTitle" xml:id="i-N5vKN5TrTCn5Fy8KkAzZiv"/>
        <div type="motSubmissionInfo" xml:id="i-S362X5AqQKZrw8My7VFDs8"/>
      </div>
      <div type="motBody" xml:id="i-UH1431t18Ti1RBbw1j5dqE">
        <div xml:id="i-4bcGhdnsNEAnqDVFuW8pG6">
          <p xml:id="i-J2r3mzmXrQuZV1Yg7DqbF">
            2002/03 mnr: MJ24 pnr: m233
          </p>
          <p xml:id="i-RyytxjEuFHMeRMScTgJXoZ">
            Motion till riksdagen 2002/03:MJ24
          </p>
          <p xml:id="i-WL6bpvbihu1sNn2TfWgv1W">
            av Catharina Elmsäter-Svärd m.fl. (m) med anledning av prop.
            2002/03:117
          </p>
          <p xml:id="i-PhSDjMmYWED3EdbbY8gThV">
            Ett samhälle med giftfria och resurssnåla kretslopp
          </p>
          <p xml:id="i-UiEcpGBLMoFn8ssJtyespc">
            1 Sammanfattning
          </p>
          <p xml:id="i-4i9241mZSq6s1hpebdtbGn">
            Propositionen lämnar dels flera frågor olösta, dels bland annat
            förslag som inte är riksdagsfrågor. Därtill finns förslag om ytterligare
            utredningar innan ett riktigt förslag kan lämnas till riksdagen.
            Vi har inom den motionstid som står oss till buds inte möjlighet
            att lämna fullödiga alternativ med det underlag som regeringen
            här presenterar. Vi inskränker oss därför till att ha synpunkter
            på vissa av de framförda förslagen och åsikterna. Några av förslagen
            präglas av att centralplanering är överlägset marknadsekonomi
            med dess mångfald och decentraliserade beslutsfattande. Tanken
            på planhushållning övergavs redan för snart 60 år sedan. Anledningarna
            var flera. Ett par var att effektiviteten är låg och måluppfyllelsen
            — en — chimär. Den = fortsatta = utvecklingen = i planhushållningsländerna
            visade att beslutet var klokt. Inte bara ekonomin utan även miljön
            blev lidande under planhushållningsperioden. Att regeringen och
            dess samarbetspartier tror att planhushållning kommer att ge oss
            bättre miljö är mot denna bakgrund anmärkningsvärt, men tyvärr
            inte förvånansvärt. Förslagen i föreliggande proposition kommer
            om de blir verklighet att leda till att svensk miljöpolitik präglas
            än mer av planhushållning. Detta vore olyckligt eftersom resultatet
            för miljön är minst sagt osäkert. Byråkrati, krångel och toppstyrning
            kommer att öka. Enligt vår mening borde utgångspunkten för en
            förbättrad avfallshantering i stället vara konsumenterna/ förbrukarna.
            För att få en acceptans för en bättre avfallshantering måste det
            vara smidigt och bekvämt att lämna avfallet oavsett innehåll.
            Denna insikt saknas helt i propositionen.
          </p>
          <pb facs="riksdagen-motions-pdf/data/200203/mot_200203_MJ_0024/mot_200203_MJ_0024-0002.pdf"/>
          <p xml:id="i-BwYS5MinUbHs4UbW9WTzUF">
            2002/03:MJ24
          </p>
          <p xml:id="i-ANuuxnsrcNZAWC8GMttom8">
            2 Förslag till riksdagsbeslut
          </p>
          <p xml:id="i-3s6ET12knN5ZXxrCHSLiXT">
            1. Riksdagen avslår regeringens förslag till delmål under målet
            God bebyggd miljö i enlighet med vad i motionen anförs. 2. Riksdagen
            tillkännager för regeringen som sin mening vad i motionen anförs
            om förbränning av avfall. 3. Riksdagen tillkännager för regeringen
            som sin mening vad i motionen anförs om tillsyn och vägledning.
            4. Riksdagen avslår regeringens förslag om bemyndigande vad gäller
            att meddela = föreskrifter om krav på = varors sammansättning,
            återanvändbarhet och återvinningsbarhet i enlighet med vad i motionen
            anförs. 5. Riksdagen «avslår regeringens förslag = till = retursystem
            = för dryckesförpackningar av plast och metall i enlighet med
            vad som anförs i motionen. 6. Riksdagen tillkännager för regeringen
            som sin mening vad i motionen anförs om slutförvar av kvicksilver.
          </p>
          <p xml:id="i-QHoFXYNmzhbWcMLwLGAGaC">
            7. Riksdagen tillkännager för regeringen som sin mening vad i
            motionen anförs om omhändertagande av rivningsavfall.
          </p>
          <p xml:id="i-2yARFdEzMBZ6S5Bkg53vuG">
            3 Skattehöjningar medför inoptimala lösningar
          </p>
          <p xml:id="i-VTonZrTTYJ5X5SN5XDhAvx">
            Dagens miljöpolitik präglas av besserwissermentalitet, byråkrati,
            regleringar och förbud. Den kompletteras därtill med höga punktskatter
            på produktion, ämnen eller beteenden som för dagen bedöms vara
            miljömässigt dåliga. I synnerhet drabbas energiproduktion och
            energiförbrukning. Från att ha varit ett land som haft god tillgång
            på billig och säker energi har utvecklingen lett till att tillgången
            inte längre kan garanteras och att energi har blivit en av de
            största skattebaserna i Sverige. Den höga skattebelastningen och
            ett krångligt energiskattesystem har medfört att energiinvesteringar
            görs för att minska skatten snarare än för att öka effektiviteten
            eller förbättra miljön. Metoden att skattebelägga allt större
            områden har närmast vällustigt använts i det land som redan har
            världens högsta skatter. Skatt på växtnäring och på avfallsdeponi
            är exempel. Det förstnämnda har medfört större växtnäringsläckage
            = till omgivningen och det sistnämnda = reser kompensationskrav
            på nya skatter på annan avfallshantering. I propositionen påstås
            att högre energiskatter kompenserats med lägre inkomstskatter.
            Detta är en sanning med stor modifikation. Den höjning av grundavdraget
            (sänkning av skatten) som genomfördes i höstas träffade endas
            cirka hälften av svenskarna. För de övriga har de höjda energiskatterna
            märkbart försämrat hushållsekonomin.
          </p>
          <pb facs="riksdagen-motions-pdf/data/200203/mot_200203_MJ_0024/mot_200203_MJ_0024-0003.pdf"/>
          <p xml:id="i-Moh73F5aEQP6sJ4Vv1fWDf">
            4 Matavfall
          </p>
          <p xml:id="i-WLQbQ8mhP13Xk9eXYyDLfJ">
            Regeringen föreslår att riksdagen skall besluta om mål för hur
            stor del av matavfall som skall återvinnas genom biologisk behandling.
            Det är självklart att livsmedel som inte konsumerats innehåller
            näringsämnen som tagits upp via foder och gödsel. Att det skulle
            vara effektivt och hygieniskt med separat hantering och hopsamling
            för att röta och köra ut dem till åkerjorden igen är däremot tveksamt.
            I en öppen värld med en ökad handel med livsmedel kommer matavfall
            i allt högre grad från andra länder. Apelsinskal från Sydafrika,
            jordnötsskal från USA, avocadokärnor från Israel, köttben från
            Nya Zeeland, bananskal från Guatemala och kycklingben från Frankrike
            är redan idag ingredienser i matavfallet. I vilken mån svensk
            rötning av detta bidrar till en bättre miljö är oklart. Sjukdomsalstrande
            organismer oskadliggörs i bästa fall under processen medan det
            inte är säkert att växtskyddsmedel bryts ner vid rötning. Den
            kostnadsberäkning som redovisas är ofullkomlig. Investering i
            fler sopkärl skulle visserligen vara nödvändig men är långt ifrån
            den enda kostnaden. Merarbetet i hushållen skall givetvis även
            det värderas. Investering i behandlingsanläggningar och driften
            av ett nytt system givetvis också. Om dessa kostnader sägs inget
            i propositionen. Naturvårdsverket har anfört att biologisk behandling
            av matavfall inte är bättre än förbränning ur miljösynpunkt. Att
            de ändå förordar rötning beror således inte på miljöskäl utan
            mer på en allmän föreställning om nyttan av recirkulation. Lika
            självklart som att matavfall innehåller näringsämnen, för växter
            och för djur, är att det innehåller energirikt brännbart material.
            Kol är en viktig del i organiska ämnen. Ett fullgott alternativ
            är således att matavfallet förbränns och energin tas till vara.
            Hanteringsmässigt och miljömässigt har detta alternativ klara
            fördelar framför biologisk behandling. Även kostnadsmässigt bör
            detta alternativ vara fördelaktigare, men det beror på hur energipriserna
            utvecklas. Regeringens förslag till delmål bör därför inte godkännas.
          </p>
          <p xml:id="i-WEeZfhXFn6LoPWyBEBohNP">
            5 Förbränning av avfall
          </p>
          <p xml:id="i-SxNY1MuDH7PViJFzFPve2Q">
            Inte bara matavfall lämpar sig för förbränning och energiutvinning.
            Sedan reningstekniken utvecklats så att inte fler skadliga ämnen
            släpps ut vid sopförbränning än vid annan förbränning för energiändamål
            är det få hälsorisker förknippade med detta. Att ensidigt inrikta
            sig på återvinning är långt ifrån en optimal resursanvändning.
            Såväl återvinning som förbränning har sin plats i en effektiv
            avfallshantering. De krav som regeringen nu aviserar skall tas
            in i förordningen om avfallsförbränning är till största delen
            omotiverade. Så bör det till exempel ligga i varje förbränningsanläggnings
            intresse att få så låg
          </p>
          <p xml:id="i-2fgtZZDmgGUmk6z6VNbrqo">
            2002/03:MJ24
          </p>
          <pb facs="riksdagen-motions-pdf/data/200203/mot_200203_MJ_0024/mot_200203_MJ_0024-0004.pdf"/>
          <p xml:id="i-Tcn9jnRZ4zWo9GMg2MWG4o">
            2002/03:MJ24
          </p>
          <p xml:id="i-Mhtq8qy6gU4xnCVdVGdZGY">
            andel icke brännbart avfall som möjligt. Därmed bör de stå både
            för kontroller och incitament för så bra ”råvaror” som möjligt.
            Regeringen föreslår också att en skatt på avfallsförbränning skall
            utredas ånyo. Detta trots att en utredning i ämnet bara för något
            år sedan blev klar och att ett flertal remissinstanser är negativa
            till att införa en skatt på förbränning. Regeringen förebär som
            motiv att skatt kan komma att behövas så att annan hantering av
            avfall kommer till stånd. Enbart detta är en kraftigt signal om
            att regeringen vill gynna en ineffektiv avfallshantering.
          </p>
          <p xml:id="i-K6yxtUrCDR2wSzKuREgSfP">
            6 Råd för avfallsfrågor
          </p>
          <p xml:id="i-AeDH8xKgfnuu3zPFQvNtWP">
            Regeringen aviserar att den avser inrätta ett råd för avfallsfrågor
            för att bistå Naturvårdsverket i genomförandet av avfallspolitiken.
            Vi ställer oss frågande till detta. Innebörden är att regeringen
            inte litar på att Naturvårdsverket klarar av eller vill genomföra
            en politik i enlighet med riksdagens och regeringens beslut och
            intentioner samt att verket inte är kapabelt att klara av samråd
            med berörda intressenter. En välvillig tolkning kan vara att regeringen
            vill framställa sig som handlingskraftig trots att den i praktiken
            bara inför ytterligare en byråkratisk utväxt. Om medlemmar i rådet
            avses arvoderas kan det i och för sig vara ett sätt att köpa lojalitet
            med regeringspolitiken. Detta skulle vara cyniskt i överkant.
            Vi hoppas att det inte är regeringens avsikt.
          </p>
          <p xml:id="i-6JK9RYgijjYbX7KM1oT3U6">
            7 Tillsyn och vägledning
          </p>
          <p xml:id="i-Sn8zxhVWruaVVRSxpWUjnY">
            Regeringen anser att det behövs vägledning och kontroll för att
            avfallshanteringen skall fungera. Den vill också på detta sätt
            klargöra miljöbalkens innehåll. Därmed erkänner den att miljöbalken
            inte är lyckligt utformad och borde i konsekvens med detta arbeta
            om den och lägga förslag till förbättrad lagstiftning som riksdagen
            kan ta ställning till. Som läget är i dag kommer enskilda näringsidkare
            i kläm när tolkningarna av lagen och därmed tillämpningen divergerar
            mellan olika kommuner. Varken tillsyn eller vägledning är en fråga
            för riksdagen utan en fråga för ansvarig myndighet. Även här kan
            man misstänka att regeringen vill framstå som handlingskraftig
            när den i själva verket misslyckats också med att nå sina egna
            ambitioner. Allvarligare är att regeringen på detta sätt vill
            ha klartecken att tolka lagen på sitt sätt. Detta är förbehållet
            domstolar i ordinarie rättsprocesser. Så bör även fortsättningsvis
            vara fallet.
          </p>
          <pb facs="riksdagen-motions-pdf/data/200203/mot_200203_MJ_0024/mot_200203_MJ_0024-0005.pdf"/>
          <p xml:id="i-YPsGA5gYToJ1d92YVk6Gwt">
            8 Bemyndigande att meddela föreskrifter om krav på varors sammansättning,
            återanvändbarhet och återvinningsbarhet
          </p>
          <p xml:id="i-L2woFqRkazNDWRRVa2LKKS">
            Regeringen begär ett bemyndigande att meddela föreskrifter och
            krav på varors sammansättning, återanvändbarhet och återvinningsbarhet.
            Det sägs visserligen få gälla enbart för förpackningar om inte
            föreskrifterna behövs till följd av Sveriges medlemskap i EU.
            Med detta vill regeringen således, utan riksdagens hörande, föreskriva
            hur och av vilka råvaror svensk tillverkningsindustri skall producera
            vilken produkt som helst. Man bör inte fästa vikt vid att brasklappen
            att det endast skall ske till följd av medlemskapet i EU. Är det
            så att EU för någon enskild produkt föreskriver visst tillverkningssätt
            skall föreskriften komma just från EU och konfirmeras i riksdagen.
            Vad regeringen här försöker göra är att på ett lättvindigt sätt
            skaffa sig instrument för att införa planhushållning vid all varuproduktion
            i Sverige. Detta är olämpligt. Vad gäller huvudförslaget, att
            föreskrifterna skall gälla förpackningar, är även detta en hämsko
            på produktutveckling mot lättare, energisnålare och miljövänligare
            förpackningar, vilket bland andra Nutek framfört. Vi vänder oss
            mot att centralmakten lägger sig i sammansättning också av förpackningar.
            Regeringens förslag bör därför avslås.
          </p>
          <p xml:id="i-FTvdSBqda6bAWKksMhpxkd">
            9 Returdryckesförpackningar
          </p>
          <p xml:id="i-Buc2A2NwERbvjsgoSVv1FY">
            Förslaget till att det skall finnas fungerande retursystem för
            förpackningar av plast och metall inskränker regeringen till dryckessektorn.
            Förslaget är även oprecist och ofärdigt. Tomma metallförpackningar
            är naturligtvis till lika stort besvär oavsett tidigare innehåll.
            Samma = regler borde därför gälla för alla metallförpackningar.
            Det är, som regeringen själv framhåller, sannolikt att en allt
            mindre del av dryckesförpackningarna säljs i Sverige i takt med
            att införselkvoterna av öl, vin och sprit från andra EU länder
            ökar. Ett lämpligt sätt att råd bot mot detta är att sänka de
            svenska alkoholskatterna. Ett retursystem som inte innefattar
            privatimport blir i annat fall så ofullständigt att nyttan är
            diskutabel. Ur miljösynpunkt är det långt ifrån självklart att
            återvinning är det bästa omhändertagandet av plastförpackningar.
            Förbränning av dessa oljeprodukter torde vara väl så bra ur miljömässig
            synpunkt. Gränsdragningen mellan vad som är en plastförpackning
            eller inte är svår. Så kan till exempel vätskekartong klassas
            som pappförpackning såväl som plastförpackning. Det samma gäller
            för förpackningarna för de så kallade lådvinerna.
          </p>
          <p xml:id="i-Xye1pRJWcSUNSPMa17c2vZ">
            2002/03:MJ24
          </p>
          <pb facs="riksdagen-motions-pdf/data/200203/mot_200203_MJ_0024/mot_200203_MJ_0024-0006.pdf"/>
          <p xml:id="i-68u6R9hXKmwJRovtxJbqyb">
            2002/03:MJ24
          </p>
          <p xml:id="i-KX3EWGzsMjEtyHgoFU1vZw">
            De handelshinder som ett nationellt krav på retursystem också
            för import innebär är ytterligare en faktor som talar mot förslaget.
            Regeringen har också uppmärksammat detta förhållande. Med tanke
            på alla ofullkomligheter som redovisas och de tveksamheter i sak
            som finns borde förslaget inte lämnats i detta skick till riksdagen.
            Det är svårt att förstå brådskan. Problemen är inte så akuta att
            de inte förtjänar en grundlig analys och utredning innan regeringen
            lägger förslag om ny lagstiftning.
          </p>
          <p xml:id="i-8DZXadkowx7B94YsYKENzt">
            10 Slutförvar av kvicksilver
          </p>
          <p xml:id="i-R4J7LQ9QPgopBvio31RzRq">
            Kvicksilver förekommer i många föreningar. Mycket farliga är
            organiska kvicksilverföreningar som tas upp av levande organismer.
            Det är emellertid inte lämpligt att behandla alla kvicksilverrester
            på samma sätt. I Sverige finns kvicksilver förutom i gruvindustrins
            avfallsslam och SAKAB:s insamlade produkter, i kloralkaliindustrins
            elektrolytiska process i form av metalliskt rent kvicksilver.
            Detta rena metalliska kvicksilver går utmärkt att använda som
            råvara för fortsatt bruk. Det är därtill förknippat med mindre
            risker för omgivningen än ny framställning av ren metall. De svenska
            reglerna är åtminstone än så länge unika varför kvicksilver kommer
            att användas i andra länder en lång tid framöver. I dag finns
            inte någon känd teknik för att genomföra förslaget till djupförvaring
            av metalliskt kvicksilver på det sätt som föreslås. Kostnaderna
            är därför okända men sannolikt mycket höga. En bedömning är att
            kostnaderna för kloralkaliindustrin kan överstiga en halv miljard
            kronor. Då Sverige inför särskilt höga krav på verksamheter som
            arbetar i internationell konkurrens riskeras fortlevnaden av dessa.
            En sak är anpassning vad gäller ökade kostnader som inte belastar
            andra konkurrerande företag. Detta bör beaktas när det gäller
            vem som skall betala investering och drift av till exempel särskild
            avfallshantering. Problemet är generellt. Enligt vår mening skall
            det övervägas att staten skall stå för dessa kostnader när svenska
            särregler orsakar avsevärda kostnadsnackdelar för svensk produktion,
            i synnerhet om inte ett mervärde kan tas ut i högre priser.
          </p>
          <p xml:id="i-Vb4UBmysj6eeesKADfmFc3">
            11 Omhändertagande av bygg- och rivningsavfall
          </p>
          <p xml:id="i-YLvSeXpNkoPkvy3UxABMJz">
            Även med detta förslag aviserar regeringen att den tänker skriva
            ett par myndigheter på näsan för att de inte klarar sina uppgifter.
            Naturligtvis är det allvarligt att lagstiftning som genomdrivits
            är så svår att tolka att det krävs regeringsingripande för ta
            fram vägledning hur den skall tolkas.
          </p>
          <pb facs="riksdagen-motions-pdf/data/200203/mot_200203_MJ_0024/mot_200203_MJ_0024-0007.pdf"/>
          <p xml:id="i-M2CTtnrrBWEsAZHM9UkHTf">
            2002/03:MJ24
          </p>
          <p xml:id="i-KwV7r6RKbmkco92LDsRCzc">
            Beror problemen på otydlig lagstiftning är det korrekta förfaringssättet
            att komma med förslag till ny lagstiftning som riksdagen kan ta
            ställning till. Beror problemen på bristande kompetens hos myndigheterna
            har regeringen medel att åtgärda detta, antingen genom regleringsbrev
            eller genom att vidta personförändringar i myndigheternas ledning.
            Stockholm den 3 juni 2003
          </p>
          <p xml:id="i-Vt3L5DianSu79Fr5JqLMw3">
            Catharina Elmsäter-Svärd (m)
          </p>
          <p xml:id="i-CzoaKYnRQ53WnSsCV5PAEn">
            Lars Lindblad (m) Bengt-Anders Johansson (m) Cecilia Widegren
            (m) Jan-Evert Rådhström (m) Anders G Högmark (m) Ola Sundell (m)
          </p>
          <p xml:id="i-LuTsW5gYskPf39vRVZeb9P">
            Jeppe Johnsson (m)
          </p>
        </div>
      </div>
    </body>
  </text>
</TEI>
