<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-ak--00218">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__218/mot_1958_a_ak__218-001.pdf"/>
      <fw xml:id="i-XDHdaV6ih24XmevhNmP88">
        Motioner i Andra kammaren, nr 218 år 1958 2
      </fw>
      <div xml:id="i-Dq3hcgRYL1HCU3sVwBFvnG" type="motHeader">
        <div xml:id="i-YGaca6XvCFtoy8dVMYAj8Y" type="motTitle"/>
        <div xml:id="i-ASuNT4M356qcR42uzf9HHd" type="motSubmissionInfo"/>
      </div>
      <div xml:id="i-McnaBpuRUf1Q7bUoqRwByM" type="motBody">
        <div xml:id="i-4b9yxSXCXaZUxCskmVQJjB">
          <p xml:id="i-Tt8jqwPnarTSLLXLsQPWsD">
            Nr 218
          </p>
          <p xml:id="i-583jRzFoPNRJc5Qiu1WWqY">
            Av herrar Johansson i Stockholm och Hagberg, angående ytterligare
            järnvägsanläggningar i Stockholms södra ytterområden.
          </p>
          <p xml:id="i-WTTYkuVzqWgx2nwetKxY1A">
            Frågan om att i Stockholm skapa ytterligare en SJ-storstation
            — en central- station för staden söder om Söder — har vid flera
            olika tillfällen aktualiserats. Stockholms stads utbyggnad under
            senare år har medfört att redan nu omkring 275 000 invånare bor
            i de södra ytterområdena, skilda från centrala staden genom vattendrag,
            som gör kommunikationerna till svårlösta problem. Den tillväxt
            av staden, som kan väntas inom det närmaste årtiondet, kommer
            att ytterligare öka invånarantalet i Söderort till åtminstone
            350 000 och därmed ännu starkare motivera åtgärder ägnade att
            underlätta kommunikationsproblemen. Även om det kan sägas att
            lösningen av trafikfrågorna i Stockholm huvudsakligen är en angelägenhet
            för de kommunala myndigheterna, är det en viktig uppgift att också
            på ett tillfredsställande sätt lösa SJ-trafiken i landets huvudstad.
            Starka skäl kan åberopas för skapandet av en Söder centralstation
            i huvud- staden. Det borde anses som en naturlig serviceuppgift
            att ordna förhållandena så för de 275 000 människor som redan
            bor i de södra ytterområdena, att de inte ovillkorligen skall
            behöva åka till centralstationen i stadens centrum med använ-
            dande av hårt belastade lokala trafikmedel, då de behöver ta SJ:s
            tjänster i an- språk. Vid byggandet av den tvärgående förbindelseled
            (Essingeleden), som står som ett trängande behov för stockholmstrafiken,
            skulle för övrigt en Söder cen- tralstation också med fördel kunna
            utnyttjas av dem, som är bosatta i de västra ytterområdena med
            dess för närvarande 140 000 invånare. Redan godkända planer förutser
            skapandet av ett nytt stort industricentrum invid Älvsjö utmed
            två järnvägslinjer (stambanan söder- och västerut och Ny- näsbanan),
            där det gynnsamma i läget emellertid endast kommer fullt till
            sin rätt genom ett utbyggande av en fullgod service i fråga om
            godstransporter. Skapandet av en Söder centralstation vore sålunda
            motiverat redan av hänsyn till invånarna och till olika företagsintressen
            i Stockholm. Därtill kommer emel- lertid, som antytts, att de
            södra ytterområdena genomkorsas av södra och västra stambanorna,
            och det kan inte anses rationellt, att långväga resenärer som
            har Söderort i huvudstaden till färdmål först skall nödgas åka
            till stadens centrum för att därefter under besvärliga lokaltrafikförhållanden
            resa tillbaka igen ett stycke av vägen. I en expertartikel i tidskriften
            Affärsekonomi (nr 10/1957) förklaras bl. a. i denna fråga: ”Den
            nya centralorten (alltså söder om Söder) bör förses med järnvägsstation
            för såväl lokal- som fjärrtrafik. Det kan inte anses vara märkvärdigare
            att fjärr- tågen stannar här än att de stannar såväl vid stationen
            Hamburg-Altona som vid
          </p>
          <pb facs="riksdagen-motions-pdf/data/1958/mot_1958_a_ak__218/mot_1958_a_ak__218-002.pdf"/>
          <fw xml:id="i-L5NJDk9xdwMRmv9o63GV4X">
            6 Motioner i Andra kammaren, nr 218 år 1958
          </fw>
          <p xml:id="i-2mikSmBhZcZAhheSgMQnao">
            Hamburgs centralstation. Inte heller är det mycket mindre befogat
            än att malmö- tågen stannar i Lund, ett fåtal kilometer från Malmö,
            eller i Norrköping, som är en stor stad men bara har en tredjedel
            av Söderorts folkmängd. En välbehövlig avlastning av den trånga
            Centralplanen vid Vasagatan skulle uppnås. För SJ:s lokaltågstrafik
            skulle det innebära trafikekonomiska fördelar att få förmedla
            trafik mellan flera stationer belägna i cityområden.” Frågan om
            var en Söder centralstation bäst kunde förläggas har också varit
            föremål för stort intresse. Motionsledes i Stockholms stadsfullmäktige
            och i ovan- nämnda artikel har föreslagits att den borde förläggas
            i anslutning till en ny citybildning i Östberga (Årsta gärde),
            där SJ redan sedan många år disponerar mark, avsedd för anläggandet
            av en rangerbangård. Det har hävdats, att en stor person- och
            godsstation borde ges företräde här, medan en rangerbangård med
            fördel kunde placeras längre bort från stadens centrum. I ett
            av Stockholms stadsfullmäktige i februari 1957 godkänt förslag
            skisseras en generalplan för bl. a. Älvsjö centrum, varvid som
            en naturlig förutsättning räknats med att hit förlägga en Söder
            centralstation genom utbyggnad av Älvsjö järnvägsstation även
            för fjärrtågstrafiken och för fullständig godsservice. Nödvändiga
            mark- områden har även reserverats i generalplanen för att möjliggöra
            en sådan ut- byggnad. Oavsett var det kan anses mest ändamålsenligt
            att förlägga en Söder central- station, inom Östberga-området
            eller cirka en kilometer längre söderut vid Älv- sjö station,
            anser vi det angeläget att hela denna fråga snarast blir föremål
            för nödvändiga planeringsåtgärder. SJ:s ledning synes ha föga
            intresse för förslaget om en ytterligare storstation i huvudstaden.
            I samband med behandlingen av förslaget till generalplan för Älvsjö
            centrum förklarades i yttranden dels den 4 juni 1956, dels den
            22 oktober 1956, att man visserligen i princip intet hade att
            erinra men att ”intresset för dagen är ringa” och att man ”icke
            reservationslöst godtagit förslaget om storsta- tion i Älvsjö”.
            Bland annat förklarades det ”ej förenligt med SJ:s intressen att
            Älvsjö station får en fullständig godsservice” och hänvisades
            till att det skulle innebära att ”snälltågen skulle få uppehållstider
            på omkring 10 minuter”. Om beräkningen är riktig är den i själva
            verket ett mycket starkt argument för nödvändigheten av en Söder
            centralstation. Om som jämförelse anföres, att södergående dagsnälltåget
            har ett tidtabellsenligt uppehåll vid Norrköping av 5 minuter,
            vid Linköping 3 minuter etc. räknar järnvägsstyrelsen uppenbarligen
            med att en Söder centralstation vid Älvsjö skulle ha dubbelt så
            stor volym av res- och expressgods som Norrköping. Under sådana
            förhållanden är det ur trafi- kantsynpunkt ett angeläget serviceintresse
            att tillgodose kravet på en central- station i Söderort. Utbyggandet
            av en Söder centralstation kan inte ske från i dag till i morgon.
            Å andra sidan är planeringsarbetet härför en aktuell uppgift.
            I fråga om Öst- berga-området är redan den tekniska planeringen
            klar beträffande byggandet av ett omfattande partihandelscentrum,
            som för att kunna fungera på ett till-
          </p>
          <pb facs="riksdagen-motions-pdf/data/1958/mot_1958_a_ak__218/mot_1958_a_ak__218-003.pdf"/>
          <fw xml:id="i-YBZTo4p6GxnSP3ghMQ1fuo">
            Motioner i Andra kammaren, nr 218 år 1958 7
          </fw>
          <p xml:id="i-2u9K8qeMP1S3pidQgSBLiT">
            fredsställande sätt kräver rätt omfattande godsbangårdsanläggningar.
            Enligt uppgift pågår förhandlingar med SJ i denna detalj. Det
            borde emellertid enligt vår mening vara angeläget att det från
            SJ:s sida sker en ordentlig planläggning av hela frågekomplexet,
            skapandet av en Söder centralstation, anläggning av gods- och
            rangerbangård och därmed sammanhängande spörsmål. Det gäller här
            frågor, som inom överskådlig tid blir högaktuella och som är av
            största betydelse inte endast för omfattande trafikantgrupper
            och affärsintressen utan också för SJ:s egna intressen. Med hänvisning
            till vad som i motionen anförts föreslås sålunda, att riksdagen
            i skrivelse till Kungl. Maj:t hemställer, att det måtte uppdragas
            åt kommunikationsdepartementet och led- ningen för statens järnvägar
            att snarast låta verkställa utred- ning och framlägga förslag
            om nödvändiga järnvägsanlägg- ningar i Stockholms södra ytterområden,
            inbegripet skapandet av en Söder centralstation.
          </p>
          <p xml:id="i-VZzFhjkPzx85bXm6RD2Wem">
            Stockholm i januari 1958
          </p>
          <p xml:id="i-NjX4QY1FJGKDthDxLq9jL3">
            Gustav Johansson Hilding Hagberg
          </p>
        </div>
      </div>
    </body>
  </text>
</TEI>
