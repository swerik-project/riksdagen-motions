<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SoU-00542">
  <teiHeader>
    <fileDesc>
      <titleStmt>
        <title>Sjukvårdspeng</title>
        <author corresp="i-Fa75ePV6JC2wN91aE4xcYD">av Stefan Attefall (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjukvårdspeng</title>
          <idno type="rdwebb">GS02So542</idno>
          <rs type="number">So542</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GS02So542/text</ref>
          <ref type="dokument_url_html">http://data.riksdagen.se/dokument/GS02So542</ref>
          <ref type="dokumentstatus_url_xml">http://data.riksdagen.se/dokumentstatus/GS02So542</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <name>Stefan Attefall</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QoeqbmPVdBG2gwxkpXKfb" type="signed"/>
        <correspContext corresp="i-QoeqbmPVdBG2gwxkpXKfb">
          <note type="signatory" corresp="i-Fa75ePV6JC2wN91aE4xcYD"/>
        </correspContext>
        <correspAction type="referral" xml:id="i-RxTy6XLVqF1JkKnATthBid">
          <date when="2004-10-14"/>
        </correspAction>
        <correspAction type="dismissal" xml:id="i-Dmpne9SzkYyzwdeHXdnUWe">
          <date when="2004-10-14"/>
        </correspAction>
        <correspAction type="submission" xml:id="i-Nvr1EF7GtjgY84ELx9SvEK">
          <date when="2004-10-05"/>
        </correspAction>
        <correspAction type="assigned" xml:id="i-6A8eFHsRDpfwg6Uui1yeD6"/>
        <correspContext corresp="i-6A8eFHsRDpfwg6Uui1yeD6">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_So_542/mot_200405_So_542-0001.pdf"/>
      <div type="motHeader" xml:id="i-6WpYjcdQocNN65ACVemSzz">
        <div type="motTitle" xml:id="i-2PnsQhNDqhW9pC2kTFJGsi"/>
        <div type="motSubmissionInfo" xml:id="i-BNNMNiSctoeNty7KwvSx22"/>
      </div>
      <div type="motBody" xml:id="i-PZrvN5K1DpcXcG7NcPaPsh">
        <div xml:id="i-9EQorwf8VzUSxzTAPNMq5i">
          <p xml:id="i-6Z7jFXZiwpSyn6c31wPRu1">
            2004/05 mnr: S0542 pnr: kd861
          </p>
          <p xml:id="i-2MD1PpN1RiKXama2QcZM2a">
            Motion till riksdagen 2004/05:S0542
          </p>
          <p xml:id="i-Gzuuaqz8JqdMx2XnKm7yfC">
            av Stefan Attefall (kd)
          </p>
          <p xml:id="i-SisYkJmMpZcSM8f56N1X3K">
            Sjukvårdspeng
          </p>
          <p xml:id="i-Ukq8mD6KZAcCGrChqGe2PA">
            Förslag till riksdagsbeslut
          </p>
          <p xml:id="i-BgftWxsrG24Hbk8qJshAk9">
            1. Riksdagen tillkännager för regeringen som sin mening vad i
            motionen anförs om en utredning avseende nationell sjukvårdspeng.
            2. Riksdagen tillkännager för regeringen som sin mening vad i
            motionen anförs om valfrihet och patientmakt inom vården.
          </p>
          <p xml:id="i-XXyVLVgCBVoSE8goadzaft">
            Motivering
          </p>
          <p xml:id="i-8YFrfx7cV3u8PwmqGVYB1x">
            I Sverige är allmän sjukvård av hög kvalitet för alla en viktig
            del av välfärden. I debatten om vården finns en ganska stor enighet
            om grundläggande principer, som att vård ska ges på lika villkor,
            att vård ska ges efter behov och inte efter betalningsförmåga,
            att vård ska finansieras gemensamt och solidariskt och att vården
            ska vara demokratiskt styrd. Men om huvudmannaskap och driftsformer
            pågår det däremot en periodvis ganska infekterad politisk debatt.
            En debatt rör vinstintresse i vården. Perspektivet kan te sig
            något märkligt, eftersom det de facto finns vinstintresse i vården
            sedan länge. År 2002 uppgick ersättningar till privatpraktiserande
            läkare och tandläkare, sjukgymnaster med mera till 23,7 miljarder
            kronor (proposition 2004/05:1 utgiftsområde 9, sidan 17). Läkemedelsindustrin,
            med företag som Astra Zeneca och Pfizer, bedriver inte välgörenhet
            utan är vinstdrivande företag, även om deras produkter är välgörande
            för patienterna. Det är svårt att rent intellektuellt förklara
            varför privata företag kan få förtroendet att tillverka läkemedel
            men inte få förtroendet att anställa läkaren som undersöker patienten.
            En annan diskussion rör privata sjukvårdsförsäkringar. Diskussionen
            tangerar frågan om vissa personer ska kunna köpa sig förtur i
            vårdköerna. Inom den offentligt finansierade vården ska det givetvis
            inte gå att köpa vare sig förtur eller bättre vård. Men i Sverige
            står det varje medborgare fritt att använda egna medel på det
            sätt som envar finner lämpligt. Man får lägga
          </p>
          <pb facs="riksdagen-motions-pdf/data/200405/mot_200405_So_542/mot_200405_So_542-0002.pdf"/>
          <p xml:id="i-Xz8NUGJh6jjqN59yXTR5YB">
            2004/05:S0542
          </p>
          <p xml:id="i-BmhxjzG6nEq1FYubMUHsRT">
            pengar på fritidshus, semestrar utomlands eller vad man nu kan
            tänkas välja. Det är självklart oförenligt med ett modernt fritt
            samhälle att förbjuda någon att lägga egna, skattade pengar på
            vård. Privata sjukvårdsförsäkringar är inte ett problem. Att den
            offentligt finansierade vården av många upplevs som otillräcklig,
            att tillgängligheten är för dålig och köerna för långa är däremot
            ett mycket allvarligt problem. Resursstarka människor kan alltid
            köpa sig vård medan människor med små resurser står utan valmöjlighet.
            Kris i den offentliga vården drabbar alltså låginkomsttagare hårdast.
            En kris som inte är orsakad av privata försäkringslösningar.
          </p>
          <p xml:id="i-7P1MxjB5hnZyjFKYcueW49">
            Utredning om vårdens organisation
          </p>
          <p xml:id="i-S8CMVncoapA5b3TTxDTbCR">
            Det krävs mer resurser till vården och äldreomsorgen, något som
            Kristdemo- kraterna motionerat om i flera år. Men problemen med
            bristande kvalitet, tillgänglighet, värdighet och valfrihet för
            patienten löses inte enbart med större resurser. Det krävs också
            ett nytt sätt att organisera vården. Dagens system lider av flera
            brister. En lösning på sjukvårdens problem kan vara att upphäva
            landstingens monopol och införa en hälso- och sjukvårdspeng lik-
            nande skolpengen. Ett problem i dagens sjukvård är de bristande
            och ibland motstridiga incitament som råder. Detta leder till
            att patienter hamnar mellan stolarna, befintliga resurser används
            ineffektivt och till att landstingen har stora ekonomiska problem
            på sina håll. Beslutsnivåerna i vården är många vilket skapar
            byråkrati och leder till frustration hos personalen som inte upplever
            sig kunna påverka sin arbetssituation. Gränserna är ofta oerhört
            tydligt markerade mellan slutenvård och primärvård, mellan läkare
            och annan vårdpersonal. Personalpolitiken är underutvecklad på
            många håll. Att sjukvården fungerar så bra som den trots allt
            gör beror till största delen på den hängivna och uppoffrande personalen
            som i mötet med patienten förmår se individen. Idag har landstingen
            monopol på vård. Monopol har en tendens att vara ineffektiva,
            det gäller såväl offentliga som privata monopol. I ett system
            med en vårdpeng sker konkurrens inte med pris utan med kvalitet,
            det vill säga den som kan erbjuda bäst vård för en given vårdpeng
            kommer också att kunna attrahera flest patienter. Möjligheten
            för patienter som är missnöjda att byta vårdgivare är enligt mitt
            förmenande utifrån subsidiaritetsprincipen en viktig och riktig
            förflyttning av makt neråt, från politikerna och professionen
            till patienterna. Under riksmötet 2002/03 avslog socialutskottet
            frågor om hälso- och sjuk- vårdspeng. Utskottet gjorde samtidigt
            positiva uttalanden angående ”ett varierat vårdutbud i olika driftsformer”
            (2002/03:SoU3, sidan 23). Utskottet uttalade samtidigt att ”vidare
            kan alternativa driftsformer prövas för att öka mångfald, valfrihet,
            tillgänglighet och rättvisa [...] det är angeläget att olika driftsformer
            i den öppna vården och omsorgen stimuleras genom att fler privata,
            kooperativa och ideella entreprenörer ges möjlighet att sluta
            avtal med sjukvårdshuvudmännen”. Utskottet uttryckte även gillande
            till
          </p>
          <pb facs="riksdagen-motions-pdf/data/200405/mot_200405_So_542/mot_200405_So_542-0003.pdf"/>
          <p xml:id="i-N6uJ2dJYrwWLYY17v42xqo">
            utredningar rörande lagen (1992:1528) om offentlig upphandlings
            tillämplighet vid kundvalslösningar (stöd för uttalanden i proposition
            2001/02:142 samt i SOU 2003:23). Mot utskottets ställningstagande
            vill jag erinra att LOU:s tillämpning i sammanhanget är en ytterst
            liten fråga av snarast teknisk natur. Jag föreslår därför att
            riksdagen tillkännager för regeringen som sin mening att en utredning
            tillsätts om en nationell statlig hälso- och sjukvårdspeng, utifrån
            de utgångspunkter som redovisas i denna motion. Utredningen ska
            bland annat utgå från grundläggande principer om att vård ska
            ges på lika villkor, att vård ges efter behov och inte efter betalningsförmåga,
            att vård ska finansieras solidariskt genom skattemedel och att
            vårdsystemet ska vara demokratiskt styrt. Jag redovisar här, än
            en gång, centrala argument för att organisera sjukvården i Sverige
            i ett system med en hälsopeng.
          </p>
          <p xml:id="i-Wj1UQ47GZ1xyRo1Ew2jg21">
            Centrala argument för en hälso- och sjukvårdpeng
          </p>
          <p xml:id="i-7rkodXDRmK3zCPFWia73HJ">
            Genom att införa en hälso- och sjukvårdspeng, liknande skolpengen,
            får patienten fritt välja mellan olika konkurrerande hälso- och
            sjukvårdsföretag (HSF) där landstinget kan vara ett, Sophiahemmet
            i Stockholm ett annat, Carlanderska i Göteborg ett tredje, Praktikertjänst
            ett fjärde, Bure ett femte och så vidare. Det HSF som medborgaren
            väljer tilldelas pengen. Staten ska auktorisera de företag som
            vill etablera sig som HSF efter vissa regler och givna kriterier.
            Detta kan jämföras med hur Skolverket exempelvis ger fristående
            skolor tillstånd att bedriva skolverksamhet. Pengen ska vara lika
            för alla. Undantag kan vara att den varieras med exempelvis ålder
            och geografi. Den ska innefatta samtliga kostnader relaterade
            till sjukvården, det vill säga inte bara själva omsorgen och vården
            utan även sjukpenningen, medicinkostnader och rehabiliteringskostnader.
            Genom detta skapas incitament för varje HSF att i stället för
            att till exempel sjukskriva en patient i avvaktan på en operation
            prioritera att operera genast för att undvika dyra kostnader för
            både sjukskrivning och operation. Idag hamnar kostnaden för den
            uteblivna operationen inte på respektive landsting utan på försäkringskassan
            eftersom verksamheterna är uppdelade på olika huvudmän. I slutänden
            förlorar alla på detta, skattebetalarna eftersom det blir dyrt,
            personalen eftersom det blir otrevligt och frustrerande samt patienten
            eftersom det är smärtsamt och ovärdigt att behöva vänta på vård.
            I den tilltänkta modellen ansvarar varje HSF för medborgarens
            hälso- och sjukvård. Pengen ska inte bara räcka till själva vården
            utan även till läkemedel. Samtliga kostnader som bedöms nödvändiga
            för patienten betalas av HSF. HSF som inte är tillräckligt stort
            för att klara riktigt avancerade och kostsamma sjukdomar som kan
            drabba en patient kan försäkra sig mot detta. Ett komplement/alternativ
            kan vara att staten kan spela en viss roll vid extremt kostsamma
            och komplicerade sjukdomsfall.
          </p>
          <p xml:id="i-c5Nsc595N2fG9fr8zkLMQ">
            2004/05:S0542
          </p>
          <pb facs="riksdagen-motions-pdf/data/200405/mot_200405_So_542/mot_200405_So_542-0004.pdf"/>
          <p xml:id="i-XGfe5MwBpzeNe5p43Fvryh">
            2004/05:S0542
          </p>
          <p xml:id="i-GAqKfvD1QAHYX1vByij8eL">
            Det enda sättet att idag själv kunna välja mellan olika vårdproducenter
            är att teckna privata sjukförsäkringar. Med ett inbyggt pengsystem
            enligt HSF- modellen får alla samma möjlighet till valfrihet.
            Tanken är att HSF-modellen ska finansieras solidariskt genom beskattning.
            Till detta kommer patient- och egenavgifter ungefär som idag,
            vilkas primära syfte inte är att finansiera systemet utan att
            förhindra överutnyttjande av sjukvården. Till dessa avgifter ska
            även ett högkostnadsskydd knytas som tar hänsyn till patientens
            ekonomiska styrka. Därmed uppfyller HSF-modellen både kraven på
            att ge alla medborgare förutsättningar att utnyttja vården och
            på att kunna välja mellan flera producenter av sjukvård. Ett fritt
            val förutsätter givetvis även att det finns olika aktörer att
            välja mellan. En förutsättning för att modellen ska kunna fungera
            är därför att det etableras flera från varandra fristående aktörer.
            Initialt finns det dock inget som hindrar medborgare som bor inom
            ett landsting att välja ett annat landsting. För att få kalla
            sig HSF och anslutas till pengsystemet ska en statlig sjukvårdsmyndighet
            godkänna företagen enligt fastställda kriterier. Det bör ställas
            höga krav på generellt vårdansvar, kvalitetskontroll, ekonomisk
            stabilitet och uthållighet. Troligen kommer varje enskilt HSF
            att bli en mycket stor verksamhet vilket vid en första anblick
            kan tyckas kunna riskera att slå undan små aktörer. Men det ska
            även råda etableringsfrihet för
          </p>
          <p xml:id="i-R5nG7EzrM8ur24P12Ve1c3">
            sjukvårdspersonal, inom de ramar som lagstiftningen anger när
            det gäller kompetenskrav. Det innebär att även läkare, barnmorskor,
            sjuksköterskor eller grupper av sådan personal träffar avtal med
            ett HSF att ansvara för en del av dess vårdansvar, på samma sätt
            som ett HSF sluter kontrakt med
          </p>
          <p xml:id="i-BZ9L2DEvxkBcNzbo8c7PSD">
            sjukhus och dess vårdinstanser. Genom att varje HSF via sina
            beslut styr kostnaderna för sjukvården och betalar ur egen kassa
            för levererade tjänster kan man anta att det också kommer att
            ske vissa ansträngningar för att hålla kostnaderna nere. Samtidigt
            kommer blotta misstanken om att ett HSF inte ger tillräcklig vård
            att leda till förlorade kunder och intäkter. En garant för god
            kvalitet är både konkurrensen och den statliga inspektionen. Den
            statliga inspektionen ska också kontrollera att inga HSF-företag
            utestänger patienter som inte anses lönsamma, och om köer uppstått
            gäller det att kontrollera att dessa köer sköts på ett korrekt
            sätt. Det finns tre vinster med införandet av en hälsopeng. För
            det första lämnas makten över från politiker till patienten. Beställaren
            av vård är medborgaren i stället för politikerna. För det andra
            säkras kvaliteten genom att de hälso- och sjukvårdsföretag som
            inte håller måttet väljs bort. Detta sker genom kundvalet men
            också genom den statliga kontrollen som ska granska kvaliteten.
            För det tredje garanteras ett effektivt resursutnyttjande eftersom
            HSF precis som alla andra företag har starka incitament att hålla
            kostnaderna nere. Resultatet skulle kunna bli mer vård för pengarna
            samtidigt som vårdkvaliteten skulle kunna höjas.
          </p>
          <p xml:id="i-SpHsWXWEcixSJcUyGzn4Fd" type="date">
            Stockholm den 4 oktober 2004 Stefan Attefall (kd)
          </p>
        </div>
      </div>
    </body>
  </text>
</TEI>
