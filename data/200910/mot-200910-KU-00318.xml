<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00318">
  <teiHeader>
    <fileDesc>
      <titleStmt>
        <title>Fri programvara</title>
        <author corresp="i-PPtpTU7erj7n8C4rdQihuK">av Lage Rahm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fri programvara</title>
          <idno type="rdwebb">GX02K318</idno>
          <rs type="number">K318</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K318/text</ref>
          <ref type="dokument_url_html">http://data.riksdagen.se/dokument/GX02K318</ref>
          <ref type="dokumentstatus_url_xml">http://data.riksdagen.se/dokumentstatus/GX02K318</ref>
          <ref type="doc">http://data.riksdagen.se/fil/89CDE7BB-A837-4AD1-87CA-86EB3606994F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6cADjHkLmNVhQmPjFBJ7jb" type="signed"/>
        <correspContext corresp="i-6cADjHkLmNVhQmPjFBJ7jb">
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-Q6UywURdDfH4kXfTm7hwEb"/>
        </correspContext>
        <correspAction type="numbering" xml:id="i-Hog1vw5NnJygnQGdR6K8PD">
          <date when="2009-10-06"/>
        </correspAction>
        <correspAction type="submission" xml:id="i-V8LkRzZ4DgQVoNQxwZtRry">
          <date when="2009-10-02"/>
        </correspAction>
        <correspAction type="transfer" xml:id="i-LWb86nZMwdSmvv4uyujKua">
          <date when="2009-10-02"/>
        </correspAction>
        <correspAction type="assigned" xml:id="i-Qyis4PKJKkejx3Q7wUVwQi"/>
        <correspContext corresp="i-Qyis4PKJKkejx3Q7wUVwQi">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8GVBJdH9Cj4xCncQGSnq4q">
            Förslag till riksdagsbeslut
          </head>
          <p xml:id="i-67W3qKDAjGWWxqetqMWjXv">
            Riksdagen tillkännager för regeringen som sin mening vad som
            anförs i motionen om att statliga myndigheter och företag ska
            åläggas att upprätta handlingsplaner för en övergång till fri
            programvara.
          </p>
        </div>
        <div type="motContent">
          <head type="h1" xml:id="i-XAYvFzCCpBsNvfLkjuCpvK">
            Motivering
          </head>
          <p xml:id="i-3AqxSRj2gPd1tptaVcs6xS">
            Fri programvara består av datorprogram i vid mening där receptet
            för programmet finns tillgängligt för alla att läsa och där man
            i stort sett utan restriktioner kan använda sig av och ändra i
            programmet, eller som det står i Wikipedia, den fria encyklopedin:
            Fri programvara är mjukvara som kan användas, studeras och modifieras
            utan restriktioner, eller med minimal restriktion enbart för att
            säkerställa att ytterligare mottagare också kan få dessa möjligheter.
          </p>
          <p xml:id="i-TiWbZtXykFkwBp621DAZkj">
            Fri programvara har kommit att få en allt större spridning, främst
            eftersom det möjliggör ett mer effektivt sätt att få fram programvara,
            där alla delar av ett program kan granskas och förbättras av användare
            i hela världen samtidigt som alla kan använda programmen utan
            höga licenskostnader. Det säger sig självt att ju mer kompetens
            som finns tillgänglig för att förbättra någonting, desto bättre
            har denna sak kapacitet att bli.
          </p>
          <p xml:id="i-QEAw8Wz2UTteQSH4xYYLyi">
            Anledningarna till att inte alla använder sig av fri programvara
            är förstås många. Till viss del kan det bero på att programvaruföretagen
            utnyttjar det faktum att programvarumarknaden inte är en perfekt
            fungerande marknad och att det ofta finns stora inlåsningseffekter.
            Om det är möjligt att binda upp en kund för en viss produkt där
            kunden tror att den inte har möjlighet att byta till en annan
            produkt är det givetvis mycket mer lönsamt än att tillhandahålla
            en produkt där kunden har möjlighet att byta leverantör.
          </p>
          <p xml:id="i-MG2YPgxZLUX5rTN2dLhF1D">
            Då är det svårare att förstå varför inte kunderna genomskådar
            dessa strategier och kräver att få en bättre produkt med möjlighet
            till större konkurrens. Till viss del beror detta säkert på att
            leverantörerna i många fall är betydligt större och har mer inflytande
            än kunderna. Men det beror säkert också på ren och skär konservatism
            och okunskap hos kunderna samt ett visst mått av missunnsamhet.
            Om en kund betalar för att utveckla en sak och en annan kund sedan
            kan använda detta gratis känns det kanske fel även om kostnaden
            för den första kunden är avsevärt lägre än om de båda fick betala.
            Det finns också beslutsfattare som bär på den intuitiva vanföreställningen
            att dyrare lösningar nödvändigtvis måste vara bättre, men så är
            helt enkelt inte fallet.
          </p>
          <p xml:id="i-LHbgX2hrHaqvpiQoVyR9qT">
            Det finns också en seglivad myt om fri programvara, nämligen
            att det inte går att tjäna pengar på konceptet. Det är inte sant.
            Även om det inte finns möjlighet att ta betalt för själva programmet
            kan man ta betalt för allt runt omkring, såsom distribution, support,
            utbildning, anpassning, utveckling.
          </p>
          <p xml:id="i-FNXXaGjF5aHt4MHiFFYn5m">
            Med tanke på ovanstående är det i allra högsta grad relevant
            att statliga myndigheter och företag går före i processen att
            effektivisera och förbättra inte bara sitt eget användande av
            programvara utan hela samhällets. Det skulle onekligen sänka de
            statliga kostnaderna för programvara väsentligt och samtidigt
            förbättra konkurrensen och effektiviteten på den privata marknaden.
          </p>
          <p xml:id="i-TkufffntzjC7Hz1Gmp6szm">
            Det finns idag skräckexempel på att stora offentliga aktörer
            i Sverige i sina upphandlingskriterier för programvara från början
            har krävt att ett visst program, t.ex. ett operativsystem, ska
            vara gällande. Om man på detta sätt begränsar sin upphandling
            genom att direkt bara peka ut ett företag underlättar det givetvis
            inte möjligheterna att få ett bra pris, en bra produkt eller än
            mindre en effektiv konkurrens på marknaden.
          </p>
          <p xml:id="i-FPp1NnNz3KtcnykpnVnqqQ">
            Utvecklingen inom detta område går raskt framåt. Många positiva
            exempel på hur fri programvara förbättrat verksamheter och radikalt
            minskat kostnader finns, men tyvärr verkar inte regeringen ta
            frågan på allvar eller jobba särskilt med den. Några positiva
            skrivningar om öppen programvara finns, vilket inte är samma sak
            som fri programvara, men några resultat av detta eller något annat
            som regeringen gjort på området finns inte.
          </p>
          <p xml:id="i-W34WoNMb2K7zdcEaVkK8Pr">
            Det kan finnas goda skäl att använda icke-fria programvaror för
            vissa specialiserade funktioner när det inte finns goda alternativ
            tillgängliga, men det rimliga vore att statliga myndigheter och
            företag upprättade handlingsplaner för en storskalig övergång
            till fri programvara, oavsett om det handlar om egenutveckling
            eller inköp.
          </p>
        </div>
        <div type="motSignatures">
          <list>
            <item xml:id="i-XoNU5775M3m54A2QdAgGpQ">
              Lage Rahm (mp)
            </item>
            <item xml:id="i-3tXJZj6oE3w87Gf12iPH6b">
              Jan Lindholm (mp)
            </item>
            <item xml:id="i-8iHXNTx4kMNfmZkSqCpFX6">
              Mehmet Kaplan (mp)
            </item>
            <item xml:id="i-WWaNJ5wTajL8knbExNWhSL">
              Per Bolund (mp)
            </item>
            <item xml:id="i-UvbbvUZBNZVMpmvzcKizZH">
              Max Andersson (mp)
            </item>
          </list>
        </div>
      </div>
    </body>
  </text>
</TEI>
