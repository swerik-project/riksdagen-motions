<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0042/mot_200001_MJ_0042-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ42 pnr: s36104
          </p>
          <p>
            Motion till riksdagen 2000/01:MJ42
          </p>
          <p>
            av Ronny Olander m.fl. (s) med anledning av prop. 2000/01:130
          </p>
          <p>
            Svenska miljömål — delmål och atgärdsstrategier
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att det i delmålet (nr 1), ”Planeringsunderlag för miljökvalitetsmålet
            god bebyggd miljö”, skall ingå att det senast år 2010 skall finnas
            program för hur behovet av lokal odling skall tillgodoses.
          </p>
          <p>
            Motivering
          </p>
          <p>
            Det av riksdagen antagna miljökvalitetsmålet god bebyggd miljö
            innebär bland annat att natur- och grönområden med närhet till
            bebyggelsen och med god tillgänglighet värnas så att behovet av
            lek, rekreation, lokal odling samt ett hälsosamt klimat tillgodoses
            (rskr. 1998/99:183, bet. 1998/99:MJUG, riksdagsprotokoll 87).
            Den nya =: miljömålsstruktur som = regeringen = föreslår = i miljömålspropositionen
            2000/2001:130 innebär bland annat att delmål formuleras för de
            15 antagna miljökvalitetsmålen. Som ett delmål för miljökvalitetsmålet
            god bebyggd miljö anges i propositionen, under rubriken Planeringsunderlag,
            att senast år 2010 fysisk planering och samhällsbyggande skall
            grundas på program och strategier för bland annat ”hur grön- och
            vattenområden i tätorter och tätortsnära områden skall bevaras
            och utvecklas och andelen hårdgjord yta inte ökas.” Vi anser att
            det i detta delmål även bör skrivas in hur behovet av lokal odling
            skall tillgodoses. Detta är mycket angeläget med hänsyn till flera
            av de värden som = enligt propositionen skall bilda utgångspunkt
            = för miljökvalitetsmålen och åtgärderna för att nå dem, främst
            människors hälsa, den biologiska mångfalden, kulturmiljön och
            en god hushållning med naturresurser. Nationella folkhälsokommittén
            har i sitt slutbetänkande SOU 2000:91 Hälsa på lika villkor —
            nationella mål för folkhälsan uppmärksammat att
          </p>
          <p>
            13
          </p>
          <pb facs="riksdagen-motions-pdf/data/200001/mot_200001_MJ_0042/mot_200001_MJ_0042-0002.pdf"/>
          <p>
            2000/01:MJ42
          </p>
          <p>
            14
          </p>
          <p>
            trädgårdsodlingen på flera sätt har positiv inverkan på folkhälsan.
            Kommittén har därför formulerat en utmaning till kommunerna om
            att ”öka möjligheten att odla själv”. I det pågående arbetet inom
            Programmet för den Odlade Mångfalden (POM) i Jordbruksverkets
            regi uppmärksammas trädgårdarnas betydelse för den odlade mångfalden.
            I tätortsområdena har trädgårdarna därtill mycket stor betydelse
            för faunan. I koloni- och hemträdgårdar förvaltas även mycket
            stora kulturhistoriska värden. Det gäller den fysiska utformningen
            och växtmaterialet, men även de odlingskunskaper som i trädgårdsodlingen
            förs vidare till kommande generationer. Trädgårdsodling bidrar
            till en god hushållning med naturresurser. Den kortaste vägen
            från odling till matbord har det egenhändigt odlade. En betydande
            andel av grönsakerna, bären, frukten och potatisen som konsumeras
            kommer från koloni- och hemträdgårdar. Ekologiska samband är lättare
            att förstå och tillämpa om man ser naturens kretslopp i sin egen
            trädgård. Till exempel blir avfallssortering och kompostering
            meningsfullt på ett självklart sätt för den som odlar själv. Trädgårdarna
            inverkar därtill positivt på luftkvaliteten och har stor betydelse
            för trivselvärdena i städer och tätorter. Det finns således mycket
            goda skäl för att i arbetet med att nå en långsiktigt hållbar
            samhällsutveckling ta vara på det mycket stora trädgårdsintresset
            bland allmänheten, bl.a. genom att göra det möjligt för dem som
            bor i våra storstäder att få tillgång till en trädgård utan att
            behöva betala miljonbelopp för ett småhus med odlingsbar tomt.
            Målet att ”tillgodose behovet av lokal odling” bör därför inte
            gömmas undan i allmänna formuleringar om att grönområden i tätorter
            och tätortsnära områden skall bevaras och utvecklas, utan lyftas
            fram och formuleras explicit i riksdagens beslut om delmålen för
            miljökvalitetsmålet god bebyggd miljö. Riksdagen har för övrigt
            i beslut om motion 2000/01:MJ253 fullt ut instämt i de synpunkter
            som i motionen anfördes om koloniträdgårdars betydelse för människors
            hälsa och rekreation och vikten av att människor i våra tätorter
            ges möjlighet att på sin fritid bedriva odling (2000/01:MJU07).
            I beslutet hänvisades även till den nu framlagda miljömålspropositionen.
            Men när det gäller denna viktiga fråga saknas det i propositionen
            tydliga och överskådliga mål som underlag för regionalt och lokalt
            miljöarbete. I delmålet (nr 1), Planeringsunderlag för miljökvalitetsmålet
            god bebyggd miljö, bör det därför skrivas in att det senast år
            2010 i de program och strategier som fysisk planering och samhällsbyggande
            grundas på skall framgå hur behovet av lokal odling skall tillgodoses.
          </p>
          <pb facs="riksdagen-motions-pdf/data/200001/mot_200001_MJ_0042/mot_200001_MJ_0042-0003.pdf"/>
          <p>
            Stockholm den 17 maj 2001
          </p>
          <p>
            Ronny Olander (s) Siw Wittgren-Ahl (s) Berit Andnor (s) Inger
            Segelström (s) Eva Arvidsson (s) Monica Green (s)
          </p>
          <p>
            2000/01:MJ42
          </p>
          <p>
            Ola Rask (s) Anders Karlsson (s) Claes-Göran Brandin (s) Agneta
            Brendt (s) Christina Axelsson (s)
          </p>
          <p>
            15
          </p>
        </div>
      </div>
    </body>
  </text>
</TEI>
