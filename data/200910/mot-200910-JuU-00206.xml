<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00206">
  <teiHeader>
    <fileDesc>
      <titleStmt>
        <title>Samlat grepp för att motverka hederskulturen</title>
        <author corresp="i-JSSYZnWrKjtbfWDmu1qLSb">av Magdalena Andersson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samlat grepp för att motverka hederskulturen</title>
          <idno type="rdwebb">GX02Ju206</idno>
          <rs type="number">Ju206</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju206/text</ref>
          <ref type="dokument_url_html">http://data.riksdagen.se/dokument/GX02Ju206</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju206</ref>
          <ref type="doc">http://data.riksdagen.se/fil/D1873B6B-2C9F-487A-8B3C-5F2D488246FC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9Mb4n7LLiT8oomni4q2oAn" type="signed"/>
        <correspContext corresp="i-9Mb4n7LLiT8oomni4q2oAn">
          <note type="signatory" corresp="i-JSSYZnWrKjtbfWDmu1qLSb"/>
        </correspContext>
        <correspAction xml:id="i-Psd64e1hcEdDSJVxqStsAz" type="transfer">
          <date when="2009-09-23"/>
        </correspAction>
        <correspAction xml:id="i-FpJFaES5Jz9bxichW5Ejo7" type="submission">
          <date when="2009-09-24"/>
        </correspAction>
        <correspAction xml:id="i-Sgph1vjRPacJwt7AzVNmf" type="numbering">
          <date when="2009-09-29"/>
        </correspAction>
        <correspAction xml:id="i-V7KEKgwLgDJCvDBcA8cyJU" type="assigned"/>
        <correspContext corresp="i-V7KEKgwLgDJCvDBcA8cyJU">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5JUn5f8dj1KaLNCLP2H9xJ" type="motBody">
        <div xml:id="i-7xsK255YLjCF2XwPHJVu7f" type="motProposal" subtype="förslag">
          <head xml:id="i-4RuJsGAPQGT1vmNAWtPaFx">
            Förslag till riksdagsbeslut
          </head>
          <list xml:id="i-LbdqY9rG6fRG6eSNsAMZYE" style="ol">
            <item xml:id="i-7VRXvdCgz1tCM6t3vAvJfd">
              Riksdagen tillkännager för regeringen som sin mening vad som
              anförs i motionen om kriminalisering av tvångsgifte.
            </item>
            <item xml:id="i-FUAyiGx9D2G1DhyayUowyd">
              Riksdagen tillkännager för regeringen som sin mening vad som
              anförs i motionen om en rätt för socialtjänsten att inleda utredningar
              utan att informera föräldrarna. 1
            </item>
            <item xml:id="i-RSrupQsfqMmCTfgJ9VRwkd">
              Riksdagen tillkännager för regeringen som sin mening vad som
              anförs i motionen om ett samlat grepp för att motverka hederskultur.
            </item>
          </list>
          <p xml:id="i-W5F5b73FdwcfWo5wKHV8fW">
            1 Yrkande 2 hänvisat till SoU.
          </p>
        </div>
        <div xml:id="i-VFn7aPnbzbiAveRhmzH6eb" type="motContent">
          <head xml:id="i-4XaUixycPj3UTVCgYWBye3" type="h1">
            Motivering
          </head>
          <p xml:id="i-E6on7f68HMRViYQhnuSHL1">
            I vårt land är det förbjudet att tvinga barn till giftermål.
            Det är också förbjudet att idka våld och övergrepp mot barn, men
            det förekommer fortfarande. En färsk undersökning gjord av Stockholms
            universitet bland Stockholmsungdomar visar att var tionde 15-årig
            flicka i Stockholm och fyra procent av pojkarna lever med hedersrelaterade
            problem som hårt begränsar deras liv. Omräknat till hela tonårsgruppen
            1319 år betyder det att över 3 000 tonårs­flickor får en mycket
            sämre chans i livet än sina jämnåriga bara i Stockholm. Vi vet
            också att det förekommer en s.k. dold hederskultur där fäder och
            bröder styr så gott som varje steg för sina döttrar och systrar.
            Enligt en ny kartläggning gjord av Ungdomsstyrelsen visar det
            sig att nästan 70 000 unga i Sverige har ett begränsat eller villkorat
            val i förhållande till äktenskap eller val av partner. Detta är
            bland de svåraste missförhållanden som moderna civiliserade samhällen
            har att arbeta mot.
          </p>
          <p xml:id="i-T9Spc7cFV31fi62REMHPCx">
            I Sverige har alla barn och ungdomar rätt till en trygg uppväxt
            och som vuxna har de rätt att välja vem de vill leva med. Ändå
            lever många flickor och unga kvinnor i vårt land under andra premisser
            och sociala normer än vår lagstiftning utgår från. Hedersproblematiken
            är ny i förhållande till svenska lagar och existerande rutiner.
          </p>
          <p xml:id="i-TW9qBY4PW59StHVH4HkVJw">
            Själva hedersproblematiken bygger framförallt på ett patriarkalt
            familjesystem och ett gruppcentrerat skamtänkande där mannen har
            en betydligt mer framträdande och överordnad roll än kvinnan.
            Kvinnans kyskhet och oskuld utgör viktiga grundstenar för familjens
            heder och om en ung kvinna talar med en utomstående man riskerar
            familjen att förlora sin heder. Hedersproblematiken drabbar hela
            familjen eftersom alla familjemedlemmar tvingas bidra genom sitt
            beteende till att upprätthålla familjens heder, men på olika sätt.
            Mannens heder kopplas främst till två områden: hans förmåga att
            kontroll­era kvinnans sexualitet och försörja familjen, medan
            kvinnans heder enbart är knuten till hennes sexualitet. Det är
            viktigt att kvinnan är oskuld när hon gifter sig och därför betraktas
            kontrollen av kvinnans sexualitet som nödvändig för att upprätthålla
            familjens heder och rykte. Således är det viktigt att tidigt hitta
            lämpliga äktenskapskandidater för döttrarna i familjen.
          </p>
          <p xml:id="i-UjibGRknjanrxqaBfRb2E3">
            Orsakerna till hedersrelaterade brott är flera, men som regel
            kan nämnas sociala, traditionella, kulturella men även individuella
            orsaker. Brotten kan ske när man lämnat ett land, en värld och
            strukturer som man känner igen och är trygg med. I en helt ny
            värld och i ett samhälle med andra sociala mönster, upplevs ofta
            förändringar som snabba och ibland hotfulla. Det kan skrämma,
            förvirra och skapa osäkerhet som leder till både överbeskyddande
            och isolering, men också rent brottsliga handlingar och tvång,
            såsom tvångsäktenskap. Trots att det är förbjudet att gifta bort
            barn blir flera ungdomar varje år bortgifta i arrangerade äktenskap
            som de själva inte valt.
          </p>
          <p xml:id="i-NNagnTDQ9d78p8YFtTLFEF">
            I Sverige är det förbjudet med tvångsäktenskap. Det är dock inte
            kriminaliserat. I dag har polisen att använda sig av andra juridiska
            verktyg som olaga hot, tvång och misshandel när misstänkta fall
            av tvångsäktenskap utreds, men risken för att alla situationer
            inte täcks är stor. En kriminalisering av tvångsäktenskap krävs
            för att bryta gamla mönster och stödja dem som blir utsatta. Det
            är rimligt att den som bryter mot lagen ska åläggas ett straff
            för att lagen inte ska bli verkningslös.
          </p>
          <p xml:id="i-L3J8UyixGsmeUR5Y1EbUbc">
            Många ungdomar får sin frihet och skolgång begränsad av hedersrelaterade
            orsaker. Man får inte ta del av all skolundervisning och man får
            inte umgås med skolkamrater på sin fritid eller inte delta i skolan
            sex- och samlevnadskunskap, simundervisning eller följa med på
            klassresor. I den nya skollagen kommer rätten att bli befriad
            från lektioner att avskaffas, det är välkommet och en viktig signal.
            Men trots ny skollag kan vi vara relativt säkra på att en ny lag
            inte kommer hindra hederskulturen från att fortsätta begränsa
            barn och unga på olika sätt.
          </p>
          <p xml:id="i-4HMnKd8rwLniVXVqswUJYL">
            En annan del av lagstiftningen som i vissa fall har bäring på
            den s.k. hedersproblematiken är att gällande lagstiftning innebär
            att socialtjänsten alltid måste kontakta föräldrarna om man startar
            en utredning och en flicka eller pojke är under 18 år. Detta blundar
            för att hedersförtrycket och hedersvåldet har en helt annan logik
            än vanliga familjekonflikter. Resultatet blir att barn och ungdomar
            inte våga anmäla den egna familjens olagliga frihets- eller integritetskränkningar,
            eller be om stöd och hjälp, eftersom de vet att socialtjänsten
            kommer att kontakta just föräldrarna. Det är därför angeläget
            att lagstiftningen ändras så att de som är i behov av hjälp vet
            att det är riskfritt att kontakta socialtjänsten. Detta är också
            något som delvis tas upp i Barnskyddsutredningen (SOU 2009:69)
            som presenterades i somras.
          </p>
          <p xml:id="i-FRrPwNV5yabLSZmNScwUTy">
            Min uppfattning är att det krävs ett knippe åtgärder för att
            motverka den s.k. hedersproblematiken. Det handlar om en ändring
            av socialtjänstlagen, att kriminalisera tvångsgifte, att fortsätta
            kunskapsuppbyggandet och att arbeta för att stärka de barn och
            unga som idag lever i en begränsande värld. Därför krävs ett samlat
            grepp för att motverka hedersproblematiken. Tvångsgifte bör bli
            ett eget brott, som är kriminaliserat och där straff utdöms.
          </p>
        </div>
        <div xml:id="i-DZiDT65mxQfhpnMa7M9R2k" type="signatureBlock">
          <list xml:id="i-Fm94qynGGtmJcRNNNoDWDS">
            <item xml:id="i-5jRomwwDxAhcFSSCqaBArK" who="i-JSSYZnWrKjtbfWDmu1qLSb" type="signature">
              Magdalena Andersson (m)
            </item>
          </list>
        </div>
      </div>
    </body>
  </text>
</TEI>
