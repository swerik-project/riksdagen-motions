<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__47/mot_1966__ak__47-001.pdf"/>
      <div type="motHeader" xml:id="i-PvmmdAzKssJjUVP7AxUmoe">
        <div type="motTitle" xml:id="i-6uytBAZgNYjUUucxMPBwiC"/>
        <div type="motSubmissionInfo" xml:id="i-UpmMevvC4hn9tsz2rrEX4r"/>
      </div>
      <div type="motBody" xml:id="i-393reaUtiFWwsq6XAXPH3u">
        <div xml:id="i-AjvU6GMKhDZFiRsBbLHkFv">
          <p xml:id="i-R4GaV4fYzDdLQihJbw4KNj">
            Nr 47—52 Motioner i Andra kammaren, nr 47 år 1966 1
          </p>
          <p xml:id="i-9p9JwbACsrxdof7VAepzDX">
            Nr 47
          </p>
          <p xml:id="i-H1nffejDvW3EnzhPeYGVBo">
            Av herr Jansson m. fl., om sänkning av rösträtts- och valbarhets-
            åldern.
          </p>
          <p xml:id="i-MsyXMHrFYJfsnULrCySXQK">
            I enlighet med riksdagens beslut 1965 äger var och en som nästföregåen-
            de kalenderår fyllt 20 år rösträtt och är valbar i allmänna val.
            Beslutet inne- bär att rösträtt och valbarhet inträffar ett år
            innan myndighetsåldern in- träder. I anslutning till riksdagens
            beslut om sänkning av rösträtts- och valbar- hetsåldern till 20
            år framfördes förslag om en mera långtgående sänkning av rösträtts-
            och valbarhetsåldern till 18 år, liksom att myndighetsåldern skulle
            sänkas till 18 år. Konstitutionsutskottet avstyrkte motionerna
            om sänkning av rösträtts-, valbarhets- och myndighetsåldern till
            18 år med följande motivering (utl. nr 19 sid. 101, 1965) :
          </p>
          <p xml:id="i-Uu5Hz6UnucGavTDaNwcdav">
            Skäl kan anföras för en längre gående sänkning av rösträttsåldern,
            men i likhet med departementschefen anser utskottet att en ytterligare
            sänkning har samband med regleringen av myndighetsålder och förmynderskap.
            Frågan om sänkt myndighetsålder och olika former av omyndighet
            kommer enligt departementschefen att bli föremål för särskild
            utredning. Från förs- ta lagutskottet har utskottet inhämtat att
            motionsvis väckt yrkande om ut- redning angående sänkt myndighetsålder
            av utskottet avstyrkts under hän- visning till den av departementschefen
            planerade utredningen. Eftersom nu gällande regler om rösträtt
            undantager från rösträtt den som står under förmynderskap finner
            utskottet att en ytterligare sänkning av rösträttsåldern bör föregås
            av en prövning av myndighetsåldern och oli- ka former av omyndighet.
          </p>
          <p xml:id="i-7siQmfpdumWLNKDD6T8nDh">
            Starka skäl talar för en sänkning av rösträtts-, valbarhets-
            och myndig- hetsåldern till 18 år. Till dessa skäl hör att den
            sociala och biologiska mog- naden hos de unga kommer tidigare
            nu än förr. Vid 18 års ålder inträder betydande förändringar i
            fråga om de ungas skyldigheter gentemot samhäl- let. Värnpliktsåldern
            inträder redan vid 18 år. Arbetslagstiftning och skatte- lagstiftning
            gör ingen skillnad mellan 18-åringen och den äldre löntagaren.
            Vid 18 års ålder inträder full straffmyndighet och möjlighet till
            åtalsefter- gift upphör. Det stora flertalet 18-åringar i vårt
            land axlar ett stort personligt ansvar, det må sedan gälla på
            arbetsplatsen eller i utbildningsanstalten. 18-åringens prestation
            på arbetsplatsen är som regel lika stor som äldre arbetstagares.
            18—20-åringarna är en stor grupp. Vi har för närvarande 126 000
            18-
          </p>
          <p xml:id="i-XResBet1UbtNXg8wjy88TF">
            Bihang till riksdagens protokoll 1966. 4 saml. Nr 47—52
          </p>
          <pb facs="riksdagen-motions-pdf/data/1966/mot_1966__ak__47/mot_1966__ak__47-002.pdf"/>
          <p xml:id="i-52MqYdEtybW1JWfowXavcy">
            2 Motioner i Andra kammaren, nr 47 år 1966
          </p>
          <p xml:id="i-2pGbszZAbTdM5XL3WtaaWg">
            åringar, 130 000 19-åringar och 132 000 20-åringar. Tillsammans
            beräknas dessa tre årskullar ha en inkomst på ca 2 miljarder och
            erlägga en skatt på ca 300 miljoner. Det är en anakronism att
            man i dessa unga åldrar väl ger ett betydande bidrag till samhällets
            skatteinkomster men saknar rätt att deltaga i valen till de församlingar
            som har att besluta hur skattemedlen skall användas. Dagens unga
            möter samhället med större kunskaper och yrkesskicklighet än vad
            fallet var med de unga förr i tiden. Det saknas inte skäl till
            att sam- hället bör möta de unga med större förtroende. Ju större
            förtroende och delaktighet som kommer de unga till del, desto
            mer kommer den unga ge- nerationen att ge demokratien sitt förtroende
            och bidraga till dess utveck- ling och fördjupning. Den ökade
            levnadsåldern medför att de äldres antal i befolkningen ökar markant.
            Denna utveckling leder till att de äldsta åldersgrupperna ges
            ett större inflytande i relation till de yngre åldersgrupperna.
            Det är en i hög grad tillfredsställande utveckling att levnadsåldern
            stiger, men det är sam- tidigt angeläget, för att behålla en balans
            mellan de olika åldersgruppernas möjlighet att påverka samhälleliga
            avgöranden, att de yngre årskullarna inte förvägras de elementära
            rättigheter som en sänkt rösträtts-, valbarhets- och myndighetsålder
            skulle innebära. Giftermålsåldern visar fortsatt sjunkande tendens.
            De unga flyttar allt tidigare hemifrån, bildar familj och blir
            en självständig ekonomisk enhet och möter i denna mening samma
            problem som de äldre. Med stöd av vad som ovan anförts hemställes,
            att riksdagen måtte besluta 1. att som vilande grundlagsförslag
            antaga följande ly- delse av 16 $ första stycket riksdagsordningen:
            »Valrätt till- kommer envar man och kvinna, som är svensk undersåte
            och senast under nästföregående kalenderår uppnått ader- ton års
            ålder.» ; 2. att uppdraga åt konstitutionsutskottet att framlägga
            förslag till sådan grundlagsändring, som skulle medföra motsvarande
            sänkning av valbarhetsåldern till riksdagens kamrar; samt 3. att
            hos Kungl. Maj:t hemställa om förslag till sådana ändringar i
            kommunallagarna, som medför motsvarande sänkning av den kommunala
            rösträtts- och valbarhetsåldern, vid samma tidpunkt som förslagen
            under 1. och 2. slutgiltigt prövas.
          </p>
          <p xml:id="i-TznLc5RUSu67F4A5BF5t73">
            Stockholm i januari 1966
          </p>
          <p xml:id="i-7fRF4ySQG7hMK7v8QEfSgX">
            Axel Jansson Gunvor Ryding Gustav Lorentzon
          </p>
        </div>
      </div>
    </body>
  </text>
</TEI>
