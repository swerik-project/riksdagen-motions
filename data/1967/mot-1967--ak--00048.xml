<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00048">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__48/mot_1967__ak__48-001.pdf"/>
      <fw xml:id="i-TkBz7suHGaDWfMsnoDJHEW">
        Motioner i Andra kammaren, nr 48 år 1967 7
      </fw>
      <div xml:id="i-TFYQYmzRzKPM3pjhcQ7T5v" type="motHeader">
        <div xml:id="i-GEb9e16SgR7sTArb21F5LJ" type="motTitle"/>
        <div xml:id="i-ATJYTW6oN3sUPXJMsPo6wf" type="motSubmissionInfo"/>
      </div>
      <div xml:id="i-HXU2SP9vqBpa5dV2HWFrc" type="motBody">
        <div xml:id="i-LWJ6zDSYa4kRA9XKDWJ6z">
          <p xml:id="i-VJhSEtQzU3hPzHr5frZssi">
            Nr 48
          </p>
          <p xml:id="i-VD61Ny4p6Wbw2wJwbhz2S3">
            Av herr Gustafsson i Borås, angående förenkling av det officiella
            språkbruket.
          </p>
          <p xml:id="i-BSUe2oksWfBtvfzqBEcY4n">
            Det officiella språkbruk som successivt framvuxit hos våra myndigheter,
            kurialsvenskan eller kanslisvenskan, har under lång tid kritiserats
            och debatterats. Åtskilliga försök har gjorts att förenkla myndigheternas
            skriv- sätt. Hittills har emellertid inga genomgripande förändringar
            ägt rum. Den process som nu pågår på det officiella språkbrukets
            område är en långsamt gående modernisering. Takten i utvecklingen
            måste dock påskyndas, om vi någonsin skall kunna nå fram till
            sakprosan, där det vårdade talspråket utgör idealet. Risken är
            annars att kanslisvenskan försvårar för en större all- mänhet
            att sätta sig in i och förstå författningstext eller annat språkbruk
            som används av statliga och kommunala myndigheter. Ett sådant
            förhållan- de resulterar i sin tur lätt i kontaktsvårigheter mellan
            allmänheten och de organ som har till uppgift att betjäna samma
            allmänhet. Myndigheternas språkbruk uppmärksammades redan år 1907
            i ett kungl. cirkulär, utfärdat av dåvarande civildepartementet.
            Cirkuläret var ställt till &gt;samtliga förvaltande ämbetsmyndigheter
            i riket, angående affattandet af utlåtanden, skrifvelser m.m.
            i ämbetsärenden». Cirkuläret inleds med följande mening: »Enär
            det skrifsätt, som användes vid affattandet af framställningar
            och yttranden i ämbetsärenden, ofta icke tillgodoser till- börliga
            anspråk på enkelhet och tydlighet vilje Vi härigenom anbefalla
            samtliga förvaltande ämbetsmyndigheter i riket att affatta sina
            skrifter i klara, korta meningar och således undvika invecklade
            satsbyggnader och onödiga upprepningar samt att i öfrigt söka
            tillägna sig ett klart och enkelt skrifsätt.&gt; Det bör observeras,
            att cirkuläret alltjämt är gällande. År 1946 utfärdade Kungl.
            Maj:t, efter hemställan av dåvarande bränsle- kommissionen, ett
            cirkulär till statsmyndigheterna &gt;angående sparsamhet med papper
            och kuvert» (SFS 1946:278), vars första punkt i föredömligt utrymmes-
            och materialsparande syfte löd: »Ett kortfattat skrivsätt skall
            eftersträvas.» De ovan nämnda cirkulären synes båda ha haft det
            vårdade talspråket som stilideal, även om det förra har en för
            vår tid något tillkrånglad ut- formning. Initiativ har tidigare
            tagits i riksdagen för att modernisera kanslispråket. I en motion
            väckt vid 1946 års riksdag (II: 389) betonades bl. a. önskvärd-
            heten av att göra betänkandena mera läsbara genom modernisering
            av deras
          </p>
          <pb facs="riksdagen-motions-pdf/data/1967/mot_1967__ak__48/mot_1967__ak__48-002.pdf"/>
          <fw xml:id="i-MMGS12YWsGxuDgKxKev4rb">
            8 Motioner i Andra kammaren, nr 48 år 1967
          </fw>
          <p xml:id="i-2s1ZZyqAPV5XvtFxPQGdnN">
            språkliga dräkt, typografi och illustrationsteknik. Motionen
            resulterade genom riksdagens beslut i särskild utredning, Utredningens
            betänkande »Det statliga utredningstrycket&gt; avgavs i december
            1949 (SOU 1950:25). Utredningen föreslog bl. a. att permanent
            expertis skulle biträda kommitté- erna med den språkliga utformningen
            av lagtexterna.
          </p>
          <p xml:id="i-2c9RWgkmengmKfte1FQvZv">
            Också under 1950-talet väcktes motioner om språkförenklingar.
            Vissa förenklande åtgärder har också vidtagits. Singulära verbformer
            har införts i riksdagstrycket och därmed även i propositionerna.
            Även i annat material som produceras inom kanslihuset används
            numera sådana verbformer. Där- emot har man undantagit lagar och
            författningar samt beslut i löpande ärenden, där det gamla bruket
            med plurala verbformer således ännu kvar- står. Högsta domstolen
            och regeringsrätten har dock övergått till att använda enbart
            singulära verbformer i sina domslut genom särskilda beslut den
            7 mars respektive den 15 mars 1966. Enligt uppgift överväger nu
            Kungl. Maj:t att göra detsamma beträffande lagtext. Att dessa
            åtgärder vidtas först nu kan sägas var symtomatiskt för den långsamma
            moderniseringsprocessen 1 vårt officiella språkbruk. Motioner
            om förenkling av det officiella språkbruket väcktes även vid 1954
            års riksdag (I: 274 och II: 300 samt II: 293). Bl. a. föreslogs
            inrättande av ett rådgivande språkvårdsorgan med uppgift att biträda
            vid utformningen av förslag till lagar och förordningar. Allmänna
            beredningsutskottet (utl. nr 12) avstyrkte förslaget men instämde
            i övrigt i motionärernas syn på problemet om en mer lättfattlig
            författningstext. Samtliga dessa riksdagsinitiativ synes endast
            ha resulterat i delreformer utan att något samlat grepp på hela
            detta språkvårdsproblem tagits av någon instans. Ett flertal myndigheter
            och ämbetsverk har utfärdat egna råd och an- visningar för avfattandet
            av olika skrivelser och dokument. Följande kan nämnas som exempel.
            1. PM angående avfattandet av hemställan i motioner (utarbetad
            på upp- drag av talmanskonferensen och godkänd av denna vid sammanträde
            den 10 december 1963) 2. Anvisningar för riksdagstrycket (utarbetade
            efter samråd med nämnden för svensk språkvård 1964) 3. PM med
            vissa synpunkter på propositionsskrivning (upprättad inom statsrådsberedningen
            1965) 4. Korrespondens och trycksaker, Råd och anvisningar för
            arbetsmarknads- verkets personal (AMS-information 2/1962) I detta
            sammanhang bör även den omständigheten nämnas, att i samband med
            reformen rörande de offentliganställda tjänstemännens förhandlings-
            rätt m. m. en omfattande revision företogs beträffande en rad
            verksinstruk- tioner m. fl. författningar. I vissa fall rörde
            det sig endast om smärre justeringar, vilket förhållande uppmärksammades
            av konstitutionsutskottet vid 1966 års riksdag. Riksdagen fann
            dock ingen anledning till erinran mot
          </p>
          <pb facs="riksdagen-motions-pdf/data/1967/mot_1967__ak__48/mot_1967__ak__48-003.pdf"/>
          <fw xml:id="i-DPZDzVuAUNxes8qPKZ1cm">
            Motioner i Andra kammaren, nr 48 år 1967 9
          </fw>
          <p xml:id="i-WvC1emPBawCJFaeqLhVwYk">
            de vidtagna åtgärderna. Om avsikten varit och alltjämt är att
            företa mer genomgripande förenklingar i myndigheternas skrivsätt
            bör sådana åtgärder som de nyss nämnda uppmuntras och arbetet
            ges en mera systematisk in- riktning. Målet bör vara att införa
            enhetliga regler för all offentlig verk- samhet. Förslag har således
            inte saknats för att förenkla myndigheternas skriv- sätt. Trots
            de många initiativen, anvisningarna och den debatt som förts,
            refererad i ett flertal skrifter, har kanslisvenskan emellertid
            bibehållits som språklig norm inom de flesta verk och myndigheter,
            inte minst i riksdagen. Det är därför hög tid att vidta snara
            åtgärder. Det kan inte vara nödvändigt att skriva »i fråga om
            detaljerna synes ut- skottet förslaget jämväl bör godtagas&gt;
            i stället för &gt;utskottet godtar också förslagets detaljer&gt;.
            Det måste vara begripligare att skriva »i sitt yttrande över motionen
            säger utskottet&gt; än »i sitt över motionen avgivna yttrande
            framhåller utskottet&gt; etc. Varför måste det nödvändigtvis heta
            &gt;underkasta en ingående granskning» när det lika bra kan uttryckas
            med de två orden &gt;ingående granska»? På samma sätt kan uttrycket
            &gt;göra en kartläggning» ändras till &gt;kartlägga&gt;» etc.
            Den s. k. substantivsjukan bör bekämpas. Det- samma gäller långa
            och tunga ord; »problemställning&gt;, »frågeställning&gt;», »&gt;angelägenhetsgrad&gt;,
            storleksordning» m. fl. ord kan utbytas mot &gt;»pro- blem&gt;,
            »fråga», »angelägenhet&gt;, »storlek&gt;. Utländska ord, som har
            svenska motsvarigheter, bör inte användas i andra fall än då det
            kan antas att de förstås bättre än motsvarande svenska ord. Många
            andra enkla skrivregler kan anföras. Här nämnda är endast några
            exempel. En för all officiell skriftlig framställning gemensam
            handbok bör utarbe- tas med regler för god språkvård och med det
            vårdade talspråket som före- bild. Olika verksamheters speciella
            behov bör tillgodoses genom särskilda promemorior. Detta förslag
            överensstämmer i stort med det som nämnden för svensk språkvård
            år 1954 anförde i sitt yttrande till allmänna berednings- utskottet
            över de tidigare nämnda motionerna. Förslaget bör nu med det snaraste
            förverkligas. Med hänvisning till vad sålunda anförts hemställer
            jag, att riksdagen i skrivelse till Kungl. Maj:t måtte anhålla
            om att riktlinjer utarbetas och utges i form av en för all officiell
            skriftlig framställning gemensam handbok i syfte att åstadkomma
            ett enklare och för en större allmänhet mera lättförståeligt språkbruk
            i riksdagstryck, författningstext, kommittébetänkanden och därmed
            jämförliga sammanhang.
          </p>
          <p type="date" id="i-Fg3jyHjs2gCR2vPUAHKbS6">
            Stockholm den 11 januari 1967
          </p>
          <div xml:id="i-JVkSUZ9UcGN7RDS33YTnyd" type="signatureBlock">
            <p who="unknown" type="signature">
              Axel Gustafsson (fp)
            </p>
            <p who="unknown" type="signature">
              i Borås)
            </p>
          </div>
        </div>
      </div>
    </body>
  </text>
</TEI>
