<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__ak__18/mot_1920__ak__18-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner 1 Andra kammaren, Nr 18.
          </p>
          <p>
            -—
          </p>
          <p>
            Nr 18.
          </p>
          <p>
            Av herr Vennerström m. fl., om skrivelse till Kungl. Maj:t angående
            verkställande av en ingående granskning utav kristidskommissionernas
            Sörvaltning.
          </p>
          <p>
            Det av kristiden framtvingade kommissionsväsendet växte upp till
            en stat i staten. Till dess förfogande ställdes av statsmakterna
            svindlande stora pänningbelopp. Kommissionerna utrustades med
            diktatorisk myndighet. Det blev skralt med kontrollen. Den kom
            traskande väl gent efteråt. Ett gott stycke revisionsarbete har
            utförts genom statsrevisorerna och de särskilda överrevisorerna.
            På grund av senaste tidens allbekanta händelser anser en vida
            utgrenad folkmening att den genom statsrevisorerna och över- revisorerna
            utförda granskningen bör kompletteras. Ur alla politiska läger,
            från yttersta vänstern och till yttersta högern, höjes ropet på
            en särskild undersökningskommission. De allra argaste kommissionshatare
            äro med om en sådan kommission. Tanken har förut varit framme
            i riksdagen. Den har stött på ett oförklarligt motstånd från regeringens
            sida. Nu kunde man vänta att den folkliga regeringen skulle lyssna
            till den allmänna folk- meningen. Så har icke skett. Regeringen
            har icke vidtagit några, åt- minstone icke några synbara, åtgärder
            för tillsättande av en undersöknings- kommission. Under sådana
            förhållanden måste riksdagen ta saken i egna händer och ge regeringen
            ett bestämt direktiv. Genom affären Svensk Import och andra besläktade
            företeelser har blottats en sida av kommissionsväsendet, som hittills
            icke vid revisionerna ägnats nödig uppmärksamhet. En ur samhällssynpunkt
            vedervärdig sam- manblandning mellan personers privata förvärv
            och deras ställning som statens och det allmännas förtroendemän
            har brakts i dagen. Det har konstaterats, att regeringsledamöter
            varit starkt ekonomiskt intresserade i kristidsföretag, vars existens
            varit till stor del beroende av licenser från den regering, av
            vilken de själva varit medlemmar. Det har konstaterats,
          </p>
          <pb facs="riksdagen-motions-pdf/data/1920/mot_1920__ak__18/mot_1920__ak__18-002.pdf"/>
          <p>
            8 Motioner i Andra kammaren, Nr 18.
          </p>
          <p>
            att framskjutna medlemmar av folkbushållningskommissionen varit
            engage- rade i privatjobb på ett sådant sätt, att deras ställning
            som statens och allmänhetens förtroendemän i kommissionen kunnat
            utnyttjas till egen snöd vinning. Det har konstaterats, att ett
            typiskt kristidsföretag kunnat under en tid operera som en halvofficiell
            institution, delvis genom rekommenda- tion från livsmedelsstyrelse
            och folkhushållningskommission. Det har konsta- terats ett underligt
            samröre mellan Stockholms läns livsmedelsstyrelse och detta samt
            ett annat närstående kristidsföretag. Det har offentligen an-
            tytts att ett mellanhandsbolag, aktiebolaget Transito, fått intaga
            en obe- hörig monopolställning och i samband därmed har nämnts
            en advokat- firma med försänkning inom regeringen. Det har från
            bränslekommissio- nens fögderi framkommit påståenden, att tjänstemän
            begagnat sin tjänste- ställning till att skaffa sig betydande
            vinster som mellanhänder mellan staten och enskilda. Alla dessa
            bevisade fakta eller ännu icke bevisade påståenden och antydningar
            löpa samman i en punkt: Obehörig samman- koppling mellan ett enskilt
            vinstintresse och offentlig förtroendemanna- eller tjänstemannaställning.
            Mot denna hittills förbisedda punkt må en undersökningskommissions
            granskning riktas in mera än statsrevisorerna och överrevisorerna
            gjort. Den offentliga moralen kräver ovillkorligen, att man går
            till bottnen i kommissionsväsendets dunkla djup, så att sanningen
            och endast sanningen varder uppenbar. Det är en samhällsfara,
            om det skulle kunna med något fog sägas, att statsmakten icke
            vill eller vågar låta en rensande vind sopa fram genom unkenheten.
            Alla parter med rent mjöl i påsen ha samma gagn av en opartisk,
            allsidig och grundlig undersökning. Det ligger i statens intresse
            att rågången mellan privat förvärv och offentlig ställning hålles
            så klar som möjligt. De enskilda medborgarna, som ytterst få bära
            den ekonomiskt tunga bördan av kommissionsväsendet, ha rättmä-
            tiga anspråk på att deras medel icke vårdslösas genom inkompetens
            eller oredlighet. Slutligen har den dugande och redliga delen
            av kommissioner- nas förtroendemän och anställda personal det
            allra största intresse av att fullt ljus faller i alla skrymslen.
            Inom breda lager av folket har alstrats ett formligt ursinne mot
            kommissionerna, ett ursinne som gått ut över onda och goda. Hela
            kom- missionssystemet och dess tjänstemän ha skurits över en bank.
            De dug- liga och samvetsgranna ha blivit fördömda vid sidan av
            de odugliga och vårdslösa. För menige man står en kommissionstjänsteman
            oftast som en inkompetent stackare eller en medveten skojare.
            För det stora antal dugande kommissionstjänstemän, som i en hård
            tid och under stora an-
          </p>
          <pb facs="riksdagen-motions-pdf/data/1920/mot_1920__ak__18/mot_1920__ak__18-003.pdf"/>
          <p>
            Motioner 1 Andra kammaren, Nr 18. 9
          </p>
          <p>
            strängningar sökt gagna samhället efter bästa förstånd och samvete,
            måste det kännas bittert att bli föremål för en så hård dom. De
            ha rätt att slippa lida för dem som varit odugliga eller farit
            olagligt fram. Från deras håll arbetar sig fram kravet på en ordentlig
            undersökning, som en gång för alla tvättar de oskyldiga rena och
            ställer de skyldiga vid skam- pålen. Folkhushållningskommissionens
            skrivkunnige expert, doktor Hilde- brand anslöt sig för längesedan
            offentligen till tanken på en särskild kom- mission med uppgift
            att mottaga anmärkningar och undersöka deras sanningsvärde. I
            sitt utlåtande den 14 november 1919 med anledning av överrevisorernas
            granskning skriver folkhushållningskommissionen: »Med hänsyn till
            tyngden av det stora ansvar, som lagts på kommissionerna, må det
            anses helt naturligt, att kommissionen fäster stor vikt vid att
            dess verksamhet varder i så stor utsträckning som möjligt underkastad
            offentlig granskning av objektiv och saklig beskaffenhet.&gt; Vid
            ett samtal nyligen med en forstmästare i bränslekommissionens
            tjänst yttrade denne: &gt;» Vi ha ingenting emot en undersökningskommission,
            tvärtom, vi som arbetat så gott vi förmått, vi fordra en sådan,
            vi vilja ej bli berövade medborgerligt förtroende för andras misstag
            och synder. Ni kunde ej göra oss en större glädje än att söka
            genomdriva tillsättandet av en under- sökningskom mission.» Den
            invändningen kan göras, att tillsättandet av en särskild under-
            sökningskommission vore ett obehörigt misstroendevotum mot statsreviso-
            rerna och överrevisorerna. Mot detta kan i fråga om statsrevisorerna
            genmälas, att man rimligtvis ej kan begära, att deras granskningsarbete,
            som spänner över statslivets alla områden, skall förmå genomtränga
            alla vinklar och vrår i kommissionsväsendets dunkla specialområde.
            TI fråga om överrevisorerna kan genmälas, att deras granskning
            tills dato knappast snuddat vid gränsområdet mellan enskilt förvärvsintresse
            och offentlig moral. Det pinsamma förhållande, som särskilt motiverar
            den utomordentliga undersökningskommissionen, har kommit i dagen
            efter överrevisorernas senast verkställda granskning och i det
            närmaste oberoende av den. Om överrevisorernas den 18 oktober
            1919 daterade granskningsberättelse skriver folkhushållningskommissionens
            handelsavdelning i sitt officiella svaromål bland annat: »Överrevisorernas
            beräkningar i förevarande av- seende (Transitos påstådda oskäliga
            vinst på kaffeförsäljningar) saknar varje reellt underlag» — »Man
            torde med bestämdhet kunna påstå att över- revisorernas beräkningar
            rörande aktiebolaget Transitos vinst hänger full- ständigt i luften.&gt;
            Avdelningen påstår vidare att överrevisorerna icke brytt sig om
            att i tillräcklig utsträckning inhämta muntliga upplysningar Bihang
            till riksdagens protokoll 1920. 4 saml. 8 häft. (Nr 16—218.) 2
          </p>
          <pb facs="riksdagen-motions-pdf/data/1920/mot_1920__ak__18/mot_1920__ak__18-004.pdf"/>
          <p>
            10 Motioner i Andra kammaren, Nr 18.
          </p>
          <p>
            hos handelsavdelningen eller att taga del av hos avdelningen
            förefintliga handlingar, och avdelningen klagar över »anmärkningar,
            så formulerade att de kunna tagas till intäkt för sådana äreröriga
            beskyllningar mot avdelningens ledning, som i tidningspressen
            framkommit i samband med revisionsberättelsen». Då handelsavdelningen
            inom folkhushållningskom- missionen tillåter sig fälla så nedsättande
            omdömen om överrevisorernas vilja och förmåga att prestera en
            vederhäftig revision, så kräves uppen- barligen tredje man att
            slita tvisten dem emellan och reda ut sanningen. Från revisorernas
            eget läger har tanken på en särskild undersöknings- kommission
            vunnit anslutning. Riksdagsman Karl Ekman från statsrevi- sorerna
            och rådman Dahl från överrevisorerna ha offentligen instämt i
            kravet. Det kan måhända ytterligare invändas, att en särskild
            undersöknings- kommission med utomordentlig befogenhet är en alldeles
            för extra ordinär institution i svenskt samhällsliv. Statsmakterna
            ha dock förut å andra områden varit inne på liknande linjer. De
            ständiga klagomålen och den starka förbittringen mot militärväsendet
            föranledde tillsättandet av civil- kommissionen med uppgift att
            mottaga anmärkningar och undersöka i vad mån de grundade sig på
            faktiska förhållanden. I och med tillsättandet av militieombudsmannen
            trädde denna undersökningsinstitution i permanens. Dess nytta
            är obestridlig. Från andra länder finnes ock i samband med kristidskommissionerna
            exempel på undersökningskommissioner med lik- nande uppdrag som
            det nu begärda. Den norska staten har havt en särskild fiskecentral.
            Denna har i pressen varit föremål för mycket skarpa angrepp för
            sin förlustbringande verksamhet. Med anledning därav har justitiedepartementet
            tillsatt en särskild undersökningskommission. Från fiskecentralen
            har man själv begärt en sådan. Under ledning av höjeste- retsassessor
            Frisak pågå för närvarande offentliga förhör inför kommissio-
            nen. I samma stil borde den nu begärda kommissionen läggas. Åt
            den- samma bör lämnas rätt att såväl anställa förhör som anmäla
            till åtal. Valet av personer i undersökningskommissionen är ytterst
            betydelse- fullt. På ett lämpligt urval beror allt. Uppdraget
            bör anförtros åt opar- tiska och verkligt sakkunniga män, om vilkas
            duglighet och heder inga delade meningar råda. Någon eller några
            ur överrevisorernas krets bör kunna insättas i kommissionen, där
            så kan anses lämpligt. Men det bör icke ovillkorligen fordras,
            att samtliga överrevisorer skola ingå i under- sökningskommissionen.
            Den nya undersökningen bör såväl i fråga om person som sak stå
            fullständigt fri gent emot vad som förut har varit. Inom kommissionen
            måste framför allt juridiken, den ekonomiskt-teoreti- ska och
            den ekonomiskt-praktiska sakkunskapen samt den konsumerande
          </p>
          <pb facs="riksdagen-motions-pdf/data/1920/mot_1920__ak__18/mot_1920__ak__18-005.pdf"/>
          <p>
            Motioner i Andra kammaren, Nr 18. 11
          </p>
          <p>
            allmänheten vara representerade av sina bäst kvalificerade och
            mest opar- tiska krafter. Med denna motivering hemställes,
          </p>
          <p>
            att riksdagen måtte hos Kungl. Maj:t anhålla om tillsättande
            av en särskild undersökningskommission med uppdrag att verkställa
            en ingående granskning av kristidskommissonernas förvaltning med
            särskild hänsyn tagen till sammanblandningen mellan personers
            enskilda förvärv och deras ställning som förtroendemän och tjänstemän
            inom kommissionerna.
          </p>
          <p>
            Stockholm den 12 januari 1920.
          </p>
          <p>
            Ivar Vennerström. C. 0. Johansson. H. Hansson.
          </p>
          <p>
            Alfr. Werner. Ernst Hage.
          </p>
        </div>
      </div>
    </body>
  </text>
</TEI>
