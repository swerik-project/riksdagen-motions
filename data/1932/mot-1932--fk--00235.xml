<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--fk--00235">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__235/mot_1932__fk__235-001.pdf"/>
      <fw xml:id="i-8BSKTvS3hW7d8f4TGWz4mZ">
        Motioner i Första kammaren, Nr 235. 7
      </fw>
      <div xml:id="i-YE6bZVSEPrgCRcFykgLZKf" type="motHeader">
        <div xml:id="i-Dk1imRskv42uLGB4SEH8Bx" type="motTitle"/>
        <div xml:id="i-Fhew4mbVm1bUuq5dbaCPNU" type="motSubmissionInfo"/>
      </div>
      <div xml:id="i-7iCrXgSKTjA3rthw17iSLp" type="motBody">
        <div xml:id="i-T3qwA1MVDB2LEvRJeSo6Nv">
          <p xml:id="i-KSrhF18xb42VsAcFJ9sWMg">
            Nr 235.
          </p>
          <p xml:id="i-4D16vgVUrQJMHyapCqcFsv" type="titleString">
            Av herr Westman m. fl., angående riktlinjer för en omläggning
            av Sveriges handelspolitiska system efter nu rådande handelspolitiska
            förhållanden.
          </p>
          <p xml:id="i-Y4Q18rCJrVaYBMeWebA1XS">
            Den nu rådande ekonomiska världskrisen har föranlett ett alltmer
            ökat antal stater att omlägga sin handelspolitik. De åtgärder,
            som i detta hän- seende vidtagits, ha redan visat sig äga en djupt
            ingripande betydelse för den mellanfolkliga, ekonomiska samfärdseln
            och därmed även för det eko- nomiska livet hos andra folk, vilka
            velat fasthålla vid förut omfattade han- delspolitiska grundsatser.
            Verkningarna av de mått och steg, som hittills tagits, framträda
            allt efter som tiden går såsom alltmera betydelsefulla, och snart
            sagt för varje dag ingå underrättelser om nya beslut fattade i
            enlig- het med de nya riktlinjerna. Världen står tydligen inför
            tillämpningen av ett nytt handelspolitiskt system. Detta system
            kan i korthet kännetecknas därigenom, att de ekono- miskt ledande
            staterna alltmer framträda som slutna ekonomiska enheter, som
            ett slags handelskompanier. I allt större utsträckning försvåra
            de till- trädet till sina marknader för utomstående genom valutaspärr,
            kontingente- ring, som ofta förenas med byte av införselmöjlighet
            för vara mot vara, tullar av olika slag, såsom tilläggstullar
            mot länder med deprecierad valuta och andra tilläggstullar eller
            höjda tullar av mer eller mindre provisorisk karaktär 0. s. Vv.
            Det är uppenbart, att denna handelspolitiska omsvängning ställer
            vårt land inför nya handelspolitiska problem. Vårt nu gällande
            handelspolitiska sys- tem har utbildats för helt andra förhållanden
            och utgår från helt andra teoretiska och praktiska förutsättningar
            än de som nu föreligga runt om- kring oss i världen. Tydligt är,
            att det för Sverige är ofrånkomligt att i ett sammanhang upp-
            taga till övervägande frågan, i vad mån och på vad sätt en revision
            av vår handelspolitik i dess huvuddrag bör vidtagas för att det
            svenska folkets intressen skola kunna tillbörligen göras gällande
            och skyddas under det tids- läge, vari vi nu befinna oss. Den
            översiktliga utredning, som här fram- hålles såsom nödvändig,
            bör givetvis ske med samma hastighet, varmed man i utlandet handlägger
            motsvarande frågor. Utan tvivel ha vi hittills
          </p>
          <pb facs="riksdagen-motions-pdf/data/1932/mot_1932__fk__235/mot_1932__fk__235-002.pdf"/>
          <fw xml:id="i-6oEg46ZxS5H3BtocuXzqFC">
            8 Motioner i Första kammaren, Nr 235.
          </fw>
          <p xml:id="i-NnXgFRnn1tsDHXQzeDSxj1">
            visat alltför stor långsamhet, när det gällt att anpassa oss
            efter andra sta- ters handelspolitiska rörelser. Det må vara nog
            att erinra om den långa tid som i vårt land i många fall sedan
            gammalt anslås åt utredning av tull- och förberedande handelstraktatsfrågor.
            Till följd av den ställning, som vår författning tillerkänner
            riksdagen med avseende å viktiga moment i det stora handelspolitiska
            problemet, synes det vara oundgängligen nödvändigt, att den nu
            sittande riksdagen beredes tillfälle att, innan den åtskiljes,
            för sitt vidkommande meddela an- visningar om det handelspolitiska
            system, som för vårt land bör följas under tiden intill dess riksdagen
            ånyo samlas. Det är givet, att dylika rikt- linjer kunna bli endast
            av provisorisk natur. Både den korta tid, som står till buds för
            deras fastställande, och den osäkerhet, som råder i världen, gör
            detta lämpligt och nödvändigt. Tydligt är också, att genom dylika
            riktlinjer regeringens handlingskraft bör snarare stärkas än försvagas.
            Om regeringen måste anses erhålla ökad styrka och större möjlighet
            att gent emot utlandet göra svenska intressen gällande redan därigenom
            att riksdagen förklarat sig omfatta de principer, som regeringen
            söker tillämpa, synes den utredning, som bör föreläggas riksdagen,
            även böra åsyfta att direkt tilldela regeringen vidgade maktbefogenheter.
            1. I detta avseende synes det vara önskvärt och erforderligt,
            att förslag framlägges om ändrad lydelse av förordningen den 27
            april 1923 angående rätt för Konungen att i visst fall åsätta
            särskild tullavgift, vilken förordning vid 1931 års riksdag förlängts
            att gälla till utgången av år 1932. En förordning av dylik art
            tillkom först år 1911, återupplivades sedan år 1919, varvid den
            erhöll ändrad lydelse »för att undvika att stadgandet erhölle
            en med hänsyn till då rådande förhållanden alltför snäv omfattning»,
            och erhöll 1923 sin alltjämt gällande skärpta avfattning på förslag
            av tull- och traktatkommitténs traktatavdelning, som bland annat
            förordade, att till- läggstull skulle kunna åläggas till tre gånger
            tulltaxans belopp i stället för tidigare blott 100 procent, enär
            detta sistnämnda tillägg »torde vara ett otillräckligt försvarsmedel
            under tullkrig eller därmed likartad situation, särskilt i betraktande
            av de motsvarande angrepps- och försvarsmedel, var- med många
            andra länder äro försedda». De synpunkter, som sålunda angivits,
            böra tydligen med hänsyn till de händelser, som på senaste tiden
            inträffat på det handelspolitiska området, föranleda, att förordningen
            underkastas förnyad prövning. Därvid torde man böra åsyfta att
            åstadkomma klara regler därom, att Kungl. Maj:t skall äga använda
            sin befogenhet att ålägga provisoriska tilläggstullar i så vid-
            sträckt omfattning, att detta kan ske i de fall, då det efter
            nu rådande för- hållanden är erforderligt, och med belopp, som
            efter nutidens förhållanden äro effektiva. Å andra sidan torde
            man böra överväga, huruvida icke Kungl. Maj:ts befogenhet skulle
            kunna begränsas genom att olika marginal för till- läggstullarnas
            belopp angives för olika slag av varor.
          </p>
          <pb facs="riksdagen-motions-pdf/data/1932/mot_1932__fk__235/mot_1932__fk__235-003.pdf"/>
          <fw xml:id="i-NbwV3i9i2steSEbZsAFnvV">
            Motioner i Första kammaren, Nr 235. 9
          </fw>
          <p xml:id="i-77XsXVfdixa3SAq8DTrzfY">
            2. Riksdagen synes vidare böra erhålla tillfälle att bedöma,
            i vilka fall me gällande handelsavtal genom kontrahenternas åtgärder
            äro att anse som hävda, i vilka fall omständigheter inträffat
            av beskaffenhet att föranleda, att särskild uppsägningsrätt från
            svensk sida bör användas, samt i vilka fall förliknings- eller
            skiljedomsförfarande rörande handelstraktatens tolkning bör påfordras.
            3. I fråga om de nya handelsavtal, som under den närmaste tiden
            komma att avslutas, torde det vara lämpligt att riksdagen får
            tillfälle att överväga och uttala sig om vissa deras huvudgrunder.
            Det torde sålunda för att regeringen skall kunna använda sin författ-
            ningsenliga makt att införa importregleringar under förvissning
            att äga riksdagens stöd vara nödvändigt, att regeringen i ett
            principiellt samman- hang inhämtar riksdagens mening om de förutsättningar,
            under vilka import- regleringar böra tillgripas, samt om formen
            och beskaffenheten av den or- ganisation, som skall upprättas
            för deras handhavande. Ett dylikt uttalande från riksdagens sida
            kan inom kort bliva så mycket mera erforderligt, som det är möjligt,
            att till svenska regeringen från främmande stater, vilka in- fört
            kontingenteringssystem, kunna framställas förslag om utbyte av
            varor under ömsesidig kontingentering. Tydligt är även, att ett
            dylikt riksdags- uttalande kan befordra ett snabbt avgörande,
            för den händelse den svenska regeringen kommer i det läge, att
            den får anledning att på grund av eget initia- tiv upptaga frågan
            om införande av kontingentering i större eller mindre utsträckning.
            I detta sammanhang kan det även vara av betydelse, att få fast-
            slaget, huruvida förut uttalade principiella ståndpunkter rörande
            förhållandet mellan mestgynnad-nationsgrundsatsen och kontingentering
            böra vidhållas. Med stöd av vad vi sålunda anfört få vi vördsamt
            hemställa, att riksdagen måtte i skrivelse till Kungl. Maj:t anhålla,
            att Kungl. Maj:t ville till innevarande års riksdag inkomma med
            utredning och förslag rörande de författningsändringar och åtgärder
            i övrigt, som kunna vara erforderliga för att, under beaktande
            av de synpunkter, som ovan anförts, ut- bilda och anvisa riktlinjer
            för en omläggning av Sveriges handelspolitiska system efter nu
            rådande handelspolitiska förhållanden.
          </p>
          <p xml:id="i-AGeFgyqBnKeWpiDJ16poDL" type="date">
            Stockholm den 22 januari 1932.
          </p>
          <div xml:id="i-EFanjyAZRmbWzba1VfPoH1" type="signatureBlock">
            <list xml:id="i-YVo1YNTcQ1twush9jk84yV">
              <item xml:id="i-QmvrZnCCANEbv1ULmQNCUe" who="i-JnuZjJswUM4d7eeyfhSVGt" type="signature">
                K. G. Westman
              </item>
            </list>
          </div>
          <p xml:id="i-MNAcC7QcQtvuV6gJYDSra4">
            Joh. Johansson, L. Tjällgren. Petrus Nilsson. C. A. Reuterskiöld.
            Friggeråker. | Oscar Ericson. Erik von Heland. Alexander Nilsson.
            Anton Pettersson. Ernst Svenson. Axel Löfvander. Fr. Julin. Per
            Andersson.
          </p>
          <p xml:id="i-JnuSwBUzUmjnDd5bwc6Kbn">
            Karl Andersson. Per Gustafsson. L. G. Bodin. And. Henriksson.
          </p>
        </div>
      </div>
    </body>
  </text>
</TEI>
