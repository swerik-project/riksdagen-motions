<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-03774">
  <teiHeader>
    <fileDesc>
      <titleStmt>
        <title>Skatter</title>
        <author corresp="i-Vo3YjbvPDcwbepLXUMMiDZ">av Per Åsling m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3774 av Per Åsling m.fl. (C)</title>
          <idno type="rdwebb">H5023774</idno>
          <rs type="number">3774</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5023774/text</ref>
          <ref type="dokument_url_html">http://data.riksdagen.se/dokument/H5023774</ref>
          <ref type="dokumentstatus_url_xml">http://data.riksdagen.se/dokumentstatus/H5023774</ref>
          <ref type="docx">http://data.riksdagen.se/fil/041DAAD9-4BA0-4AE7-B6ED-6330DAC7713D</ref>
          <ref type="pdf">http://data.riksdagen.se/fil/A69BA374-C0AE-4F0A-A311-ADF9FECCCC8D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Gmeic5tnz63335GwfzHzd9</idno>
            <name>Emil Källström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <name>Eskil Erlandsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Kp4VpaKxgT2KSiwEZa6zVW" type="signed"/>
        <correspContext corresp="i-Kp4VpaKxgT2KSiwEZa6zVW">
          <note type="signatory" corresp="i-Vo3YjbvPDcwbepLXUMMiDZ"/>
          <note type="signatory" corresp="i-Gmeic5tnz63335GwfzHzd9"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-B471TcSCwHNHrNRk1EdJek"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction xml:id="i-QoRq7omcKZdkqDCuyfc8sK" type="submitted">
          <date when="2017-10-05"/>
          <time when="16:04:01"/>
        </correspAction>
        <correspAction xml:id="i-RDpHE6THaaLQvYCAEK1Sed" type="reviewed">
          <date when="2017-10-05"/>
          <time when="19:06:10"/>
        </correspAction>
        <correspAction xml:id="i-Aod2XmRmRESwJAMeF7GxE6" type="referred">
          <date when="2017-10-13"/>
        </correspAction>
        <correspAction xml:id="i-LYefb8TEuTxBocDUV9cTgw" type="assigned">
          <date when="2018-11-19"/>
          <time when="08:48:56"/>
        </correspAction>
        <correspContext corresp="i-LYefb8TEuTxBocDUV9cTgw">
          <ref type="assignedTo">Skatteutskottet</ref>
        </correspContext>
        <correspAction xml:id="i-LrkVCAhWpHXRLahPgALgZQ" type="behandlas_i"/>
        <correspContext corresp="i-LrkVCAhWpHXRLahPgALgZQ">
          <ref type="uppgift">2017/18:SkU9</ref>
          <ref type="ref_dok_id">H501SkU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU9</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HAo5NAWGc7di6gD83fBKd9" type="behandlas_i"/>
        <correspContext corresp="i-HAo5NAWGc7di6gD83fBKd9">
          <ref type="uppgift">2017/18:SkU12</ref>
          <ref type="ref_dok_id">H501SkU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU12</ref>
          <ref type="ref_dok_titel">Skatteförfarande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-96SBNvEP8T18D88MPHFhpn" type="behandlas_i"/>
        <correspContext corresp="i-96SBNvEP8T18D88MPHFhpn">
          <ref type="uppgift">2017/18:SkU8</ref>
          <ref type="ref_dok_id">H501SkU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU8</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J7UgauQfitM55eoUFAgAwB" type="motHeader">
        <div xml:id="i-RayPyWj6UnQFV7rqLNvwCU" type="motTitle">
          Motion till riksdagen 2017/18:3774 av Per Åsling m.fl. (C) Skatter
        </div>
      </div>
      <div xml:id="i-CCDbwxt97zQCk7ZqT3D8jQ" type="motBody">
        <div xml:id="i-6zFk2uYhZeUaBf66hdWGvh" type="motProposal" subtype="förslag">
          <head xml:id="i-XdAkFMybC7shbEMhTSkRwK">
            Förslag till riksdagsbeslut
          </head>
          <list xml:id="i-GR2cjZWV4aqYZ1BwPV1d8k" style="ol">
            <item xml:id="i-64v2k2NK3THs9peRFemPhS">
              Riksdagen ställer sig bakom det som anförs i motionen om att
              skyndsamt se över beskattningen av företag och tillkännager detta
              för regeringen.
            </item>
            <item xml:id="i-JxnxPCRSumHZwiSrYxR71c">
              Riksdagen ställer sig bakom det som anförs i motionen om en översyn
              av skattelagstiftningens konsekvenser för mindre företag och ideella
              föreningar och tillkännager detta för regeringen.
            </item>
            <item xml:id="i-PVBxwe1eH9QeZuK1RFCaB">
              Riksdagen ställer sig bakom det som anförs i motionen om att
              regeringen bör tillsätta en utredning för att belysa Skatteverkets
              och övriga statliga myndigheters hantering av företagarärenden
              och tillkännager detta för regeringen.
            </item>
            <item xml:id="i-81WeQ35KrqoFxm512usvpr">
              Riksdagen ställer sig bakom det som anförs i motionen om en miljömässig
              och samhällsekonomisk utvärdering av den gröna skatteväxlingen
              och tillkännager detta för regeringen.
            </item>
            <item xml:id="i-V68GnY9QPYAWEqHWJNERiL">
              Riksdagen ställer sig bakom det som anförs i motionen om att
              vid en större översyn av skattesystemet utreda hur skatteintäkter
              från fastighetsskatten kan regionaliseras och tillkännager detta
              för regeringen.
            </item>
            <item xml:id="i-2KjoyXqkSjp9KJtoCTiMve">
              Riksdagen ställer sig bakom det som anförs i motionen om att
              regeringen låter utreda företrädaransvaret i sin helhet och tillkännager
              detta för regeringen.
            </item>
          </list>
        </div>
        <div xml:id="i-RLZJV3zhCyghjccjbb6zBD" type="motContent">
          <head xml:id="i-N4B5Zrg5FExqZLwyAaszbZ" type="h1">
            Motivering
          </head>
          <p xml:id="i-SVDm1FHgeXpuRAw4hkLxZP">
            Ett noggrant designat skattesystem kan ha betydande positiva
            effekter på ett lands ekonomi. Det kan bidra till att säkerställa
            stabila offentliga finanser, främja tillväxt, sysselsättning och
            konkurrenskraft. Strukturen och effektiviteten i systemet har
            en avgörande betydelse.
          </p>
          <p xml:id="i-K3Xr5TtTPiRoZr5XmmWjww">
            Det är viktigt att skatter utformas så att svenska företags konkurrenskraft
            stärks och att Skatteverket tar in de skatter som riksdagen beslutat.
            Skatterna måste utformas så människor vågar ta risker och starta
            företag. Skatter ska medverka till tillväxt och utveckling i hela
            landet. Underlätta jobbskapande och företagande och stimulera
            en grön skatteväxling. Skatter måste vara förutsägbara, rättssäkra
            och långsiktiga.
          </p>
          <p xml:id="i-AjH3xfQeggiSYVsG289uAR">
            Det svenska skattesystemet, liksom skattesystem inom stora delar
            av OECD, tenderar att vara starkt beroende av skatt på arbete,
            som kan ha en negativ effekt på såväl utbud som efterfrågan på
            arbete. Det är genom arbete och företagande som resurser och välstånd
            byggs. Samtidigt är det genom att beskatta de aktiviteter som
            genererar resurser som vi drar in en överväldigande majoritet
            av resurserna till det offentliga. Detta blir ett problem, för
            när vi tar resurser från personer i förhållande till det ekonomiska
            värde de skapat så kommer vi få mindre värdeskapande. Ett effektivt
            skattesystem är ett sådant som lyckas dra in tillräckligt med
            skatteintäkter med minsta möjliga negativa effekt på värdeskapandet.
            Där är vi inte idag. Det svenska skattesystemet uppmuntrar inte
            till arbete och företagande i tillräckligt hög grad.
          </p>
          <p xml:id="i-J5wVDso9VyjmDeNmGTEhCu">
            I en rapport från januari 2017 redogör Riksrevisionen för sin
            granskning av hur Skatteverket och regeringen arbetar för att
            hantera den komplexitet i skattesystemet som berör företagen.
            Sveriges skattesystem upplevs av många som komplicerat. Ett svårtillämpat
            skattesystem kan innebära att det är svårt för skattebetalarna
            att göra rätt för sig, vilket riskerar att minska förtroendet
            för skattesystemet. Minskat förtroende innebär en minskad vilja
            att betala skatt. För att upprätthålla förtroendet för skattesystemet
            är det därför avgörande att kontinuerligt arbeta med att förenkla
            för skattebetalarna. För mindre organisationer och företag riskerar
            komplicerad och tidskrävande skatteadministration och regler att
            bli en tyngre börda eftersom dessa oftast måste göra lika mycket
            med mindre resurser. Bland annat därför är det viktigt att säkerställa
            att ideella organisationer och mindre företag inte drabbas oproportionerligt.
          </p>
          <p xml:id="i-FpuRiWaoTJRi7P1HqHJZv5">
            Centerpartiet vill se en grön skatteväxling, där förorenaren
            betalar för sin miljöskada och resurserna används till att sänka
            skatten på jobb och företagande. På så vis sätts ett pris på miljöförstöring
            samtidigt som dessa intäkter återförs för att sänka skattebördan
            på sådant som har stor samhällsekonomisk nytta, som jobbskapande
            i växande företag. Detta bör vara en ledstjärna för skattepolitiken
            i tider av små marginaler i statsfinanserna. Mot denna bakgrund
            är det angeläget att regeringen utreder den gröna skatteväxlingen
            ur ett miljömässigt och samhällsekonomiskt perspektiv.
          </p>
          <p xml:id="i-MWLcnT6ccm2U8RXb5c2db4">
            Flera områden inom skattepolitiken är i stort behov av reformer.
            För Centerpartiet är det självklart att människor i större utsträckning
            ska få behålla frukterna av sitt eget arbete. Lika självklart
            är det att regioner som bidrar med värdefull produktion får behålla
            delar av detta värde. Skattebaser är ett effektivt verktyg för
            att öka människors inflytande över sin vardag. Därför vill Centerpartiet
            att skattepolitiken ska användas som redskap för att vara tillväxtskapande
            i hela landet. Detta är en viktig del av skattepolitiken vid en
            skattereform. Att använda skattepolitiken som ett tillväxtredskap
            för hela landet kan möjliggöras genom att regionalisera fler delar
            av den statliga fastighetsskatten i syfte att stärka den regionala
            beslutsnivån och regionernas möjligheter att föra en tillväxtfrämjande
            politik utifrån sina egna förutsättningar. Centerpartiet vill
            utreda, som ett första steg, hur intäkterna från fastighetsskatten
            på industrifastigheter och elproducerande fastigheter ska regionaliseras.
          </p>
          <p xml:id="i-34q4UUKJ2YEaTZYaQgNUxp">
            Skatteverket är en myndighet vars förtroende från Företagarsverige
            är högt och har ökat under de senaste åren. Det är en glädjande
            utveckling eftersom myndighetens arbete påverkar företagarens
            möjlighet att bedriva sin verksamhet. För företagaren ska fokusera
            på sin verksamhet. Att skicka in blanketter och följa regelverken
            ska ske så smidigt som möjligt. Skatteverkets allt mer tydliga
            information i en mängd frågor liksom digitaliseringen har starkt
            bidragit till företagarnas syn på myndighetens service.
          </p>
          <p xml:id="i-MwgeQRM5bdRr1BAbTRad9v">
            Tyvärr finns det historiskt likväl som i närtid alltför många
            exempel på där företagare kommer i kläm som en konsekvens av Skatteverkets
            administrativa rutiner liksom omtolkningar av lagar och regler.
            För stora företag med juridiska och ekonomiska avdelningar är
            problem och svårigheter ofta hanterbara vad gäller personalresurser,
            men även för dessa kan processer och handläggning i sig skapa
            stora problem. För de mindre företagen kan även det som ter sig
            som mindre förändringar, framförallt när det sker hastigt, hota
            själva företagets existens. Mycket av Skatteverkets arbete fungerar
            bra men många företagare känner att de motarbetas av myndigheten
            och att handläggare på Skatteverket försvårar och bromsar företagande
            snarare än underlättar det. För Sverige som nation riskerar en
            bristande rättssäkerhet inte bara att personer hamnar i olycka,
            utan även att det civila samhällets förutsättningar försämras.
            Det ökar även den risk företagare tar då de startar företag, expanderar
            och anställer. I förlängningen påverkar det företagandet negativt,
            vilket i sin tur betyder färre nya jobb och mindre skatteintäkter
            för vår gemensamma välfärd.
          </p>
          <p xml:id="i-WiPRyB9qekwEwamusyQKr6">
            Exemplen där Skatteverket genom omtolkningar av lagar och regler
            medverkat till oklara förutsättningar för företagande är tyvärr
            flera. Ett exempel är lagen om kassaregister. Intentionen med
            lagstiftningen var aldrig att verksamheter som inte hade någon
            praktisk möjlighet att uppfylla kravet på kassaregister skulle
            tvingas att stänga. Ett annat exempel är den lag om bränsleskatt
            som började gälla under 2015 varmed vilken skatt på beställda
            resor höjdes. Skatteverket tolkade den nya lagen så att den som
            beställer exempelvis en båt för att åka till en ö anses ha hyrt
            en båt och därmed utför denne tjänsten själv. Efter en tid ändrade
            Skatteverket sin tolkning något vilket underlättat för vissa företagare.
            Konsekvensen blev ekonomisk belastning liksom ekonomiska problem
            när företag dels inte visste vilka momskostnader de hade, dels
            fick se plötsliga förändringar i sina balansräkningar. Enligt
            Centerpartiets mening är det ur ett samhällsperspektiv oerhört
            viktigt att kontrollverksamheten inte får överta och styra vilka
            näringsverksamheter som får finnas. För att ytterligare förbättra
            arbetet med Skatteverkets processer och beslut och för en rättssäker
            hantering av skatteärenden bör regeringen ges i uppdrag att tillsätta
            en utredning för att sammanställa en vitbok som kan utgöra en
            grund för det fortsatta arbetet med ett skatteverk i världsklass.
            Utredningen bör även belysa övriga statliga myndigheters hantering
            av företagarärenden.
          </p>
          <p xml:id="i-Coy5yZahbfENsg65oCH89w">
            Som regel blir företrädare för ett aktiebolag inte personligen
            ansvariga för skulder i bolaget. Personligt betalningsansvar kan
            dock uppstå för bolagets styrelseledamöter i vissa särskilda fall
            som regleras i aktiebolagslagen. Reglerna finns för att uppnå
            en balans mellan bolagets och borgenärernas intressen. När det
            gäller skatter och avgifter till det allmänna finns därutöver
            regler om personligt betalningsansvar, så kallat företrädaransvar,
            i skatteförfarandelagen. För företrädaransvar krävs uppsåt eller
            grov oaktsamhet. Kunskapen om reglerna om företrädaransvar är
            bristfällig och har dessutom kommit att tillämpas mycket strängt.
            Detta kan få stora oväntade konsekvenser i den privata ekonomin
            hos styrelseledamöter i små företag. Det riskerar också att inverka
            negativt på möjligheterna att rekrytera styrelseledamöter. Riksdagen
            gav regeringen i april 2015 i uppdrag att se över reglerna om
            företrädaransvar och om tillämpningen av bestämmelserna har blivit
            för hård och om bestämmelserna bör ändras för att öka rättssäkerheten
            och förutsägbarheten, förbättra villkoren för att starta, driva
            och utveckla företag och minska riskerna för att livskraftiga
            företag avvecklas i onödan. Regeringen har nu tillsatt en utredning
            som tyvärr inte är heltäckande. Regeringen bör utreda hela företrädaransvaret.
          </p>
        </div>
        <div xml:id="i-T6MGCg7NwqrDZvTFTxywiL" type="signatureBlock">
          <list xml:id="i-Dq1v84ey6w4fjQLGMAfmfg">
            <item xml:id="i-HyjZmv38Bf9npDZAffEkj2" who="i-Vo3YjbvPDcwbepLXUMMiDZ" type="signature">
              Per Åsling (C)
            </item>
            <item xml:id="i-XuBmyqihusEpwnqV3U1KvW" who="i-Gmeic5tnz63335GwfzHzd9" type="signature">
              Emil Källström (C)
            </item>
            <item xml:id="i-MaEbYyjaRSDwP2pKknHPWu" who="i-Wg4JiBuxTz9fesArDXiMko" type="signature">
              Helena Lindahl (C)
            </item>
            <item xml:id="i-A4NfvCs5GTrPU9W3aLVr5k" who="i-CdKPr5PV7B8cJEHJFtQGGn" type="signature">
              Peter Helander (C)
            </item>
            <item xml:id="i-UVeQ2Ye8pd9igzRjskpxCq" who="i-NaB2cvgwB4zVi98HPFcvof" type="signature">
              Kristina Yngwe (C)
            </item>
            <item xml:id="i-6a66PYixeqWniWzHKZNX41" who="i-B471TcSCwHNHrNRk1EdJek" type="signature">
              Eskil Erlandsson (C)
            </item>
            <item xml:id="i-7adpcqDfjtHN8eSWr1r96c" who="i-Qqu9byP8zwudzHA8ErxkRe" type="signature">
              Rickard Nordin (C)
            </item>
            <item xml:id="i-CJQNu7GjixfcN1ypzB3cJZ" who="i-N9Pi9YpD4nvtCEsVp2CGcX" type="signature">
              Staffan Danielsson (C)
            </item>
          </list>
        </div>
      </div>
    </body>
  </text>
</TEI>
