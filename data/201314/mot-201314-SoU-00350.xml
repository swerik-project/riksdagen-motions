<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00350">
  <teiHeader>
    <fileDesc>
      <titleStmt>
        <title>Stärk barnens rätt i socialtjänstlagen</title>
        <author corresp="i-D7mgFwiCKxywz1E18YrEuZ i-Xw3dNbwa4hjDiSrSfFCZsz">av Agneta Luttropp och Magnus Ehrencrona (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärk barnens rätt i socialtjänstlagen</title>
          <idno type="rdwebb">H102So350</idno>
          <rs type="number">So350</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So350/text</ref>
          <ref type="dokument_url_html">http://data.riksdagen.se/dokument/H102So350</ref>
          <ref type="dokumentstatus_url_xml">http://data.riksdagen.se/dokumentstatus/H102So350</ref>
          <ref type="doc">http://data.riksdagen.se/fil/289A6CDA-1706-4EE8-A173-06436A384C84</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DFMiCoydhw7c1tgTHT26r5" type="signed"/>
        <correspContext corresp="i-DFMiCoydhw7c1tgTHT26r5">
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-Xw3dNbwa4hjDiSrSfFCZsz"/>
        </correspContext>
        <correspAction xml:id="i-VBJ2HMo4MaJj1Rk7hu8PP6" type="numbering">
          <date when="2013-10-03"/>
        </correspAction>
        <correspAction xml:id="i-L1eVVgoJSr7xZNe5JFip29" type="submission">
          <date when="2013-10-02"/>
        </correspAction>
        <correspAction xml:id="i-PxbKmfaCZZYycw6QxLu5r7" type="transfer">
          <date when="2013-10-01"/>
        </correspAction>
        <correspAction xml:id="i-VhYsk85Wyr6HXDSbNvuJpM" type="assigned"/>
        <correspContext corresp="i-VhYsk85Wyr6HXDSbNvuJpM">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JDkS9toS8dqaPvK1CU4kWN" type="motHeader"/>
      <div xml:id="i-VQvpNLFDqkqWCzzgCjogak" type="motBody">
        <div xml:id="i-PqiRRSAsFj4vb7aUvsoCxd" type="motProposal" subtype="förslag">
          <head xml:id="i-FV3Lf9pFHRpbxSSXLPFZxm">
            Förslag till riksdagsbeslut
          </head>
          <p xml:id="i-2MUQahvGyn77MszmuVRW45">
            Riksdagen tillkännager för regeringen som sin mening vad som
            anförs i motionen om att se över ändringar i socialtjänstlagen
            när det gäller barn i utsatta livssituationer.
          </p>
        </div>
        <div xml:id="i-THDXAcmQALpGMF6Rek3zfM" type="motContent">
          <head xml:id="i-2AYBm1zgwhusyZfKBeVurU" type="h1">
            Motivering
          </head>
          <p xml:id="i-FocLgaRFSbxMfTcwwmErqi">
            Cirka 500 000 barn växer upp med en förälder som dricker för
            mycket, tar droger eller som mår psykiskt dåligt (missbrukar och/eller
            är psykiskt sjuk). Det är cirka 25 procent av alla barn i Sverige.
            Denna målgrupp är en extremt utsatt grupp av barn där våld, övergrepp
            och annan omsorgsbrist är vanligt förekommande. Det är svårt för
            många ungdomar att prata med myndigheter och många ungdomar är
            rädda för konsekvenserna om de berättar hur det är hemma. Vissa
            ungdomar lever i situationer där det kan vara fara för deras liv
            om deras föräldrar får reda på att de har pratat med socialtjänsten,
            andra ungdomar lever i familjer där föräldern hotar med att ta
            livet av sig om ungdomen berättar. Känslan av skuld och skam är
            ofta väldigt stark vilket ibland gör det i princip omöjligt för
            ungdomen att berätta hur det är hemma. En förutsättning för att
            en utredning ska öppnas är ofta att ungdomen själv berättar eller
            bekräftar det som står i en socialtjänstanmälan. Endast 50 procent
            av de anmälningar som görs gällande barn som far illa i Sverige
            leder idag till en utredning (Socialstyrelsen, 2012).
          </p>
          <p xml:id="i-VdgCjTRBXiq5LMnGft6Hdt">
            Socialtjänstlagen är en ramlag med stort tolkningsutrymme för
            enskilda socialkontor. Detta leder i det praktiska arbetet till
            att alla barn i Sverige inte har samma rättigheter, utan är helt
            beroende av vilken socialsekreterare de möter och vilken policy
            just deras socialkontor arbetar efter. Exempelvis står det enligt
            1 kap. 2 § i socialtjänstlagen att barnens bästa alltid ska komma
            i främsta rummet vilket tolkas på många olika sätt.
          </p>
          <p xml:id="i-7w29Noeti4XaB3xiWxuSe1">
            Organisationen Maskrosbarn har genomfört en intervjustudie med
            50 barn och ungdomar som har växt upp med en förälder som missbrukar
            eller som har en psykisk sjukdom. I rapporten har ungdomarna getts
            möjlighet att berätta om egna erfarenheter av kontakt med socialtjänsten
            och främst getts utrymme att komma med konkreta förändringsförslag
            för socialtjänsten. Förändringsförslagen bygger på en ökad delaktighet
            och att stärka barnens rättigheter i mötet med socialtjänsten
            .
          </p>
          <head xml:id="i-mhvitTSWphHHcekSkRPrQ" type="h2">
            Barnombud
          </head>
          <p xml:id="i-CywXy2MPZRrDM131QJT3kH">
            89 procent av ungdomarna i studien vill ha med sig en vuxen som
            stöd under möten på socialtjänsten. Detta för att finnas som stöd
            och trygghet men också för att de ska bli tagna på allvar. Ungdomarna
            menar att ett barnombud/stödperson skulle kunna vara med och intyga
            att det som de säger är sant för att de ska bli trodda. Många
            gånger blir barns rättigheter överkörda på socialtjänsten, barnen
            känner oftast inte till sina rättigheter vilket gör att de omöjligt
            kan hävda dem i möten på socialtjänsten. Många ungdomar som lever
            i en utsatt livssituation har inte någon vuxen som kan följa med
            dem som stöd. Därför behöver socialtjänsten kunna erbjuda alla
            barn och ungdomar där en anmälan kommer in ett eget barnombud.
            Ombudens uppgift är att enbart se till barnets behov och behöver
            vara personer som inte arbetar inom någon myndighet. Varje barn
            behöver erbjudas ett barnombud som stöd och för att säkerställa
            att barnets rättigheter tillgodoses.
          </p>
          <head xml:id="i-JGVwq7RsGSk5m5HMkWttu3" type="h2">
            Enskilda samtal
          </head>
          <p xml:id="i-QFszBbiktew2uQ48UpHLzW">
            Ungdomarna i studien menar att enskilda samtal med sin socialsekreterare
            är avgörande för att våga och kunna berätta om hur det är hemma.
            Många socialkontor runt om i Sverige träffar fortfarande endast
            barn och föräldrar tillsammans då en anmälan vid oro för barnet
            kommit till deras kännedom. Barnen ges minimala förutsättningar
            att berätta hur det är då de inte får träffa socialsekreteraren
            ensam. Ungdomarna är många gånger rädda för negativa konsekvenser
            eller att svika sina föräldrar om de berättar inför föräldrarna.
            Därför bör det regleras till en tvingande del i socialtjänstlagen
            att varje barn även ska få ett enskilt samtal vid en anmälan.
          </p>
          <head xml:id="i-Qjue1pJW4Wm3ujDHpK8pTV" type="h2">
            Utvärdera kontakten
          </head>
          <p xml:id="i-2c8Xx5KyH4Riz3NeRH4Y8a">
            Att utvärdera kontakten med socialtjänsten menar ungdomarna är
            viktigt för att ta reda på vad som fungerar bra och mindre bra.
            Ungdomarna vill få möjlighet att fylla i en enkel utvärdering
            vid en avslutad kontakt med socialtjänsten för att få uttrycka
            hur de har upplevt kontakten. Detta skulle ge socialtjänsten andra
            förutsättningar att förbättra sitt arbete för att öka barns delaktighet.
            Därför bör det regleras i socialtjänstlagen att socialtjänsten
            ska utvärdera kontakten med barn och ungdomar genom att låta dem
            fylla i en utvärdering.
          </p>
          <head xml:id="i-JxbsNPzyLX7wQwqRF8iLn" type="h2">
            Uppföljning
          </head>
          <p xml:id="i-76P952caKm4myCwETBiwBL">
            Majoriteten av alla anmälningar som görs till socialtjänsten
            gällande misstanke om att ett barn far illa läggs idag ned redan
            vid förhandsbedömningen. Detta sker ofta på grund av att föräldrarna
            nekar till det som står i anmälan och att barnet inte vågar berätta
            hur det är. Därför behöver varje anmälan som läggs ned vid förhandsbedömning
            följas upp av socialtjänsten, för att ge barnet fler möjligheter
            att berätta. Även detta bör vara reglerat i socialtjänstlagen
            för att säkerställa att alla orosanmälningar följs upp.
          </p>
          <p xml:id="i-1691CKXoi6zomCPvVDKrc7">
            Detta bör riksdagen som sin mening ge regeringen till känna.
          </p>
        </div>
        <div xml:id="i-RRP1q8iYrXXYEhjU1DVD1v" type="signatureBlock">
          <list xml:id="i-Sm6CiTmskgsfGSCdf1EqbC">
            <item xml:id="i-zWchEmw8Bcm4ZsbyLarNV" who="i-D7mgFwiCKxywz1E18YrEuZ" type="signature">
              Agneta Luttropp (MP)
            </item>
            <item xml:id="i-GEVTG1TcTAS5USVbdyWQYm" who="i-Xw3dNbwa4hjDiSrSfFCZsz" type="signature">
              Magnus Ehrencrona (MP)
            </item>
          </list>
        </div>
      </div>
    </body>
  </text>
</TEI>
