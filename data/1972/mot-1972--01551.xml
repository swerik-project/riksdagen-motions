<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01551">
  <teiHeader>
    <fileDesc>
      <titleStmt>
        <title>förslag till riktlinjer för och organisation av samhällets konsumentpolitik</title>
        <author>av herr Helén m. fl. i anledning av Kungl. Majrts proposition nr 33 med</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förslag till riktlinjer för och organisation av samhällets konsumentpolitik</title>
          <idno type="rdwebb">FV021551</idno>
          <rs type="number">1551</rs>
          <ref type="dokument_url_text">http://data.riksdagen.se/dokument/FV021551/text</ref>
          <ref type="dokument_url_html">http://data.riksdagen.se/dokument/FV021551</ref>
          <ref type="dokumentstatus_url_xml">http://data.riksdagen.se/dokumentstatus/FV021551</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Nu7SXhznjuZtFudgGtuJU</idno>
            <name>BIRGER MÖLLER</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LLuTDaJr2acdsgHTDa1rTK" type="signed"/>
        <correspContext corresp="i-LLuTDaJr2acdsgHTDa1rTK">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-8aNTXCV4f9MdU7Dz15ZXyB"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-Fs9KpZYHZp1uu9ioJZkH5D"/>
          <note type="signatory" corresp="i-Nu7SXhznjuZtFudgGtuJU"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1551/mot_1972__1551-001.pdf"/>
      <fw xml:id="i-WxtYu9sqbQCq3QteG6V73J">
        Mot. 1972:1551
      </fw>
      <div xml:id="i-Anf3MLAYCPJZyPhx3DwBvD" type="motHeader">
        <div xml:id="i-CeJfoLapQ1Gy3eLsdUEpAB" type="motTitle"/>
        <div xml:id="i-Uf8yG3W82AMRocjJFA7yfK" type="motSubmissionInfo"/>
      </div>
      <div xml:id="i-UB3La2yfLJhWfYv1Dui58S" type="motBody">
        <div xml:id="i-CjFMT4gGjDVBjtRYDS8YSd">
          <p xml:id="i-QPREECUcAcNGzj5aCtS766">
            Motion nr 1551 år 1972
          </p>
          <p xml:id="i-8bQMDMF8QEQ2iNSgGcX5XN">
            Nr 1551
          </p>
          <p xml:id="i-hAMhdepMVmTXBYmn4asrc">
            av herr Helén m. fl. i anledning av Kungl. Maj:ts proposition
            nr 33 med förslag till riktlinjer för och organisation av samhällets
            konsumentpolitik m.m.
          </p>
          <p xml:id="i-YSYgY4VzTgUEECk8yLj1VF">
            Nya problem och möjligheter
          </p>
          <p xml:id="i-YZVfGvebY5BcYv9ru7anys">
            En snabb teknisk och ekonomisk utveckling har präglat de senaste
            decennierna. Landvinningar inom vetenskap och teknik har öppnat
            vägen för utforskningen av förut okända världar. Nya och förbättrade
            kommu- nikationsmedel har bidragit till att förkorta avstånden
            mellan landsdelar, länder och kontinenter. Upptäckter inom medicin
            och kemi har gjort det möjligt att framgångsrikt bekämpa tidigare
            förhärjande sjukdomar. För det stora flertalet konsumenter har
            levnadsvillkoren kraftigt förbättrats. Den ekonomiska tillväxten
            har inneburit att hushållens inkomster stigit kraftigt. Valfriheten
            och valmöjligheterna har därmed blivit större. För de flesta hushåll
            har det blivit möjligt att tillfredsställa behov och önskemål
            utöver det vardagliga, även om låga inkomster fortfarande för
            många allvarligt begränsar konsumtionsmöjligheterna. Också nya
            produk- tionstekniker och nya distributionsformer har bidragit
            till detta. Masspro- duktion och standardisering har gjort varor
            och tjänster, som tidigare var förbehållna ett litet fåtal, allmänt
            tillgängliga. Den snabbt växande fritidssektorn kan ses som ett
            exempel. Utlandssemester, fritidshus och fritidsbåt ligger i dag
            inom möjligheternas gränser för många. Till bilden hör också den
            ökade sociala tryggheten. Den ekonomiska tillväxten har gjort
            det möjligt att snabbt bygga ut de sociala välfärdssystemen. I
            detta begränsade perspektiv framstår tillvaron för konsumenterna
            som relativt ljus. Ekonomiska och tekniska framsteg har öppnat
            nya perspektiv och möjligheter. Högre inkomster och nya produkter
            har bidragit till att göra tillvaron lättare och mer omväxlande.
            I huvudsak är detta frukterna av ett ekonomiskt system, som ger
            stort utrymme för enskilda initiativ och tillåter företagen att
            fritt konkurrera om att tillfredsställa uttalade och outtalade
            konsumentönskemål. Men det mo- derna industrisamhället med alla
            dess fördelar och möjligheter lider också av påtagliga brister.
            Till de mest markanta bristerna hör de som gäller livs- och arbetsmil-
            jön. Framstegen har krävt sin tribut i form av buller och nedsmutsning,
            spolierade naturvärden etc. Begränsade naturtillgångar förbrukas
            snabbt, och det moderna produktionslivet upplevs, trots förbättringar,
            av många som tungt, pressande och hälsofarligt. De här frågorna
            ligger visserligen utanför vad som traditionellt menas med konsumentpolitik.
            Men det är samtidigt frågor, som i så hög grad berör den allmänna
            välfärden att man inte kan bortse från dem, när man skall teckna
            en bild av de problem
          </p>
          <p xml:id="i-DdmPjkin5GCnD7dYSkV6RK">
            1-Riksdagen 1972. 3 saml. Nr 1551
          </p>
          <pb facs="riksdagen-motions-pdf/data/1972/mot_1972__1551/mot_1972__1551-002.pdf"/>
          <fw xml:id="i-Uqhn7BZLDHKxRW1e9JiLha">
            Mot. 1972:1551 2
          </fw>
          <p xml:id="i-7dDsHrynyCubDmXNPQ2d6F">
            som möter dagens konsumenter. Rätten till en giftfri och människovänlig
            miljö bör uppfattas som ett grundläggande konsumentkrav, lika
            angeläget att tillgodose som andra önskemål.
          </p>
          <p xml:id="i-AHcX2mhSagp9kvoXuY2jZ7">
            Reklam och produktdifferentieringar
          </p>
          <p xml:id="i-3EoyU8vZbZHoZyA9w3tKHq">
            Nya former för produktion och distribution har inte bara inneburit
            ökade valmöjligheter utan också ställt konsumenterna inför nya
            problem och svårigheter. Med en fortgående automatisering av produktionen
            binds allt större investeringar i företagen. Planeringsperioderna
            blir längre, och den nya tekniken kräver produktion i långa serier.
            Samtidigt tenderar produkternas livslängd att förkortas. För företagen
            innebär detta ett ökat behov av massförsäljning. Produktionen
            måste anpassas efter vad konsu- menterna kan tänkas efterfråga.
            Men det gäller också att påverka konsumenterna att efterfråga
            vad som produceras. Företagen tvingas därför till en hård satsning
            på reklam och andra marknadsförande åtgärder. Reklamens legitima
            syfte är att övertala konsumenterna att köpa en viss vara eller
            tjänst. För att nå sitt syfte spelar emellertid reklamen gärna
            på statusvärderingar, betonar ytliga eller skenbara produktskillnader
            etc. Informationsinnehållet i reklamen är ofta också tämligen
            begränsat och bestämt av utbudssidans önskemål att få sin produkt
            efterfrågad och såld. Det stora reklamutbudet skapar därför svårigheter
            för konsumenterna att orientera sig på marknaden och att rationellt
            planera sin konsumtion. Samtidigt som man således kan ställa sig
            kritisk till mycket i reklamen, kan man inte bortse från att den
            också fyller viktiga funktioner. Utan masskommunikationstekniken
            skulle en avancerad marknadsekonomi inte fungera. I och med att
            den personliga försäljningen alltmer ersätts av distributionsformer,
            som bygger på självvalsprincipen, ökar reklamens betydelse för
            kommunikationen mellan producent, distributör och konsu- ment.
            Reklamen ger information om nya varor, försäljningsställenas belägenhet
            och öppethållningstider, realisationer, prisvariationer och mycket
            annat. På så sätt utgör mycken reklam ett stöd för konsumenter-
            na. Den möjliggör också en spridning av kunskap om varu- och tjänstesor-
            timent till breda konsumentskikt och bidrar på sitt sätt till
            en utjämning i konsumtionsbeteendet mellan olika grupper i samhället.
            Övergång till stordrift och strukturrationaliseringar har resulterat
            i att många branscher domineras av ett fåtal företag. En marknadsmässig
            konsekvens av en sådan utveckling blir ofta att priset mister
            mycket av sin betydelse som konkurrensmedel. I stället konkurrerar
            företagen alltmer genom förändringar av sina produkter. Det kan
            vara frågan om verkliga och betydelsefulla innovationer men också
            om skenbara pro- duktdifferentieringar eller rentav bara förändringar
            i förpackning eller design, som med betydande reklaminsatser ges
            sken av genomgripande förnyelse. På så sätt försöker vissa företag
            skapa monopolliknande produktdifferentieringar, som konkurrenterna
            inte kan imitera. I sin mest extrema form består differentieringen
            bara av ett reklamargument, som ingen annan använder sig av.
          </p>
          <pb facs="riksdagen-motions-pdf/data/1972/mot_1972__1551/mot_1972__1551-003.pdf"/>
          <fw xml:id="i-8ivnaRdkoYiCBWctnNj27M">
            Mot. 1972:1551 3
          </fw>
          <p xml:id="i-7sQY5XrzXCEqw1ZLqJSM3E">
            Nya distributionsformer
          </p>
          <p xml:id="i-LV3cbWc9veaWzvuGgZDZmm">
            Viktiga strukturella förändringar har ägt rum inom detaljhandeln.
            Övergången till nya distributionsformer av typ självbetjäning
            och stor- marknader är kanske mest uppenbar. Den har ställt konsumenterna
            inför flera valmöjligheter men också nya svårigheter. När skall
            man använda sig av lågpriskanaler, som kan sälja billigt därför
            att de inte erbjuder någon egentlig rådgivning och dessutom övervältrar
            en del av distributionsfunk- tionerna på konsumenterna? När skall
            man i stället använda sig av den rådgivning och service man måste
            betala för på andra försäljningsställen? Hur skall man dels kunna
            göra prisjämförelser, dels jämföra service i olika affärer? Självbetjäning
            och stormarknader ställer andra krav på marknadskom- munikationen
            mellan producent, säljare och konsument. Märkesvaror i slagkraftiga
            självvalsförpackningar, uppbackade av producentreklam, er- sätter
            den personliga försäljningen över disk. Det är rationellt och
            innebär kostnadsbesparingar, som till inte ringa del kommer konsumenterna
            till godo i form av lägre priser. Men ett väsentligt problem uppstår.
            Reklamen och andra former för masskommunikation är enkelriktade
            informationskanaler. De förmedlar den information som utbudssidan
            vill ge för att få sälja så mycket som möjligt. Det är inte alltid
            den information som konsumenterna behöver som underlag för välavvägda
            köpbeslut. Hur skall man kunna påverka och komplettera den informa-
            tion som konsumenterna erhåller? Ett annat problem som ställs
            på sin spets i de moderna varuhusen och stormarknaderna är det
            kraftigt ökade antalet produktslag och produkt- varianter. Detta
            gäller inte minst de s.k. konsumentkapitalvarorna. Konsumentens
            valmöjligheter har visserligen blivit större, men det gäller att
            valfriheten kan utnyttjas på rätt sätt. Många av de nya produktslagen
            är tekniskt komplicerade. En konsument kan ha det nödvändiga tekniska
            kunnandet men ändå sakna praktisk möjlighet att rätt värdera egenska-
            perna, kvaliteten och funktionssättet hos sådana produkter. Han
            måste lita till informationen från producenter och säljare, konsumentupplysare
            eller bekanta. Det är uppenbart att frestelsen då kan bli stor
            att utnyttja konsumenternas okunnighet i försäljningssyfte.
          </p>
          <p xml:id="i-6vUkW8fThrZbWTLAd3VCGo">
            Konsumentinflytande
          </p>
          <p xml:id="i-Kfh9gfvJ4mkbpG7vWRYaJS">
            Mycket tyder på att det finns stora brister i samspelet mellan
            företag och konsument i fråga om produktval och produktutveckling.
            Konsu- menterna saknar ofta tillräcklig makt för att hävda sina
            intressen och effektiva informationskanaler till producenter och
            detaljister för att framföra sina åsikter och krav. Den traditionella
            metoden för påverkan, köpvägran, sätts in på ett sent stadium,
            då produkten redan är lanserad. Den ger inte heller möjlighet
            till nyanserad information mellan konsu- ment och producent. Det
            är i det närmaste omöjligt för konsumenterna att genom sitt produktval
            eller ens genom systematisk köpvägran framfö-
          </p>
          <p xml:id="i-7v37kQvYy2QqQ8HC3SpAXd">
            1”"-Riksdagen 1972. 3 saml. Nr 1551
          </p>
          <pb facs="riksdagen-motions-pdf/data/1972/mot_1972__1551/mot_1972__1551-004.pdf"/>
          <fw xml:id="i-99RaeJopiF11vLZ9AJneR8">
            Mot. 1972:1551 4
          </fw>
          <p xml:id="i-QneSBiamYQ7b4Ls4CFzZQr">
            ra mer sammansatta önskemål. Detsamma gäller i viss mån också
            företagens marknadsundersökningar, vars främsta syfte är att ge
            informa- tion om huruvida produkten är lanserbar eller inte. Ofta
            görs de sent i en produkts tillblivelse, och konsumenternas möjligheter
            att den vägen på- verka inskränks till att gälla mindre detaljer.
            I sin nuvarande utformning ger marknadsundersökningarns sällan
            konsumenterna möjlighet att uttala sig om hela problemområden
            utan endast om enstaka produkter. Kritiken om bristande inflytande
            för konsumenterna drabbar emeller- tid inte bara företagen. Den
            gäller även stat och kommun. Konsumenter- nas levnadsvillkor och
            välfärd påverkas i lika hög grad av de åtgärder som offentliga
            myndigheter vidtar som av vad företagen producerar. Man kan bara
            peka på den betydelse som stads- och trafikplaneringen har för
            möjligheterna till tillfredsställande varuförsörjning. Etableringen
            av stor- marknader t. ex. kan rycka undan en del av kundunderlaget
            för butiker, som erbjuder en mer närhetsbetonad service eller
            representerar en mer personlig försäljningsform. Även om stormarknaden
            innebär ökade för- delar i form av lägre priser, stort sortiment
            etc. blir ändå resultatet att valfriheten minskar för en del konsumenter.
            Precis som företagen ställer myndigheter av olika slag konsumenten
            inför valet mellan relativt färdiga ”produkter”. Han erbjuds t.ex.
            att ta ställning till en stadsplan, vars grundförutsättningar
            och huvuddrag redan är spikade. Däremot får han sällan möjlighet
            att yttra sig och påverka på det mest kritiska stadiet, nämligen
            då problemen skall formuleras och grundförutsättningarna anges.
          </p>
          <p xml:id="i-Fa4KJ3TzM4uwsyjQoBo2LZ">
            Eftersatta konsumentgrupper
          </p>
          <p xml:id="i-UaBRPbNPA9SmBdnJ1ghDUn">
            När det gäller konsumtionsmöjligheter kan vissa människor ställa
            betydligt större krav än andra och också få dem uppfyllda. De
            anspråk man har är i hög grad ett resultat av tidigare erfarenheter
            och bestäms för de flesta av en någorlunda realistisk värdering
            av möjligheterna att få dem tillgodosedda. Den genom miljö, utbildning,
            inkomster eller tur fram- gångsrike kan ställa helt andra krav,
            ha en högre anspråksnivå än i dessa avseenden sämre lottade människor.
            För producenter och distributörer är det naturligt att utgå från
            behov och önskemål hos dem som reser anspråk och har möjlighet
            att realisera dem. Den som i ett eller annat avseende faller vid
            sidan av de breda konsumentgrupperna har däremot svårare att få
            sina önskemål tillgodosedda, helt enkelt därför att de i stordriftens
            och mekaniseringens tidevarv i många fall inte är lönsamma från
            producenters och distributörers synpunkt. Den i sammanhanget mest
            uppmärksammade gruppen är låginkomst- tagarna. Låga inkomster
            i förhållande till försörjningsbördan är en utomordentligt effektiv
            spärr för möjligheterna att ställa realiserbara konsumtionskrav.
            Som låginkomstutredningen visat förstärks dessutom låginkomstgruppernas
            underläge genom att låg inkomst, låg utbildning, tungt arbete,
            låg bostadsstandard etc. ofta hänger ihop. Konsumentpoliti- ken
            kan därför inte ses isolerad från fördelningspolitiken och andra
          </p>
          <pb facs="riksdagen-motions-pdf/data/1972/mot_1972__1551/mot_1972__1551-005.pdf"/>
          <fw xml:id="i-8sehWWoZTxdKAKeL5mbygh">
            Mot. 1972:1551 5
          </fw>
          <p xml:id="i-LF9gCu9yQ78TLaLCuhucQv">
            åtgärder för att förbättra låginkomsttagarnas ställning. Men
            man måste ha klart för sig att konsumentpolitiken bara kan spela
            en mindre roll; det avgörande problemet är att stora grupper har
            låg konsumtionskraft, och det problemet måste angripas med andra
            medel. Miljöförändringar i den ekonomiska och tekniska utvecklingens
            spår har i hög grad påverkat tillgången på service för vissa konsumentgrupper.
            Mest markant gäller detta dem som bor i glesbygd. Genom inflyttningen
            till tätorter och storstadsområden har underlaget för såväl privat
            som samhällelig service successivt urholkats. Följden har blivit
            nedlagda butiker, indragna postkontor, nedlagda busslinjer etc.
            Människor i avfolk- ningsområden tvingas därigenom att finna sig
            i att ställa väsentligt lägre krav på kommersiell och samhällelig
            service än vad de skulle kunnat göra om de bott i tätort. Det
            utbud av varor och tjänster som finns är dessutom oftast dyrare
            och svårtillgängligare än det som finns i tätorter- na. Dessa
            brister bidrar till att påskynda avfolkningen, vilket i sin tur
            leder till ytterligare försämrad service etc. I den hittillsvarande
            konsumentpolitiken har de här problemen upp- märksammats relativt
            litet. Över huvud taget har de statliga insatserna på konsumentpolitikens
            område haft en tendens att i första hand komma de redan starka
            och välutrustade konsumenterna till del. De insatser som kan göras
            för glesbygdsbefolkningen inom ramen för konsumentpolitiken är
            visserligen begränsade men likväl värdefulla eftersom de kan bidra
            till att trygga försörjningen av varor och tjänster. Det rör sig
            emellertid bara om ett uppehållande försvar. För att lösa glesbygdens
            problem fordras helt andra insatser inom ramen för regional- och
            näringspolitiken. Det finns också andra grupper, vilkas önskemål
            har svårt för att göra sig gällande på marknaden och som ofta
            får finna sig i sämre service. Till dessa hör t. ex. de handikappade
            och de äldre. Det rör sig om grupper som ofta har speciella servicebehov
            och speciella krav på produkter och produktutformningar. Miljöförändringarna
            i städerna drabbar dessa grup- per speciellt hårt. För dem som
            har svårt att röra sig, som saknar tillgång till bil etc. kan
            övergången till större enheter inom handeln, ofta i städernas
            utkanter, medföra nya problem. Varuhus och stormarknader kan för
            många konsumenter inte ersätta närhets- och småbutikerna. När
            de dukar under i konkurrensen försvinner också möjligheten att
            välja mellan att handla i butiker som bygger på personlig service
            resp. i självbetjäningsbutiker med låga priser.
          </p>
          <p xml:id="i-BZyW14QLUwingviPhqpUF6">
            Aktiv konsumentpolitik
          </p>
          <p xml:id="i-TnvcsozhAQJdCydcLfo9cS">
            Ofullkomligheterna i marknadsekonomin har föranlett kritik från
            både liberalt och socialistiskt håll. Det rör sig ofta om synpunkter,
            som kan vara värdefulla att lyssna till och beakta. Den typ av
            kritik som bottnar i föreställningen att konsumenternas behov
            bäst skulle tillgodoses av ett administrativt system kan vi dock
            omöjligt dela. Enligt vår mening erbjuder marknadsekonomin väsentliga
            fördelar framför varje annat känt ekonomiskt system. Den möjliggör
            ett decentraliserat beslutsfattande
          </p>
          <pb facs="riksdagen-motions-pdf/data/1972/mot_1972__1551/mot_1972__1551-006.pdf"/>
          <fw xml:id="i-WTYvKmMdsNfUoGqtrsJR5r">
            Mot. 1972:1551 6
          </fw>
          <p xml:id="i-5xYe8JdGfUqnCzDnRTRZC7">
            utan att hindra en social politisk styrning; den innebär starka
            stimulanser för ett dynamiskt företagande etc. Bristerna i marknadsekonomins
            funktionssätt måste emellertid rättas till genom styrande åtgärder
            från det allmännas sida. Det kan röra sig om lagstiftningsåtgärder
            t. ex. för att förhindra uppkomsten av monopol och karteller.
            Men det kan också gälla att genom skatter och avgifter åstadkomma
            en samhällsekonomiskt riktigare användning av resurserna. En aktiv
            konsumentpolitik, som stärker konsumenternas möjligheter att hävda
            sig på marknaden och skyddar dem gentemot missbruk från mindre
            nogräknade producenter och distributörer, är därför ett naturligt
            inslag i en liberal blandekonomi. Liksom arbetsdemokratin bidrar
            ett ökat inflytande för konsumenterna till att skapa en bättre
            maktbalans inom det ekonomiska livet. Konsumentpolitiken blir
            på så sätt ett led i en politik, vars yttersta syfte är att höja
            medborgarnas allmänna välfärd. Insatserna för social trygghet,
            högre levnadsstandard, goda och rymliga bostäder, riskfria arbetsplatser,
            människovänliga livsmiljöer etc. är andra inslag i samma politik.
            Ur denna synpunkt är det varken nödvändigt eller önskvärt att
            dra en klar gräns mellan konsumentpolitik, socialpolitik, miljöpolitik
            etc. Ett nära samspel mellan insatserna på olika områden är tvärtom
            nödvän- digt för att det avsedda målet skall uppnås. Tonvikten
            i den egentliga konsumentpolitiken måste emellertid läggas vid
            frågor som har att göra med produktionen och distributionen av
            varor och tjänster.
          </p>
          <p xml:id="i-3F9SMBNpECGf5fhiE6oTkk">
            Stöd åt svaga
          </p>
          <p xml:id="i-MLqfFEnHvd3WDsH5fYk53Y">
            I en socialt inriktad konsumentpolitik måste insatser för eftersatta
            och resurssvaga grupper — låginkomsttagare, handikappade, äldre,
            glesbygds- befolkning etc. — spela en central roll. Dessa grupper
            kan ofta, som framhållits ovan, ha begränsade möjligheter att
            av egen kraft göra sig gällande på marknaden. Situationen för
            de handikappade kan tas som exempel. Ur deras synpunkt finns det
            ofta stora brister i utbudet av varor och tjänster; deras behov
            av speciella produkter och produktutform- ningar beaktas sällan,
            tillgången på service i form av hemsändning, transporttjänst etc.
            kan vara otillräcklig, i stads- och bostadsplaneringen glöms deras
            speciella situation bort etc. Ett aktivt stöd från de konsu- mentpolitiska
            organens sida kan därför vara till god hjälp. Men de grundläggande
            orsakerna till de eftersatta gruppernas problem kan sällan, som
            vi understrukit ovan, lösas enbart genom konsumentpolitiska åtgär-
            der. För att komma åt de grundläggande orsakerna fordras insatser
            inom t. ex. regionalpolitiken, socialpolitiken, näringspolitiken
            och skattepoliti- ken. En starkare betoning av insatserna för
            de eftersatta grupperna får konsekvenser för inriktningen av konsumentpolitiken.
            Den hittillsvarande verksamheten har i hög grad präglats av konsumentupplysning
            och jämförande varuprovningar. Även om en verksamhet med denna
            inrikt- ning varit ett gott stöd för många konsumenter, har den
            ofta blivit en hjälp för i första hand redan kvalificerade och
            resursstarka grupper. För
          </p>
          <pb facs="riksdagen-motions-pdf/data/1972/mot_1972__1551/mot_1972__1551-007.pdf"/>
          <fw xml:id="i-7iVAHpaNyWA8THQbWN6NPG">
            Mot. 1972:1551 7
          </fw>
          <p xml:id="i-3GWEBzQT9dj5eeJy9zpRS2">
            dem, vilkas krav och önskemål ligger vid sidan av allfarvägen
            och därför dåligt beaktas i det existerande utbudet av varor och
            tjänster, är information och varuprovningar av mindre nytta. Som
            konsumentutred- ningen påpekar kan det ibland också ha begränsad
            betydelse hur ett konkret köpval träffas.
          </p>
          <p xml:id="i-Qa4zpAzjftZJQ1iSabYouj">
            Valet mellan olika varianter av en viss produkt kan i viss mån
            betraktas som ett sista, förhållandevis okomplicerat steg i en
            invecklad beslutspro- cess. Andra beslutssituationer kan ställa
            konsumenten inför svårare och för hans levnadssituation betydelsefullare
            avgöranden.
          </p>
          <p xml:id="i-SKJwH939n9djcH78LL5TpD">
            En aktiv konsumentpolitik måste därför i högre grad än hittills
            beakta konsumenternas och hushållens totala situation och inriktas
            på att genom lagstiftningsåtgärder, samarbete med producenter
            och distributörer etc. skydda och stödja dem samt tillgodose deras
            behov av produkter av olika slag. Vid utformningen av de konsumentpolitiska
            åtgärderna är det nödvän- digt att ha klart för sig att det finns
            besvärliga avvägningsproblem när det gäller att ”lyfta” eftersatta
            gruppers anspråk. Viljan att hjälpa kan lätt förvandlas till en
            allmän förmyndaraktig styrning, som i namn av konsumenternas ”verkliga
            behov” utpekar vad som skall konsumeras och ondgör sig över konsumtionsmönster
            som inte passar mallarna. Ett fritt konsumtionsval tillhör emellertid
            marknadsekonomins grundläggande förutsättningar, och konsumentpolitiken
            måste ta hänsyn till detta. Varje människa har så särpräglade
            behov, önskemål och förhoppningar att det måste överlåtas på henne
            själv att fritt bestämma om sin konsumtions sammansättning. Mer
            lika möjligheter för människorna att ställa krav och få sina anspråk
            tillgodosedda kan inte uppnås genom att begränsa valmöjligheterna.
            Det gäller i stället att skapa ökad valfrihet genom att öka konsumtionsmöjligheterna
            för resurssvaga grupper och få företagen att ta hänsyn till eftersatta
            eller bortglömda behov.
          </p>
          <p xml:id="i-8SJMJeAjZEY39LzifxDFTo">
            Aktiva konsumenter
          </p>
          <p xml:id="i-YQDJB3BHY1nmy7myGVGabN">
            Ett ökat konsumentinflytande skapas inte genom direktiv uppifrån,
            genom inrättandet av nya ämbetsverk etc. Även om det finns mycket
            som stat och kommun kan göra — skapa bättre förutsättningar, lagstifta
            och kontrollera, forska och informera — måste konsumentpolitiken
            bygga på konsumenternas eget intresse och vilja till aktivitet.
            Ett viktigt led i konsumentpolitiken är därför att skapa aktiva
            och medvetna konsumenter, som utifrån sina behov och önskemål
            kritiskt kan bedöma varor och tjänster och som vet vart man vänder
            sig för att klaga och påverka. En egen aktivitet från konsumenternas
            sida är nödvändig inte bara för att få marknadsekonomin att fungera
            bättre. Den utgör också grundvalen för framtida konsumentpolitiska
            insatser. Utan en aktiv opinion som driver på finns det alltid
            risk för att konsumentpolitiken stelnar i sina former och blir
            slentrianmässig. De kunskaper och attityder som skolan förmedlar
            på det här området
          </p>
          <pb facs="riksdagen-motions-pdf/data/1972/mot_1972__1551/mot_1972__1551-008.pdf"/>
          <fw xml:id="i-WSVttwU7FGhabF9ypVKPPF">
            Mot. 1972:1551 8
          </fw>
          <p xml:id="i-PeKbBrxN1rLtnsFVTWuUfA">
            är därför av grundläggande betydelse. Utbildning för rollen som
            konsu- ment bör ses som lika väsentlig som utbildningen för mer
            producerande uppgifter. Så är knappast fallet i dag. I grundskolan
            förekommer konsumentundervisning framför allt på högstadiet, medan
            det endast är ett bland många tillvalsämnen på de tvååriga gymnasielinjerna.
            På de treåriga linjerna saknas ämnet helt. Den uppfattning, som
            folkpartiet givit uttryck för i en rad motioner, är att undervisning
            i konsumentfrågor bör vara ett obligatoriskt inslag på alla nivåer
            i skolan, inkl. förskolan. I vissa fall bör undervisningen ske
            inom ramen för ett självständigt ämne, medan det i andra sammanhang
            kan vara lämpligare att låta konsumentstoffet ingå i ett annat
            ämne. Enligt Lgr 69 skall konsument- frågorna i grundskolan framför
            allt behandlas i sitt naturliga samman- hang. En sådan uppläggning
            rymmer många fördelar men innebär också en risk för att ämnet
            kommer bort i konkurrensen med andra angelägna moment. En särskild
            studieplan för konsumentfrågornas behandling på olika stadier
            bör därför utarbetas. Det är emellertid inte tillräckligt att
            satsa på konsumentutbildningen i ungdomsskolan. Även inom vuxen-
            undervisningen har ämnet sin givna plats. Här har studieförbunden
            redan gjort en betydande insats. Det är emellertid angeläget att
            de får möjlighet att ytterligare bygga ut denna verksamhet.
          </p>
          <p xml:id="i-Xb6nNefRGRpL1ZUbN8gbsE">
            Lättillgänglig information
          </p>
          <p xml:id="i-4nxQqHs5YKU6oiFj4nv1Xf">
            Lättillgänglig information om varor och tjänster, deras egenskaper,
            funktionsförmåga etc. och om producenters och distributörers rättigheter
            och skyldigheter tillhör förutsättningarna för att konsumenterna
            skall kunna fungera aktivt och kritiskt i sitt val av varor och
            tjänster. En väl fungerande informationsverksamhet utgör också
            en form av skydd genom att ”varna” konsumenterna för dåliga produkter,
            hålla dem underrättade om aktuella lagregler och tala om vart
            man vänder sig för att få hjälp och rättelse. Den konsumentinformation,
            som finns i dag, är ambitiöst uppbyggd, och verksamheten vid de
            statliga konsumentinstitutionerna är av stort värde för många
            konsumenter. Genom test- och provningsverk- samheten t. ex. ställs
            ett omfattande material till konsumenternas förfo- gande. Den
            hittillsvarande informationen har emellertid tenderat att få en
            socio-ekonomisk och geografisk spridning, som gör, att den i första
            hand blir en hjälp för redan starka och kvalificerade konsumentgrupper.
            I en konsumentpolitik med en klar social inriktning är det nödvändigt
            att se till att informationen även kommer eftersatta och resurssvaga
            konsumen- ter till del. I en rad tidigare motioner har vi pekat
            på olika vägar för att åstadkomma detta. 1. Informationen måste
            göras selektiv, dvs. utformas efter behov och förutsättningar
            hos olika målgrupper. En viktig grupp i sammanhanget utgörs av
            journalister och professionella konsumenttyckare. De har ofta
            stor genomslagskraft och når ut till grupper, som sällan nås av
            den mer officiella informationen. Att förse dem med material och
            underlag är
          </p>
          <pb facs="riksdagen-motions-pdf/data/1972/mot_1972__1551/mot_1972__1551-009.pdf"/>
          <fw xml:id="i-2BYuzdXkezQA5ffDxu6Xqz">
            Mot. 1972:1551 9
          </fw>
          <p xml:id="i-nm3qx5EvFCJHp7mCRiSem">
            därför en viktig uppgift i informationsarbetet. I övrigt måste
            de resurs- svaga och eftersatta konsumentgrupperna prioriteras.
            Det är i första hand deras informationsbehov som måste tillgodoses.
            Valet av medium spelar här säkert en viktig roll. Radio/TV :s
            roll som förmedlare av konsument- information bör därför utvidgas
            avsevärt. Regelbundna konsumentpro- gram i televisionen är önskvärda.
            2. En konsumentkatalog som delas ut till landets samtliga hushåll
            och innehåller grundläggande konsumentinformation, t. ex. hur
            man skaffar sig ökad kunskap om varor och tjänster, vart man vänder
            sig för att få hjälp och råd, hur man läser en varudeklaration
            etc. har tidigare föreslagits av folkpartiet. Den bör ses som
            ett led i arbetet på att få en vidare spridning av konsumentinformationen.
            Detta projekt bör nu förverkligas. Socialkatalogen och erfarenheterna
            av dess utformning bör därvid kunna användas som underlag. 3.
            En decentralisering av informationsverksamheten är nödvändig om
            man vill öka dess genomslagskraft och skapa en bättre regional
            balans. En kraftig utbyggnad av de lokala och regionala konsumentorganen
            förordas därför i det följande. Folkpartiet har i tidigare motioner
            föreslagit att verksamheten på det lokala och regionala planet
            byggs upp kring informationscentraler, i första hand en i varje
            län. Avsikten är att man på ett och samma ställe skall kunna ge
            personlig konsumentrådgivning, tillhandahålla testresultat, anordna
            utställningar etc. Det är önskvärt att denna fråga blir föremål
            för närmare prövning och att man inom ramen för det föreslagna
            konsumentverket utarbetar förslag till utformning och finansiering
            av dylika centraler. 4. Jämförelsen mellan olika varumärken underlättas
            av en objektiv, standardiserad och lättförståelig varu- och tjänsteinformation.
            För att vara till verklig nytta måste den finnas tillgänglig när
            den behövs som bäst, dvs. i själva inköpssituationen. Folkpartiet
            har därför uttalat sig för en utbyggnad av varu- och tjänstedeklarationssystemet
            så att på sikt deklarationsplikt införs på ur konsumentsynpunkt
            viktigare varor och tjänster. I motion till årets riksdag har
            vi därför begärt att obligatorisk varudeklaration införs för bilar,
            fritidsbåtar, dyrare tekniska hushålls- artiklar samt lägenheter.
            I vad gäller varor som har betydelse för säkerheten till liv och
            lem bör en obligatorisk varudeklaration kombine- ras med krav
            på viss minimikvalitet. En utbyggnad av deklarationsverk- samheten
            blir av mindre betydelse om inte deklarationerna samtidigt görs
            mer lättlästa och lättillgängliga. En naturlig väg är att ge dem
            karaktären av en bruksdeklaration, som på ett enkelt sätt talar
            om varans egenskaper och i vilka sammanhang den kan användas.
          </p>
          <p xml:id="i-GPiLaEnHgZfgrkfdzpcQPz">
            Utbyggt lagskydd
          </p>
          <p xml:id="i-ERSK5kTPQjgcmC7UCqkpxt">
            Även om konsumenterna som kollektiv kan ha betydande tyngd och
            makt, råder det ofta ett mycket ojämnt maktförhållande mellan
            den enskilde konsumenten och producenter och distributörer av
            olika slag. Producenter och distributörer besitter ofta av naturliga
            skäl ett kunskaps-
          </p>
          <pb facs="riksdagen-motions-pdf/data/1972/mot_1972__1551/mot_1972__1551-010.pdf"/>
          <fw xml:id="i-3WvVrZ7bdYL5tJi9XGai78">
            Mot. 1972:1551 10
          </fw>
          <p xml:id="i-9ENESv4ajYxiqBhXktZgG">
            mässigt övertag och har möjlighet att falla tillbaka på experter
            i branschorganisationer o. d. En lagstiftning som slår vakt om
            konsumen- ternas rättigheter och förhindrar mindre nogräknade
            producenter och distributörer att utnyttja sitt övertag är därför
            ett nödvändigt inslag i en aktiv konsumentpolitik. Självsanerande
            åtgärder är sällan ett realistiskt alternativ till lagstiftning.
            Den självsanering som sedan flera år pågår inom olika branscher
            har visserligen givit goda resultat och därför varit värdefull
            ur konsumentsynpunkt. Men i allmänhet når man bara de seriösa
            företagen, medan de företag, som vållar problem för konsumen-
            terna, står utanför. I de konsumentpolitiska motioner som folkpartiet
            framlagt under de senaste åren har vi pekat på en lång rad angelägna
            lagstiftningsåtgärder, varav en del därefter tillgodosetts genom
            beslut av riksdagen. Vi har sålunda förordat införandet av en
            konsumentskyddslag av samma typ som den engelska Trade Description
            Act. Lagstiftningen om otillbörlig marknadsföring tillgodoser
            i stor utsträckning detta krav. Genom hemför- säljningslagen har
            även folkpartiets krav på ångervecka blivit tillgodosett. I det
            senare fallet finns det emellertid behov av vissa kompletteringar
            för att hindra att mindre nogräknade försäljare söker kringgå
            lagen genom att övergå till telefonförsäljning, kontantbetalning
            etc. Den nuvarande köplagen är dispositiv, dvs. gäller i den mån
            köpare och säljare inte kommer överens om något annat, och är
            i hög grad anpassad till s. k. handelsköp, dvs. köp mellan personer
            som yrkesmässigt bedriver affärsverksamhet. De förhandlingsmöjligheter
            som köplagen ger kan emellertid sällan utnyttjas av konsumenterna
            till egen fördel. Bristande kännedom om lagen och en svag förhandlingsposition
            leder i stället till att konsumenterna kan få sina rättigheter
            försvagade genom avtalsvillkor som sätter köplagens regler ur
            spel. Den av riksdagen föregående år antagna lagen om otillbörliga
            avtalsvillkor ger dock ett visst skydd i detta avseende. Den självsanering
            som skett i många branscher har också betytt mycket för att stärka
            konsumenternas ställning. Som vi framhållit i tidigare motioner
            behövs det emellertid vissa tvingande lagregler till skydd för
            enskilda konsumenter. Dessa regler bör ges karaktären av en särskild
            konsumentköplag. Utmärkande för konsumentlagar, som riksdagen
            antagit under de senaste åren, är att de varit inriktade på att
            förhindra missbruk eller otillbörlig påverkan av konsumenterna.
            Syftet med marknadsföringslagen t. ex. var att åstadkomma mer
            vederhäftig reklam och motverka inrikt- ningen på skenbara och
            för konsumenterna värdelösa produktdifferen- tieringar. I vad
            mån detta syfte uppnåtts är ännu för tidigt att uttala sig om.
            Klart är emellertid att eftersom en stor del av argumenteringen
            för sådana produktdifferentieringar i reklam m. m. är mera allmänt
            suggestiv än direkt vilseledande är det osannolikt att man kan
            stävja den enbart genom en konsumentskyddslag. Det kan därför
            visa sig nödvändigt att vidta åtgärder för att få till stånd en
            mer informationsrik reklam. Konsumentupplysningen utgör visserligen
            ett informativt komplement till reklamen, men dess möjligheter
            är med tanke på reklamens volym och
          </p>
          <pb facs="riksdagen-motions-pdf/data/1972/mot_1972__1551/mot_1972__1551-011.pdf"/>
          <fw xml:id="i-FXRuD9SZw7RGqDZ3Ywx7Q2">
            Mot. 1972:1551 11
          </fw>
          <p xml:id="i-4YoPcRqDy2byMgwrTRUKB5">
            genomslagskraft ändå tämligen begränsade. I första hand bör företagen
            själva känna ett ansvar för att reklamen i större utsträckning
            tillgodoser konsumenternas informationsbehov. Ett annat alternativ
            är att ge konsu- mentombudsmannen (KO) möjlighet att föra förhandlingar
            med företa- gen inte bara om vederhäftigheten utan också om informationsmängden
            i reklamen. En utbyggd deklarationsverksamhet kan här erbjuda
            en god utgångspunkt. Åtgärder av detta slag kan i motsats till
            en reklamskatt leda till bättre och mer informativ reklam. En
            ur konsumentsynpunkt viktig information är hur mycket en vara
            verkligen kostar. I dag saknas emellertid klara regler för hur
            prismärk- ningen skall utformas. Ett undantag utgör dock livsmedlen,
            för vilka ä-prismärkning i princip införts genom den nya livsmedelslagen.
            Däremot finns det genom marknadsföringslagen möjlighet att beivra
            direkt vilsele- dande prismärkningar. Under namnet Klart pris
            har statens pris- och kartellnämnd bedrivit en omfattande kampanj
            med syfte att få handeln att använda sig av s.k. jämförpriser.
            I sitt avstyrkande utlåtande över vår begäran i motion 1971:80
            om bestämmelser för prisangivelser hänvisade näringsutskottet
            till denna kampanj. Man kan nu konstatera att den visserligen
            fått betydande anslutning men att många butiker ändå står utanför.
            Vi upprepar därför vår begäran om bestämmelser om prisangivelser.
            Några exempel på former för prisangivelser, som kan vara upplysande
            för konsumenterna, är: enhetliga regler för vilka med köpet förknippade
            obligatoriska utlägg som prisangivelserna skall omfatta, öppet
            angivande av avbetalningskostnader, angivande på förpackningen
            i de fall det är rimligt och möjligt av varans å-pris i någon
            jämn kvantitet för att underlätta prisjämförelser, bestämmelser
            att vid prisnedsättningar, där tidigare pris anges, realisa- tionsvaran
            skall ha sålts i affären till tidigarepriset under en viss tidsperiod
            före realisationen. En utbyggd lagstiftning blir verkningsfull
            först då konsumenterna har reella möjligheter att gå till domstol
            för att få rättelse. Alla slag av köprättsliga tvister mellan
            näringsidkare och konsumenter handläggs i dag enligt rättegångsbalkens
            allmänna förfaranderegler för tvistemål. Dessa regler torde väl
            tillgodose behovet av rättssäkerhet. Däremot kan det, som framhölls
            i en motion från folkpartiet till föregående års riksdag, ifrågasättas
            om önskemålet om snabbhet och om rimliga partskostnader är uppfyllt.
            En förenklad handläggning av okomplicerade tvistemål är därför
            ett viktigt komplement till redan vidtagna lagstiftningsåtgärder.
          </p>
          <p xml:id="i-8MxcSsCGK8V7RrLeu54UgP">
            Konsumentverket
          </p>
          <p xml:id="i-8BmDq6hn7uxBzsMoJDUriJ">
            Det förslag till riktlinjer och organisation för konsumentpolitiken
            som framläggs i proposition nr 33 utgör slutpunkten på ett mer
            än tioårigt utredningsarbete. Under 1960-talet tillsattes ett
            stort antal utredningar med anknytning till olika delar av den
            statliga konsumentverksamheten,
          </p>
          <pb facs="riksdagen-motions-pdf/data/1972/mot_1972__1551/mot_1972__1551-012.pdf"/>
          <fw xml:id="i-9Y9pVU52KQLhcXasYBSX1j">
            Mot. 1972:1551 12
          </fw>
          <p xml:id="i-8tYt56kmWihzqBX8od9Vzb">
            t.ex. 1960 års prisövervakningskommitté, konsumentupplysningsutred-
            ningen, konsumentupplysningskommittén, riktprisutredningen och
            hem- konsulentutredningen. Flertalet av dessa framlade också förslag
            till en rad åtgärder, varav en del underställdes riksdagen för
            beslut. Från olika håll riktades emellertid kraftig kritik mot
            det till synes splittrade och planlösa utredningsarbetet och den
            bristande samordningen mellan olika förslag. När regeringen i
            juni 1967 tillkallade konsumentutredningen uppfattades detta på
            många håll som ett uttryck för att man nu var beredd att på allvar
            ta itu med de konsumentpolitiska frågorna. Detta underströks ytterligare
            av utredningens övergripande karaktär. Dess uppdrag var att dra
            upp riktlinjerna för de statliga konsumentpolitiska insatserna
            och pröva verksamhetens organisation, arbetsformer, medel och
            metoder. Därvid skulle man beakta, stämma av och på ett logiskt
            sätt infoga i helhetsbilden förslag och slutsatser från tidigare
            och pågående utred- ningar. Utredningen fick således ett omfattande
            uppdrag, och det var naturligt att stora förhoppningar knöts till
            de förslag, som skulle komma att framläggas. Det är mot denna
            bakgrund som utredningens arbete och föreliggande proposition
            skall bedömas. Huvudpunkten i propositionen är konsumentutredningens
            förslag att sammanföra statens institut för konsumentfrågor, statens
            konsumentråd och varudeklarationsnämnden till ett gemensamt organ.
            Det är ett välmotiverat förslag, som folkpartiet redan tidigare
            ställt sig bakom. I motion till föregående års riksdag, 1971:80,
            pekade vi på konsument- verksamhetens alltför splittrade former
            och begränsade resurser och framhöll att stora effektivitetsvinster
            skulle kunna uppnås genom en sammanslagning av de statliga konsumentinstitutionerna.
            I motionen hette det vidare:
          </p>
          <p xml:id="i-RVWwYaJsKK7AKEA8b4hg7Q">
            Genom splittringen på flera olika institutioner har det saknats
            ett organ, som haft det samlade ansvaret för de statliga insatserna
            på det konsumentpolitiska området — ett förhållande som ytterligare
            under- strukits av den splittrade ansvarsfördelningen på det departementala
            planet. Det har bl. a. inneburit, att det inte funnits någon institution,
            som kunnat spela rollen av innovatör inom konsumentpolitiken och
            i olika sammanhang hävda konsumentsynpunkter. Tillkomsten av ett
            konsumentverk skulle därför enligt vår mening bidra till att stärka
            konsumentinflytandet på marknaden.
          </p>
          <p xml:id="i-FDVxPdNb3DX5rWCzJkB48c">
            En sammanslagning av konsumentinstitutionerna är således motiverad
            inte enbart utifrån utsikterna till effektivitetsvinster utan
            också, och kanske framför allt, genom de möjligheter till samordning
            av de konsu- mentpolitiska insatserna som erbjuds. För att ge
            verksamheten ökad slagkraft är emellertid en sammanslagning inte
            tillräcklig. Avgörande är i stället målsättningen och riktlinjerna
            för verksamheten samt de resurser som ställs till förfogande.
            I dessa avseenden är det svårt att finna att propositionen innebär
            något egentligt nytt. De försök till nyoriente- ringar, som könsumentutredningens
            arbete innebar, har tonats ner. De mål och riktlinjer för verksamheten
            som anges i propositionen är vaga och allmänt hållna. Det pressade
            förslag till resursförstärkningar, som
          </p>
          <pb facs="riksdagen-motions-pdf/data/1972/mot_1972__1551/mot_1972__1551-013.pdf"/>
          <fw xml:id="i-5CFXhQAJWJMooKi5baG8Lk">
            Mot. 1972:1551 13
          </fw>
          <p xml:id="i-A6ovUYGU2z5cJkGVnRivJe">
            konsumentutredningen lade fram, har bantats ner ytterligare,
            trots att konsumentinstitutionerna under de år, som utredningsarbetet
            pågått, hållits på sparlåga. Huvudintrycket av propositionen är
            därför att mycket i konsumentverksamheten kommer att förbli vid
            det gamla. Tio år av utredningar förefaller inte ha lett till
            några avgörande förändringar.
          </p>
          <p xml:id="i-iGURKFTWzZra8ZqbrFeGB">
            Underlag
          </p>
          <p xml:id="i-1jg6ohHCfgAdQPWC2ebkD">
            Konsumentpolitiken måste söka sin utgångspunkt i de problem och
            svårigheter, som individerna möter. Den bör därför bygga på en
            analys av bristerna i marknadsekonomin och deras verkningar på
            välfärden för olika konsumentgrupper. I det konsumentpolitiska
            arbetet måste man därför, såsom konsumentutredningen framhåller,
          </p>
          <p xml:id="i-BLkaiJtU2XNdTsdtu9i2w">
            samla in och systematisera ett tillförlitligt kunskapsunderlag
            om hushållens och särskilda hushållsgruppers faktiska situation
            — om hushål- lens användning av resurser i pengar och i tid och
            av mänskliga resurser. Kunskapsunderlaget är i dag alltför ofullständigt
            och undersökningsmeto- derna outvecklade. En viktig konsumentpolitisk
            uppgift blir att genom- föra grundläggande hushållsekonomiska
            undersökningar och att utforma och utveckla lämpliga undersökningsmetoder,
            t. ex. genom tillämpning av företagsekonomiska analysmetoder på
            hushållsledet.
          </p>
          <p xml:id="i-PPp3ymTchCuVvpvjSryTX5">
            Brett upplagda undersökningar om olika hushålls- och konsumentgrup-
            pers situation måste således spela en grundläggande roll i konsument-
            verkets arbete. Det är först genom sådana undersökningar som man
            kan få ett ordentligt underlag för de prioriteringar av insatser
            och undersök- ningsområden, som med tanke på områdets omfång och
            de begränsade resurserna blir nödvändiga. Och det är väsentligt
            att de kan ske så att insatserna i första hand kommer de svagaste
            och mest eftersatta grupper- na till del. Mot denna bakgrund är
            den försiktiga inställningen i propositionen till en bredare forsknings-
            och undersökningsverksamhet att beklaga. Det är visserligen sant
            att det f. n. inte existerar några välutvecklade metoder för s.k.
            hushållsekonomiska undersökningar, även om man på några håll i
            landet arbetar med att utveckla den här typen av undersökningar.
            Avsaknaden av metodmässigt fullgångna hushållsekonomiska undersök-
            ningar behöver emellertid inte innebära att det bredare behovsanalyseran-
            de inslaget i konsumentverkets arbete, såsom framskymtar i propositio-
            nen, skjuts på framtiden. Olika typer av levnadsnivåundersökningar
            har sedan lång tid genomförts i vårt land, och det finns redan
            i dag material, som mycket väl kan användas i en bredare upplagd
            probleminventering. Man kan i sammanhanget hänvisa till det material
            som tagits fram av t. ex. låginkomstutredningen. Med tanke på
            den betydelse som forskningsinsatser av olika slag bör ha för
            den nuvarande och framtida konsumentverksamheten är det angeläget
            att den konsument- och hushållsinriktade forskningen stimuleras.
            Huvud- delen av detta forskningsarbete bör bedrivas utanför verket
            med anlitan- de av universitet, högskolor och fristående institut.
            Konsumentinstitutets
          </p>
          <pb facs="riksdagen-motions-pdf/data/1972/mot_1972__1551/mot_1972__1551-014.pdf"/>
          <fw xml:id="i-KkqSrC9Jkc1zxHnyVggy1P">
            Mot. 1972:1551 14
          </fw>
          <p xml:id="i-9RfL7iP1qNxQy8GXAj7KMZ">
            roll i sammanhanget blir dels att beställa forskning, dels fördela
            anslag. I propositionen föreslås att verket skall få disponera
            600 000 kronor för att stödja och stimulera forskning. Mot bakgrund
            av den betydelse som bör tillmätas det grundläggande forskningsarbetet
            föreslår vi att riksdagen beslutar att höja detta anslag med 300
            000 kronor till totalt 900 000 kronor.
          </p>
          <p xml:id="i-ScPXJZaoSXix91KEsYp2GD">
            Producentkontakt
          </p>
          <p xml:id="i-5Y5nhDQmcX9mYN5tLxUpkJ">
            I arbetet på att utveckla nya produkter söker producenterna bedöma
            konsumenternas behov och reaktioner. Som vi framhållit ovan finns
            det emellertid stora brister i samspelet mellan producenter och
            distributörer å ena sidan och hushållen och konsumenterna å den
            andra. Det finns därför starka skäl att söka åstadkomma utökade
            och förstärkta kontakter mellan producenter och konsumenter under
            produktutvecklingspro- cessen. Detta kan leda till ett mer effektivt
            utnyttjande av produktions- resurserna och större behovstillfredsställelse
            och ökad välfärd för hushåll och konsumenter. En möjlig väg är
            att förbättra företagens möjligheter och förmåga att ta emot och
            samla in information. Ett annat alternativ är att ge konsumenterna
            möjlighet att aktivt öva inflytande på företagens utveck- ling
            av varor och tjänster. I båda dessa avseenden har vi i motion
            nr 153 till årets riksdag pekat på konkreta möjligheter. Också
            en mer enhetlig och effektiv organisation av den statliga konsumentverksamheten
            kan betyda mycket för att skapa bättre och mer funktionsdugliga
            varor och tjänster och för att tillgodose aktuella behov och önskemål
            hos olika grupper. Frågan om formerna för producentpå- verkan
            har tillhört de hetaste stridsämnena i den konsumentpolitiska
            debatten under senare år. Att det sedan lång tid funnits en av
            alla parter accepterad påverkan på producenterna från konsumentorganens
            sida har ibland glömts bort i debatten. Den provningsverksamhet
            t. ex. som bedrivs inom konsumentinstitutet har påverkat utvecklingen
            och utform- ningen av hushållstekniska artiklar. På samma sätt
            verkar normarbetet inom varudeklarationsnämnden styrande på företagens
            produktutveck- ling. Att det både finns och bör finnas en producentpåverkan
            behöver således inte vara en kontroversiell fråga. Frågan är i
            stället formerna för denna. LO-TCO-KF har i sitt remissvar på
            konsumentutredningen lanserat tanken på en särskild lagstiftning,
            som gör det möjligt att med tvångs- medel styra produktionen inom
            företagen. En lagstiftning av den före- slagna typen skulle ge
            utrymme för ett enormt godtycke och innebära en statlig styrning
            av konsumtionen, som det från liberala utgångspunkter inte är
            möjligt att acceptera. Producentpåverkan bör i stället ske genom
            samarbete och informationsutbyte. En brett upplagd behovs- och
            användningsforskning ger värdefull kunskap om brister i utbudet
            av varor och tjänster och i redan existerande produkter. För företagen
            är detta en värdefull kunskap, som
          </p>
          <pb facs="riksdagen-motions-pdf/data/1972/mot_1972__1551/mot_1972__1551-015.pdf"/>
          <fw xml:id="i-EfnTxWzJTahMU6Nyw8joTc">
            Mot. 1972:1551 15
          </fw>
          <p xml:id="i-Np8At92hyNRhv6ZN6QcPwy">
            omsatt i produktionen kan resultera i en mer konsumentanpassad
            produktion. Det är därför nödvändigt att finna former och kanaler
            för samverkan mellan konsumentverket och företagen. Den föreslagna
            pro- jektgruppsorganisationen är ur denna synpunkt värdefull.
            Forsknings- och undersökningsverksamheten bör också kunna ge underlag
            för direkta rekommendationer till producenter och distributörer
            med avseende på t. ex. storlek, material, säkerhetsanordningar
            etc. Den av oss förordade utbyggnaden av deklarationsverksamheten
            för varor och tjänster kan också bli betydelsefull för att åstadkomma
            en produktion som ökar hushållens och konsumenternas välfärd.
            De an- vända normerna kan ha en starkt styrande verkan på produkternas
            utformning, kvalitet etc. Denna påverkan blir större ju mer lättlästa
            och användbara deklarationerna är ur konsumentsynpunkt. Deklarationsverk-
            samheten erbjuder också en möjlighet till en mer tvångsmässig
            styrning i de fall, där detta är befogat, nämligen när säkerhetsaspekter
            kommer in i bilden. I dessa fall är det nödvändigt inte bara med
            en obligatorisk varudeklaration utan också krav på viss minimikvalitet.
            Ur konsumentsynpunkt är det lika angeläget att åstadkomma en direkt
            påverkan av producenterna inom den offentliga sektorn som inom
            den privata. Den av oss förordade undersöknings- och forskningsverksam-
            heten kommer många gånger att visa behov av insatser från andra
            offentliga organ än konsumentverket. Det måste, som konsumentutred-
            ningen framhållit, i sådana fall vara en angelägen uppgift att
            rikta vederbörandes uppmärksamhet på de aktuella problemen. Detta
            kan bl.a. ske genom att företrädare för andra verk, på samma sätt
            som privata producenter, ges möjlighet att delta i olika projektgrupper.
          </p>
          <p xml:id="i-E5yVVWbPZhFWaUfmNpMTvo">
            Konsumentskydd
          </p>
          <p xml:id="i-MfmBF9GyRAmxhtD9aKxdNe">
            En viktig del av konsumentpolitiken är olika typer av lagstiftningsåt-
            gärder för att skydda konsumenterna mot farliga produkter, tvivelaktiga
            avtalsförhållanden etc. Inom konsumentverkets ram bör det därför
            finnas avdelade någon eller några jurister för att systematisera
            bevakningen av marknaden med avseende på just sådana lagstiftningsåtgärder.
            Den snabbt förändrade marknadsbilden gör att behov av sådana skyddsåtgärder
            uppkommer snabbt från tid till annan, och det vore bra att ha
            en enhet inom konsumentverket, enbart inriktad på sådan inspaning
            och verkstäl- lighet.
          </p>
          <p xml:id="i-TSaDzsysVQjFBBADBA2ZGS">
            Styrelsen
          </p>
          <p xml:id="i-AT5msqZYgNJYvqPmaJN3TW">
            I propositionen föreslås att konsumentverket skall ha en styrelse
            på 7 personer, varav en majoritet skall företräda konsumenterna.
            Även på denna punkt avviker departementschefen från konsumentutredningen,
            vars majoritet föreslagit en styrelse på 13 personer med en majoritet
            för konsumentföreträdarna. Frågan om styrelsens storlek är en
            avvägning mellan effektivitet och representativitet. Det är dock
            svårt att förstå att
          </p>
          <pb facs="riksdagen-motions-pdf/data/1972/mot_1972__1551/mot_1972__1551-016.pdf"/>
          <fw xml:id="i-US4aCPQ42LnKPYbBTSLMxB">
            Mot. 1972:1551 16
          </fw>
          <p xml:id="i-CkLpTpSNXdxba6f9y3Y4rz">
            en något större styrelse än vad departementschefen förordat skulle
            erbjuda oöverstigliga problem ur arbetssynpunkt. En styrelse bestående
            av t.ex. 9 eller 11 personer skulle däremot kunna ges en mer allsidig
            sammansättning än den mindre varianten. I ett verk, vars producentpå-
            verkande möjligheter i så hög grad ligger i ett nära samarbete
            med producenter och distributörer, är det naturligt att olika
            intressen inom dessa grupper ges möjlighet att delta i styrelsearbetet.
            Vi förordar därför en styrelse med 11 ledamöter, i vilken företrädare
            för såväl industrin som handeln bereds plats. För att ytterligare
            betona verkets prioritering av de eftersatta konsumentgrupperna
            bör minst en av konsumentrepresentan- terna företräda någon av
            dessa, t. ex. de handikappade eller de äldre.
          </p>
          <p xml:id="i-D8qCH98ZoBpNzPdRQHQQNQ">
            Kontrollorgan
          </p>
          <p xml:id="i-DxzcrXiJGUWP7qNd1KcUVt">
            I och med att konsumentforskningen och konsumentupplysningen
            ökar i omfattning reses kontrollfrågan i ökad grad. Hur skall
            allsidigheten i forskningen och upplysningen ökas och i vilka
            former bör det ges insyn och möjlighet att påverka de metoder
            som används i forsknings- och upplysningsarbetet, Det är av betydelse
            inte bara för producenterna att deras produkter bedöms allsidigt
            och opartiskt och att det skapas möjligheter för överklagande
            i de fall där allsidighet och opartiskhet kan ha satts åt sidan.
            Ett ”överklagandeorgan” vore av värde också för de testande och
            upplysande organen själva. Därigenom kunde regler och prejudikat
            skapas, som skulle göra det lättare att motstå påtryckningar från
            olika håll att revidera resultat och slutsatser i fall där någon
            revision inte är påkallad. Det har ibland funnits exempel på att
            stora producenter genom kraften i sina påtryckningar lyckats förändra
            eller i allmänhetens ögon ifrågasätta information som ansetts
            oförmånlig, medan i andra fall mindre och medelstora producenter
            inte haft någon möjlighet att låta pröva om oförmånliga omdömen
            om deras produkter i tveksamma fall varit rimliga. För att konsumentforskningen
            och upplysningen skall kunna fylla sin uppgift krävs att dess
            opartiskhet och oberoende inte ifrågasätts. Ett överklagandeorgan
            kan bidra till detta. Det kan ges formen av ett kvalificerat och
            allsidigt sammansatt vetenskapligt råd av experter från olika
            områden, som från metodsynpunkt i förväg granskar undersök- ningsverksamheten
            och den information som ges.
          </p>
          <p xml:id="i-7VQmXqTJMkKxYwYvGxKp9V">
            Regional verksamhet
          </p>
          <p xml:id="i-Q9K74S5Bq4ETbH4CFTHWPm">
            Konsumentverksamheten måste, som vi framhållit i ett tidigare
            avsnitt, utgå från de faktiska svårigheter och problem som konsumenterna
            möter. En lokal och regional verksamhet är därför ett nödvändigt
            komplement till den centralt genom konsumentverket bedrivna verksam-
            heten. I dagsläget utgörs de regionala organen på konsumentområdet
            av hemkonsulenterna och priskontorsföreståndarna, båda knutna
            till läns- styrelserna. I detta sammanhang berör vi endast de
            förstnämnda.
          </p>
          <pb facs="riksdagen-motions-pdf/data/1972/mot_1972__1551/mot_1972__1551-017.pdf"/>
          <fw xml:id="i-Ha2yLEr8FfKM86DQgQuynd">
            Mot. 1972:1551 17
          </fw>
          <p xml:id="i-P3tUnHx35gdSugHFrmPGkn">
            I motion nr 80 till 1971 års riksdag framhöll vi att hemkonsulenterna
            utfört och utför en väsentlig konsumentpolitisk uppgift, inte
            minst på det utbildande och rådgivande planet. Vi pekade i sammanhanget
            på tre åtgärder för att ytterligare förbättra hemkonsulenternas
            arbetsmöjlig- heter: 1. De måste förses med ett bättre arbetsmaterial
            och en bättre central uppbackning. Vi förutsätter att konsumentverket
            får väl tilltagna resurser för denna verksamhet. 2. Konsulentorganisationen
            måste ges kraftigt utökade personella re- surser. 3. Verksamheten
            bör omstruktureras så att konsulenterna i första hand får syssla
            med utbildning av opinionsledare av olika slag. Genom en större
            satsning på större grupper och tvåstegskommunikation kan man nå
            en större effekt än enbart genom personlig rådgivning. Vid sidan
            av den rådgivande och utbildande verksamheten måste, åtminstone
            under ett inledningsskede, stor tonvikt läggas vid att stimule-
            ra den lokala konsumentverksamheten. Det kan gälla att bistå kommu-
            nerna vid upprättandet av de kommunala konsumentnämnder som vi
            förordar i det följande; det kan röra sig om att stimulera frivilliga
            organisationer till insatser på konsumentområdet. En annan väsentlig
            uppgift för hemkonsulenterna måste vara att fungera som förmedlare
            mellan den centrala verksamheten och verksamheten på fältet. Det
            måste självfallet röra sig om en tvåvägskommunikation. Rön, material,
            informa- tion etc. måste spridas från konsumentverket till kommunala
            och frivilliga konsumentorgan. Konsumentverket i sin tur behöver
            informa- tion om de problem som möter i konsumentarbetet och om
            vilka insatser som är mest angelägna. De ökade kraven på den regionala
            organisationen nödvändiggör en kraftig personell upprustning.
            I dagens läge finns det ett 30-tal hemkon- sulenter. Endast i
            åtta län finns två eller flera. Av de övriga har 12 län med över
            200 000 invånare endast en hemkonsulent. I propositionen föreslås
            att sex nya tjänster inrättas. Detta är en välkommen men enligt
            vår mening otillräcklig förstärkning. En ytterligare utbyggnad
            är nödvän- dig för att hemkonsulentorganisationen skall kunna
            fullgöra de uppgifter som berörts ovan. I en första etapp bör
            utbyggnaden ske så att samtliga län med mer än 200 000 invånare
            får minst två hemkonsulenter. Utöver vad som föreslagits i propositionen
            fordras för att tillgodose detta krav ytterligare sex tjänster.
            I samband med att vi berörde frågan om utformningen av konsument-
            informationen påminde vi också om ett tidigare folkpartikrav på
            regiona- la informationscentraler. För hemkonsulenterna kommer
            dessa att kunna fungera som en effektiv bas för hela verksamheten.
            Lokalerna kan användas för utställningsverksamhet och demonstrationer,
            för undervis- ning och rådgivningsverksamhet. I dem bör finnas
            tillgång till broschyrer och annat informationsmaterial. Det bör,
            som vi framhöll, ankomma på konsumentverket att utarbeta ett förslag
            till utformning och finansiering
          </p>
          <pb facs="riksdagen-motions-pdf/data/1972/mot_1972__1551/mot_1972__1551-018.pdf"/>
          <fw xml:id="i-GMbDu3vhGNJrJ155rd1beX">
            Mot. 1972:1551 18
          </fw>
          <p xml:id="i-D5yjdVTsArzqrj1YsffpUo">
            av dylika informationscentraler. Efter Kungl. Maj:ts prövning
            bör försla- get sedan föreläggas riksdagen. I annat sammanhang,
            bl. a. i motion nr 153 till årets riksdag, har vi föreslagit att
            regionala reklamationsnämnder inrättas som ett komple- ment till
            allmänna reklamationsnämnden. Syftet är att skapa en bättre regional
            balans i verksamheten och skapa en direktkontakt mellan de klagande
            och reklamationsorganet. Regionala reklamationsnämnder blir på
            så sätt ett viktigt inslag i strävandena att decentralisera den
            konsu- mentpolitiska verksamheten till lokala och regionala organ.
          </p>
          <p xml:id="i-S6q8ktZSU9FkaCGuNikTvx">
            Lokala konsumentkommittéer
          </p>
          <p xml:id="i-MFv5r8Cwn9egrVLtJuZkJw">
            Sedan några år har en försöksverksamhet med s. k. lokala konsument-
            kommittéer bedrivits på några håll i landet. Folkpartiet har tidigare
            aktualiserat tanken på att bygga ut dessa till kommunala konsument-
            nämnder. I en motion till föregående års riksdag framhöll vi bl.
            a. att erfarenheterna av lokala konsumentkommittéer
          </p>
          <p xml:id="i-NJtJj7n3V5n7L3KQP8TBoV">
            är så goda att det finns all anledning att skyndsamt gå vidare
            och inrätta lokala konsumentkommittéer inom kommunens ram, dvs.
            av samma typ som socialnämnd och nykterhetsnämnd etc. Fördelen
            med en kommunal verksamhet ligger på såväl resursplanet som på
            kontinuiteten och bredden i verksamheten. Kommunal konsumentverksamhet
            med en bred politisk förankring kan på ett helt annat sätt än
            de nuvarande lokala kommittéerna vinna gehör för sina synpunkter.
            Inte minst gäller detta aktiviteter riktade mot andra offentliga
            organ, t.ex. de kommunala planmyndigheterna, som alltför ofta
            bortser från berättigade konsument- önskemål i sin verksamhet.
            Det är angeläget att kommittéerna arbetar i nära kontakt med exempelvis
            de grupper som ingår i konsumentverkets styrelse. Det ligger i
            sakens natur att den lokala verksamheten i första hand kommer
            att centreras kring ortens och kommunens specifika problem. Vid
            sidan av de lokala problemen kommer och bör konsumentkom- mittéerna
            vara konsumentverkets lokala kontaktorgan och därvid såväl inrapportera
            iakttagna lokala önskemål och önskade konsumentverks- aktiviteter
            och vara behjälpliga i att sprida konsumentverkets material till
            skolor, opinionsbildare, konsumenter och beslutsfattare i kommunala
            organ och i det lokala näringslivet.
          </p>
          <p xml:id="i-UsSesxxbYwBXFghDDawXtd">
            Likartade motiveringar har konsumentutredningen i sitt förslag
            om kommunal konsumentpolitisk verksamhet på frivillig basis.
          </p>
          <p xml:id="i-U4PBnkeTUDYWNUEnZunBrP">
            Det konsumentpolitiska arbetet skall koncentreras kring väsentliga
            problem för hushållen och särskilda hushållsgrupper. Dessa problem
            måste till en del fångas upp i lokal instans. En del av problemen
            kan analyseras och lösas lokalt och mera omedelbart. Andra får
            föras vidare uppåt för närmare undersökningar och åtgärder. Olika
            vägar skall använ- das när det sedan gäller att söka nå förbättringar
            av konsumenternas situation och hävda konsumentintressen. I vissa
            fall kan en mera omedelbar problembehandling förekomma på lokal
            nivå. Vidare måste behandlingsinsatserna från centralt och regionalt
            håll föras ut till det lokala planet och till konsumenterna. Ett
            nät av kontakter är nödvändigt för ett effektivt konsumentpolitiskt
            arbete.
          </p>
          <pb facs="riksdagen-motions-pdf/data/1972/mot_1972__1551/mot_1972__1551-019.pdf"/>
          <fw xml:id="i-WHqr4uok1SuA9KZzxqQczE">
            Mot. 1972:1551 19
          </fw>
          <p xml:id="i-AzoiWNA768Tc1denujjr1d">
            Enligt vår mening är de skäl som finns för en kommunalt bedriven
            konsumentverksamhet starka och alltjämt giltiga. Det är därför
            viktigt att snabbt få till stånd en sådan verksamhet, i första
            hand genom inrättandet av kommunala konsumentnämnder. Sådana nämnder
            och till dem knutna tjänstemän är enligt vår mening nödvändiga
            för att verksamheten skall få stabilitet och tyngd. Mot denna
            bakgrund är det beklagligt att departe- mentschefen inte ansett
            sig böra följa konsumentutredningen och en bred remissopinion
            på denna punkt. De substitut som föreslås kan visserligen sägas
            utgöra förbättring i förhållande till nuvarande förhållanden men
            kan på intet sätt ersätta kommunala konsumentnämnder. Starka skäl
            talar emellertid för att man nu inte bör författningsreglera formerna
            för den kommunala verksamheten på konsumentområdet. I många kommu-
            ner tillåter den ekonomiska situationen inte ytterligare expansion
            av verksamheten, och förhållanden och förutsättningar varierar
            från kom- mun till kommun. Till detta kommer avsaknaden av närmare
            erfarenhet av en kommunal verksamhet på det här området. Verksamheten
            bör därför tills vidare vara frivillig i vad gäller såväl verksamhetens
            inriktning och omfattning som de organisatoriska formerna för
            denna. De kommu- ner, som Önskar inrätta särskilda konsumentnämnder,
            har möjlighet till detta genom den rätt som tillkommer kommunerna
            att tillsätta de nämnder som är erforderliga för verksamheten.
            Även om vi således i nuläget anser att det bör ankomma på kommuner-
            na själva att bestämma i vad mån och i vilken omfattning man bör
            ägna de konsumentpolitiska frågorna sitt intresse, vill vi framhålla
            vikten av att de centrala och regionala konsumentorganen på allt
            sätt stimulerar och stödjer insatser från kommunernas sida på
            det konsumentpolitiska området. Detta kan ske i form av t.ex.
            råd och anvisningar för kommunal verksamhet, framställning av
            material och trycksaker etc. Med hänvisning till vad ovan anförts
            hemställes att riksdagen hos Kungl. Maj:t begär 1]. att ett vetenskapligt
            råd upprättas inom konsumentverket för granskning av metoder i
            samband med informations- och upplysningsverksamheten, 2.att en
            enhet för konsumentskyddsfrågor upprättas inom konsumentverket,
            3. att förslag om bestämmelser för prisangivelser föreläggs riks-
            dagen, att riksdagen under tionde huvudtiteln Konsumentverket:
            Forsk- ning m. m. utöver vad Kungl. Maj:t föreslagit anvisar 300
            000 kronor, att riksdagen beslutar a) att konsumentverkets styrelse
            skall bestå av 11 ledamöter i enlighet med vad som anförts i motionen,
          </p>
          <pb facs="riksdagen-motions-pdf/data/1972/mot_1972__1551/mot_1972__1551-020.pdf"/>
          <fw xml:id="i-ERkros5iVBEQLbdRjskkxm">
            Mot. 1972:1551 20
          </fw>
          <p xml:id="i-UCp82D5CVtcekjN7F3WFpz">
            b) att utöver vad Kungl. Maj:t föreslagit ytterligare sex nya
            hem- konsulenttjänster inrättas så att samtliga län med över 200
            000 invånare erhåller minst två tjänster, att riksdagen ger Kungl.
            Maj:t till känna vad som i motionen anförts om stöd till kommunal
            konsumentverksamhet.
          </p>
          <p xml:id="i-GZsLaxEN6ySZy3kjxKBL1m" type="date">
            Stockholm den 4 april 1972
          </p>
          <p type="signatureBlock" id="i-DyfzWaZNG4wGtXy7t1fsQK">
            GUNNAR HELEN (fp)
          </p>
          <p xml:id="i-Ne1nH7ZVzxtEMAbVaJsRto">
            OLLE DAHLÉN (fp) CECILIA NETTELBRANDT (fp) PER AHLMARK (fp) SVEN
            ANTBY (fp) MAC P. HAMRIN (fp) BIRGER MÖLLER (fp) i Göteborg
          </p>
          <p xml:id="i-34GhYYRihSWdyV5C4eB6cD">
            Göteborgs Offsettryckeri AB, Stockholm 1972 820 S
          </p>
        </div>
      </div>
    </body>
  </text>
</TEI>
