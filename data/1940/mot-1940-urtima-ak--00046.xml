<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940_urtima_ak__46/mot_1940_urtima_ak__46-001.pdf"/>
      <div type="motHeader" xml:id="i-Wzpt89ceWkBBYquDzHWoDV">
        <div type="motTitle" xml:id="i-LyoG1RKadMCGMXm99sk1TG"/>
        <div type="motSubmissionInfo" xml:id="i-DLu136LsyrnUMuyRi1T7gP"/>
      </div>
      <div type="motBody" xml:id="i-Cf1DcXvyLLVz3ctZTcCSGP">
        <div xml:id="i-T9UVHfj62MudhGc9xq8EPq">
          <p xml:id="i-5MeFRGEZ2C9QjX1k4swwQy">
            Motioner i Andra kammaren, Nr 46. I
          </p>
          <p xml:id="i-SLT9QMFW6dXxy9Mzt6zu4S">
            Nr 46.
          </p>
          <p xml:id="i-KgUh92GvyJF7rVNR8oQSC7">
            Av herrar Senander och Brädefors, i anledning av Kungl. Maj:ts
            proposition, nr 66, angående kristillägg åt vis- sa befattningshavare
            i statens tjänst im. fl.
          </p>
          <p xml:id="i-WqtaufzkgA7AkQR6NX9xpb">
            Då nu gällande avlöningsreglemente för statstjänstemännen förelåg
            till behandling i riksdagen motionerade undertecknade om bl. a.,
            att föreskriften om maximeringen av det rörliga tilllägget till
            15 procent skulle slopas. Vi ansågo det nämligen vara i hög grad
            oriktigt, att frågan om huruvida och i vilken utsträckning fortsatt
            dyrtidskompensation skulle utgå gjordes helt beroende av arbetsgivaren-statens
            godtycke. Vi hade så mycket större an- ledning att reagera mot
            tillvägagångssättet som det rörliga tillägget endast avsåg att
            ge tre fjärdedels kompensation för prisstegringen. När staten
            allt- så redan i avlöningsreglementet föreskrivit en reallönesänkning
            var det än mera orimligt, att en väg till ytterligare försämring
            av de anställdas lev- nadsstandard skulle öppnas genom en föreskrift
            som överlämnade åt stats- makterna att, sedan index stigit med
            20 enheter och dyrtiden följaktligen satt in på allvar, godtyckligt
            bestämma i saken. Vissa lugnande antydning- ar beträffande konsekvenserna
            av en dylik föreskrift inverkade inte på vår ståndpunkt i saken,
            enär vi av erfarenhet visste, att staten tidigare alltid utnyttjat
            statstjänarnas dyrtidstillägg som en budgetreglerande faktor.
            Det förslag som nu föreligger visar att våra farhågor voro berättigade.
            Nu gällande tre fjärdedels kompensation för dyrtiden föreslås
            sänkt till halv kompensation. Såsom något slags konsekvens av
            denna försämring för- ordas, att index skall stiga med 8 enheter,
            mot tidigare 4, innan kompen- sation lämnas, samt att vid fortsatt
            prisstegring utöver 28 enheter höjning av kristillägget skall
            komma till stånd tidigast vid det kvartalsskifte som inträffar
            sex månader efter det, vid vilket index nått upp till 128. Tidigare
            var intervallen 3 månader. Ett s. k. rensat index, som ger spelrum
            för de mest vittgående manipulationer med levnadskostnadsberäkningen,
            skall läg- gas till grund för kompensationsberäkningen. Slutligen
            förutskickas, att skatterna vid fastställandet av den fortsatta
            prisstegring, som är en förut- sättning för kristilläggets höjning
            från 4 till 8 procent, kan komma att »ren- sas ut&gt; ur beräkningsgrunderna.
            Mönsterarbetsgivaren staten står alltså i begrepp att brutalt
            utnyttja den genom maximeringen av det rörliga till- lägget uppkomna
            möjligheten att försämra statstjänarnas levnadsstandard. Motiveringen
            härför uppges vara, att »stegringen i leyvnadskostnaderna vä-
            sentligen har sin grund i sämre försöriningsvillkor för folket
            i dess helhet», och »att en fortgående höjning av inkomsterna
            i pengar för den ena eller andra betydande befolkningsgruppen
            under sådana förhållanden får anses innebära risker för en inflationsartad
            prisutveckling».
          </p>
          <p xml:id="i-34mrSTWcjZHFuhHg6rEiEN">
            Bihang till urtima riksdagens protokoll 1940. 4 saml. Nr 46.
            i
          </p>
          <pb facs="riksdagen-motions-pdf/data/1940/mot_1940_urtima_ak__46/mot_1940_urtima_ak__46-002.pdf"/>
          <p xml:id="i-8QphjMSD7v54goJutQq6s1">
            2 Motioner i Andra kammaren, Nr 46.
          </p>
          <p xml:id="i-RqLRXJ8b3ucpGEC8JNxqoN">
            Denna motivering är icke ny. Den har tidigare flitigt utnyttjats
            som maskering för försöken att vältra krisens bördor över på de
            sämst ställda befolkningsgrupperna. Genom nationalekonomiska hokus-pokus
            söker man skapa den orimliga föreställningen, att en sänkning
            av de arbetande mas- sornas levnadsstandard är till fördel för
            samhället och folket i dess helhet. I sådant syfte frammana de
            nationalekonomiska illusionisterna ofta in- flationsspöket, vilket
            får spela rollen av det större onda, som blir oundvik- ligt, därest
            de arbetande kräva »en fortgående höjning av inkomsterna i pengar».
            Vi tveka inte att beteckna denna trafik som ett bedrägeri. Inflationsfaran
            ligger inte däri att de lägre tjänstemännen och arbetarna få den
            dyrtids- kompensation som kan hjälpa dem att hålla nöden borta
            från sina hem, utan i de väldiga utgifter till improduktiva ändamål,
            framförallt de omfat- tande rustningarna, som staten utan större
            betänkligheter påtagit sig. Det är för övrigt uppenbart, att det
            sedan åtskillig tid tillbaka pågår en »inflationsartad prisutveckling&gt;.
            Om orsakerna härtill skola vi inte i detta sammanhang uttala oss.
            Vi nöja oss med att fastslå, att den icke kan ha förorsakats av
            de dyrtidstillägg, som utgå åt lägre tjänstemän och arbetare.
            Det enkla faktum att dessa tillägg utbetalas till följd av en
            redan inträffad prisstegring och därför givetvis icke kunna vara
            orsak till densamma, går icke att bortförklara. Det är inte dyrtidstilläggen
            som orsakar prisstegringen utan tvärtom. Att man även på sakkunnigt
            borgerligt håll reagerar mot dessa national- ekonomiska dimbildningsförsök,
            visas av uttalanden som vid ett par nyligen hållna föreläsningar
            fällts av byrådirektören i socialstyrelsen, Tor Jerneman. Han
            yttrade bl. a.: »Det bedrives en intensiv agitation under vetenskaplig
            täckmantel för att visa fram att indexlönerna skapa inflation.
            Detta är lika oriktigt som att påstå, att den sista godsvagnen
            i eit järnvägståg skjuter lokomotivet.» Det är betecknande, att
            inflationsfaran så flitigt utnyttjas som skrämsel- objekt samtidigt
            som regeringen i sina händer har en maximiprislag, med vilken,
            enligt uppgift, inflationen skulle kunna hejdas. Denna lag har
            emellertid hittills inte kommit till användning. Däremot har regeringen
            utan särskild lagstiftning engagerat sig för att sätta maximipris
            på ar- betskraften, vilket inte minst den här behandlade propositionen
            visar. Detta avslöjar vad det rör sig om. Inflationshotet tjänar
            syftet att förmå arbetare och andra löntagare att frivilligt underkasta
            sig en maximering av priset på deras arbetskraft och därmed en
            sänkning av levnadsstandarden, medan prisstegringen ohämmat får
            fortgå. Motiveringen för en sänkning av de lägre statstjänarnas
            levnadsstandard är sålunda ohållbar. Levnadsstandarden är redan
            så låg, att det enbart av denna anledning borde vara angeläget
            för statsmakterna att ej sänka den- samma, Däremot äro de högre
            tjänstemännen i allmänhet i stånd att bringa offer på samhällsandans
            altare. Propositionen om kristillägg tyder dock knappast på att
            de högre tjänstemännen skulle få »dela krisbördan». Visser-
          </p>
          <pb facs="riksdagen-motions-pdf/data/1940/mot_1940_urtima_ak__46/mot_1940_urtima_ak__46-003.pdf"/>
          <p xml:id="i-GFLRRyhXomEAmX3iUh6mDf">
            Motioner i Andra kammaren, Nr 46. 3
          </p>
          <p xml:id="i-3TZeYxGfL1YZBXB7NK76n4">
            Jigen få de samma reducering på dyrtidskompensationen som de
            lägre be- fattningshavarna. Men de ha i gengäld fått en förbättring
            gentemot vad tidigare varit fallet därigenom, att den begränsning
            av rätten till dyrtids- tillägg som ligger i avlöningsreglementets
            föreskrift att rörligt tillägg inte får utgå på den del av lönen
            som överstiger 900 kronor i månaden bortfallit. De högre tjänstemännen
            synas alltså erhålla kristillägg på hela lönen, Detta förhållande
            är ytterligare ägnat att belysa den reaktionära karaktären av
            de principer som ligga till grund för propositionen. På grund
            av vad vi här anfört få vi hemställa,
          </p>
          <p xml:id="i-KdVNh3R3g3aXasfeKWTuMZ">
            att riksdagen målte besluta sådan ändring av de i Kungl. Maj:ts
            proposition nr 66 angivna riktlinjerna för kristillägg, att desamma
            bringas i överensstämmelse med avlöningsreg- lementets föreskrifter
            beträffande rörligt tillägg, dock med den skillnaden, att kristillägg
            icke får utgå på den del av befattningshavares lön som överstiger
            500 kronor per månad.
          </p>
          <p xml:id="i-BxXUz6mLKr6DjybYPZBFv7">
            Stockholm den 3 december 1940.
          </p>
          <p xml:id="i-FLXWLrbbDYpybG7ehmLG5f">
            K. E. Senander. J. H. Brädefors.
          </p>
        </div>
      </div>
    </body>
  </text>
</TEI>
