<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00219">
  <teiHeader>
    <fileDesc>
      <titleStmt>
        <title>Allmänna arvsfonden och behov av stöd till äldreforskning</title>
        <author corresp="i-L3xspgThUxUN1YtSDqcmk8">av Barbro Westerholm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Allmänna arvsfonden och behov av stöd till äldreforskning</title>
          <idno type="rdwebb">GU02So219</idno>
          <rs type="number">So219</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So219/text</ref>
          <ref type="dokument_url_html">http://data.riksdagen.se/dokument/GU02So219</ref>
          <ref type="dokumentstatus_url_xml">http://data.riksdagen.se/dokumentstatus/GU02So219</ref>
          <ref type="doc">http://data.riksdagen.se/fil/13B184EA-50C2-414D-8CB4-8480EFA7CA1D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NSZL9Ysms42ZPpyQxJx4BA" type="signed"/>
        <correspContext corresp="i-NSZL9Ysms42ZPpyQxJx4BA">
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-5tHjJwDKBTHhP1xYyD9DJ1" type="referral">
          <date when="2006-11-07"/>
        </correspAction>
        <correspAction xml:id="i-6vU9HYhXGJXuv3xp5yNEXX" type="dismissal">
          <date when="2006-11-07"/>
        </correspAction>
        <correspAction xml:id="i-D651ewMc1qYb5LePJkMJTj" type="submission">
          <date when="2006-10-31"/>
        </correspAction>
        <correspAction xml:id="i-yBJYSE89ZgDkjN4Z8fGDK" type="numbering">
          <date when="2006-10-30"/>
        </correspAction>
        <correspAction xml:id="i-V9fJvYWo2jqae2y4NpdjG3" type="assigned"/>
        <correspContext corresp="i-V9fJvYWo2jqae2y4NpdjG3">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8FxESSG4y62iWter7TGo9F" type="motBody">
        <div xml:id="i-Ksa1C2R3snek8eAs7u5zMC" type="motProposal" subtype="förslag">
          <head xml:id="i-EhxT3MuwKc64zbJLgBmCsQ">
            Förslag till riksdagsbeslut
          </head>
          <p xml:id="i-9xwQUPt9Wtb3r3huhddYcb">
            Riksdagen tillkännager för regeringen som sin mening vad i motionen
            anförs om en vidgning av Allmänna arvsfondens ändamål till att
            omfatta även stöd till forskning och projekt rörande äldre.
          </p>
        </div>
        <div xml:id="i-8czYvdyDv1mozZJNFcFASm" type="motContent">
          <head xml:id="i-QRPAXxeJrXrG4336ijGf31" type="h1">
            Allmänna arvsfonden och behov av stöd till äldreforskning
          </head>
          <head xml:id="i-VVyJ29ieJ7HAPUXZQtTZnt" type="h1">
            Bakgrund
          </head>
          <p xml:id="i-AjdofQSqKknKYcsEAvhdsh">
            Det föreligger inom många områden brist på forskning när det
            gäller äldre, åldrandet och metoder för behandling, vård och rehabilitering
            av äldre. Finansieringsproblemen har blivit särskilt tydliga i
            samband med att stödet till den stora svenska långsiktiga studien
            av åldrandet och vården om de äldre SNAC, the Swedish National
            Study on Aging and Care övergångsvis skars ned från 10 till 3,5
            miljoner år 2004 och när det specialdestinerade stödet till äldreforskning
            som FAS givit försvunnit i årets budgetproposition.
          </p>
          <p xml:id="i-6ibXFtME8geiHFgbEQQJtq">
            Det är uppenbart för alla och envar att Sverige liksom många
            andra länder står inför en mycket dramatisk förändring i befolkningens
            ålderssammansättning de närmaste decennierna. Om femton år kommer
            mer än var fjärde svensk att ha fyllt 60 år. Om ytterligare tio
            år kommer det att finnas 720 000 personer som får uppleva sin
            åttioårsdag jämfört med 475 000 idag och 250 000 för 25 år sedan.
          </p>
          <p xml:id="i-T17n3V24nDP1roVVnqDYZf">
            Flertalet av morgondagens äldre kommer att vara friska och vitala
            men samtidigt kommer många fler än idag behöva samhällets vård
            för att klara sitt dagliga liv. Idag omfattar den offentliga,
            långvariga vården och omsorgen om de äldre omkring 250 000 personer
            och kostar cirka 75 miljarder per år. År 2025 kommer optimistiskt
            räknat resursbehovet ha ökat med 25 procent.
          </p>
          <p xml:id="i-FRTPJvvYTE8HFigrhYiSuu">
            Det är uppenbart att detta förhållande leder till en insikt om
            att vi både behöver förebygga ohälsa hos äldre och kvalitetssäkra
            den behandling och rehabilitering vi ger de äldre för att skattemedlen
            och insatserna ska kunna göra mesta möjliga nytta. För det behövs
            forskning som underlag för beslut om olika insatser. Denna forskning
            saknas till stor del idag.
          </p>
          <p xml:id="i-JjrmMbkiCnThwUxKmfARzg">
            Som exempel kan nämnas det som förs fram i SBU:s (Statens beredning
            för medicinsk utvärdering) inventering Evidensbaserad äldrevård
            en inventering av det vetenskapliga underlaget (2003). Här kan
            man läsa: Det finns ett mycket stort behov av klinisk behandlingsforskning
            rörande äldre patienter, i synnerhet för dem över 75 år. Exempel
            på områden där sådan forskning är angelägen är akut geriatrik,
            undernäringstillstånd, kronisk palliativ vård och kronisk smärta.
            Med hänsyn till att många äldre patienter har många samtidiga
            sjukdomar (multisjuklighet) och många samtidiga behandlingar (multibehandling)
            är det även angeläget med studier som belyser effekten av olika
            samtidigt givna behandlingar, såväl kombinationer inom en behandlingsmetod
            (t.ex. olika läkemedel) eller kombinationer mellan behandlingsmetoder
            (t.ex. läkemedel, nutrition och träning).
          </p>
          <p xml:id="i-DrrLkK43pAWZbwSiix81Zx">
            Läkemedel är endast i viss utsträckning utprövade på den åldersgrupp
            som använder läkemedel mest, nämligen de äldre. Här föreligger
            således ett stort forskningsbehov. Det gäller också tandvården.
            Idag ger man äldre tandvård som är utprövad på yngre människor,
            men man vet inte om den är lämplig för de tandproblem äldre har.
          </p>
          <p xml:id="i-HsCUk7QzRhaxtPimf5iYnq">
            Behovet av forskning om äldre och deras situation har uppmärksammats
            i flera utredningar inte minst i Äldrepolitik för framtiden (SOU
            2003:91), allmänt kallad Senior 2005. Den förra regeringen har
            dock inte kommit med några förslag om hur man ska initiera och
            finansiera de forskningsbehov som Senior 2005 aktualiserat.
          </p>
          <p xml:id="i-UDeppJFK3uHfCBQa8u1N9W">
            Allmänna arvsfondens medel kan idag endast utgå för projekt som
            rör barn och ungdom eller funktionshindrade människor. Det är
            bra, men arvsfondens ändamål bör vidgas till att omfatta även
            äldre på grund av att en betydande andel av de medel som tillförs
            fonden kommer från dödsbon där det inte funnits någon annan arvinge
            än Allmänna arvsfonden och den avlidne ofta är en äldre person.
            Frågan har varit uppe hos den tidigare regeringen men lades ad
            acta 2004-10-26 med motiveringen Ändringen av lagen om Allmänna
            arvsfonden har nyligen beslutats (1 juli 2004). Ej skäl att vidga
            kretsen för sökande. Kommande forskningsproposition bereds för
            närvarande inom regeringskansliet, vilken även omfattar äldre.
            Någon satsning på äldreforskning återfanns emellertid inte i den
            forskningsproposition förra regeringen lade fram för riksdagen
            våren 2005 (Forskning för ett bättre liv, prop. 2004/05:80). Därför
            kvarstår behov om mer medel och Allmänna arvsfonden borde därför
            kunna användas för stöd till forskning och projekt rörande äldre.
          </p>
          <p xml:id="i-DDFb2GwEA9fPeA9U8FhiAB">
            Med hänvisning till ovanstående hemställs att riksdagen för regeringen
            tillkännager att ändamålen för Allmänna arvsfonden bör vidgas
            till att omfatta stöd till forskning och projekt rörande äldre.
            Regeringen bör återkomma till riksdagen med detta tillägg i lagen
            (1994:243) om Allmänna arvsfonden.
          </p>
        </div>
        <div xml:id="i-VcGUsLdEWAqA7vgAfpvQYH" type="signatureBlock">
          <list xml:id="i-NKTAXRJHkfBBDrJ9PTevGZ">
            <item xml:id="i-RpTSQuScX414wNJ4GadF7w" who="i-L3xspgThUxUN1YtSDqcmk8" type="signature">
              Barbro Westerholm (fp)
            </item>
          </list>
        </div>
      </div>
    </body>
  </text>
</TEI>
