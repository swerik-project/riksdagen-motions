<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04554">
  <teiHeader>
    <fileDesc>
      <titleStmt>
        <title>med anledning av prop. 2021/22:157 Tydligare krav på fristående förskolor, skolor och fritidshem med konfessionell inriktning</title>
        <author corresp="i-WRiXUtixNTz4kgEnAAs5GH">av Christian Carlsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4554 av Christian Carlsson m.fl. (KD)</title>
          <idno type="rdwebb">H9024554</idno>
          <rs type="number">4554</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024554/text</ref>
          <ref type="dokument_url_html">http://data.riksdagen.se/dokument/H9024554</ref>
          <ref type="dokumentstatus_url_xml">http://data.riksdagen.se/dokumentstatus/H9024554</ref>
          <ref type="docx">http://data.riksdagen.se/fil/39B4609C-D725-4B6B-AA80-342E4AC9471A</ref>
          <ref type="pdf">http://data.riksdagen.se/fil/942A5CF4-BEEF-45D2-84C7-4F6CA7DD74F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YQJPXEMveDocAREHqAQ5eG" type="basedOn"/>
        <correspContext corresp="i-YQJPXEMveDocAREHqAQ5eG">
          <ref>Proposition 2021/22:157</ref>
        </correspContext>
        <correspAction xml:id="i-9eeGy5CMYQ8WiYCnoSbTZU" type="signed"/>
        <correspContext corresp="i-9eeGy5CMYQ8WiYCnoSbTZU">
          <note type="signatory" corresp="i-WRiXUtixNTz4kgEnAAs5GH"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-NHqTsXnUVsZFg94vA6SKDr"/>
        </correspContext>
        <correspAction xml:id="i-Cm7J7fqprgmVeH9xHjbHFy" type="submitted">
          <date when="2022-04-06"/>
          <time when="16:23:18"/>
        </correspAction>
        <correspAction xml:id="i-RcRLV65tnRakjPrsCB51s4" type="reviewed">
          <date when="2022-04-13"/>
          <time when="17:27:26"/>
        </correspAction>
        <correspAction xml:id="i-VunatLQWuKFVcGXzPPS79X" type="dismissed">
          <date when="2022-04-19"/>
        </correspAction>
        <correspAction xml:id="i-DR72n7uSiLtm7B8gkAzZ2k" type="referred">
          <date when="2022-04-20"/>
        </correspAction>
        <correspAction xml:id="i-KKP2L2fEXfCJzZTCTnXbQw" type="assigned">
          <date when="2022-10-12"/>
          <time when="11:36:18"/>
        </correspAction>
        <correspContext corresp="i-KKP2L2fEXfCJzZTCTnXbQw">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-RL9v8Bt17WJUvJZST1RS5u" type="behandlas_i"/>
        <correspContext corresp="i-RL9v8Bt17WJUvJZST1RS5u">
          <ref type="uppgift">2021/22:UbU29</ref>
          <ref type="ref_dok_id">H901UbU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU29</ref>
          <ref type="ref_dok_titel">Tydligare krav på fristående förskolor, skolor och fritidshem med konfessionell inriktning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UuEUfTBRYSd1xt4Ww5K7S6" type="motHeader">
        <div xml:id="i-CXJE3bvBJnLMShnnYjJ8hs" type="motTitle">
          Motion till riksdagen 2021/22:4554 av Christian Carlsson m.fl.
          (KD) med anledning av prop. 2021/22:157 Tydligare krav på fristående
          förskolor, skolor och fritidshem med konfessionell inriktning
        </div>
      </div>
      <div xml:id="i-3S8PhoJVcqGPMME9vgWstf" type="motBody">
        <div xml:id="i-6hRtsTdsnc7MUAG2e7uN9J" type="motProposal" subtype="förslag">
          <head xml:id="i-D5UQBzFLvXCvbDifcAvBrv">
            Förslag till riksdagsbeslut
          </head>
          <list xml:id="i-AF5nw7kiSsNAi3XHtCvKRm" style="ol">
            <item xml:id="i-E1Qvj867Pponb9x763F2ao">
              Riksdagen ställer sig bakom det som anförs i motionen om att
              regeringen ska återkomma till riksdagen med ett förtydligat förslag
              till demokrativillkor och tillkännager detta för regeringen.
            </item>
            <item xml:id="i-KneP4CvgNGz1Dc4GQFbH7J">
              Riksdagen ställer sig bakom det som anförs i motionen om att
              alla skolor ska vara skyldiga att deklarera sin filosofiska, religiösa
              eller pedagogiska grund samt hur denna kommer till uttryck i utbildningen
              och tillkännager detta för regeringen.
            </item>
            <item xml:id="i-VzPYZXDEcbWG3qCb1qp8V7">
              Riksdagen ställer sig bakom det som anförs i motionen om skolavslutningar
              och att regeringen ska återkomma med lagförslag som överensstämmer
              med riksdagens tillkännagivande om skolavslutningar och traditionella
              högtider och tillkännager detta för regeringen.
            </item>
          </list>
        </div>
        <div xml:id="i-QNx7xtGW75xHo2o8ZtrjJJ" type="motContent">
          <head xml:id="i-Pa3KbVnyijRbYZD71VMLpg" type="h1">
            Motivering
          </head>
          <p xml:id="i-DW4pJTX1Fx44TfnmL4YYGc">
            Kristdemokraterna står för elevers och föräldrars rätt att välja
            skola oavsett om de väljer en fristående eller kommunal skola
            eller en friskola med konfessionell inriktning. Det gör vi bl.a.
            utifrån Europakonventionens skydd av föräldrars och barns rätt
            att tillförsäk­ras undervisning i överensstämmelse med föräldrarnas
            religiösa och filosofiska över­tygelse. Alla friskolor ska följa
            skollag, läroplan och skolans värdegrund, och vi anser att om
            de dessutom presterar goda kunskapsresultat så innebär de en vinst
            för Sverige och för eleverna. Sådana skolor ska få fortsätta att
            bedriva utbildningsverksamhet.
          </p>
          <p xml:id="i-NAAAk6oqoDdFw8jUBsz5ok">
            Regeringen lämnar i propositionen flera förslag som syftar till
            ökad kontroll av konfessionella inslag i skolväsendet. Flera av
            förslagen har ett positivt syfte då regeringen avser att förtydliga
            lagen, och till att minska risken för att oseriösa eller odemokratiska
            aktörer bedriver skolverksamhet oavsett om de betraktar sig själva
            som konfessionella eller inte.
          </p>
          <p xml:id="i-9R5eZoo4tBWVqZW7ePUw5x">
            Kristdemokraterna ser mycket allvarligt på att det förekommer
            att aktörer inom välfärdssektorn använder skattebetalarnas pengar
            till antidemokratisk verksamhet. Av Säkerhetspolisens arbete och
            rapporter från bl.a. Försvarshögskolan framgår att det förekommit
            kopplingar mellan skolverksamhet och den våldsbejakande islamistiska
            miljön. Med ägar- och ledningsprövningen som finns i dag har skolor
            i vissa fall kunnat stängas genom att givna godkännande har återkallats,
            men det vore betydligt bättre och effektivare om företrädare med
            en antidemokratisk agenda inte tillåtits att starta skol­verksamheter.
            Kristdemokraterna delar därför flera av syftena med propositionen,
            men inte alltid den bedömning som regeringen gör, exempelvis vad
            det gäller skolavslut­ningar i kyrkan. Vi redogör mer för vår
            syn på regeringens förslag nedan.
          </p>
          <head xml:id="i-N2HLuCE2yXv5ZRhLUkPUoJ" type="h1">
            Kristdemokraternas syn på regeringens förslag
          </head>
          <head xml:id="i-5FT1V7FuAuwCE1Buo2bkR2" type="h2">
            Förslag om definitioner av undervisning, utbildning, konfessionellt
            inslag och konfessionell inriktning
          </head>
          <p xml:id="i-XvK4iHLP2Dmx8A6bJjNf1u">
            Regeringen föreslår inledningsvis att skollagens definitioner
            av undervisning och utbildning ska förtydligas, vilket vi kristdemokrater
            ställer oss bakom. Det föreslås även definitioner av konfessionellt
            inslag respektive konfessionell inriktning. Konfessionella inslag
            ska enligt regeringen definieras som bekännande eller förkunnande
            inslag som tillhör en viss religion och som initieras och genomförs
            av huvudmannen eller på dennes uppdrag.
          </p>
          <p xml:id="i-Lagnz51XGpMUxhNctfH1HE">
            Kristna friskolerådet har påpekat att även det som räknas upp
            i skolans värdegrund i 1 kap. 5 § skollagen, dvs. att utbildningen
            ska utformas i överensstämmelse med grund­läggande demokratiska
            värderingar och de mänskliga rättigheterna som människolivets
            okränkbarhet, individens frihet, alla människors lika värde, jämställdhet
            samt solidaritet mellan människor i egentlig mening är ett antal
            konfessionella grundsatser för svensk skola.
          </p>
          <p xml:id="i-VyVJ3mQAJdCq6e93uggjKc">
            JO, Friskolornas riksförbund, Idéburna skolors riksförbund, Kristna
            friskolerådet och Judiska Centralrådet beskriver i sina remissvar
            vad man anser vara utmaningar i att skilja mellan religion, kultur
            och tradition.
          </p>
          <p xml:id="i-8wVvpa38kDZwRuQUSuPggP">
            Mot bakgrund av detta kan man tänka att det kan finnas skäl att
            bredda skollagens definition så att konfessionella inslag i stället
            definieras som bekännande eller förkun­nande inslag som tillhör
            en viss religion, filosofi eller livsåskådning och som initieras
            och genomförs av huvudmannen eller på dennes uppdrag. En sådan
            definition skulle ligga mer i linje med Europakonventionens formulering
            i artikel 9 om religiös och filosofisk övertygelse.
          </p>
          <p xml:id="i-GD7R6LEdmhrVmVMyGh4b4q">
            I och med att skollagens definition av konfessionella inslag
            syftar till att underlätta tillämpning och tillsyn, och inte till
            att definiera konfession ur ett bredare perspektiv, så bedömer
            vi dock att propositionens förslag till definition av konfessionella
            inslag i skollagen kan godtas.
          </p>
          <head xml:id="i-8qgLJ4hDsgpdC22dHMnWhH" type="h2">
            Förslag om deltagande i konfessionella inslag
          </head>
          <p xml:id="i-FkSqKTBZdAUnYL9J88a9uz">
            Regeringen föreslår att deltagande i konfessionella inslag även
            fortsättningsvis ska vara frivilligt och att huvudmän ska försäkra
            sig om att vårdnadshavare och barn är inför­stådda med att deltagande
            i konfessionella inslag är frivilligt.
          </p>
          <p xml:id="i-ADRdjw4jvMwGU2ogDMYtaM">
            Kristdemokraterna vill betona att det är en självklarhet att
            det är och framgent ska vara frivilligt att välja en friskola
            med konfessionell inriktning. Likväl instämmer vi i regeringens
            hållning att det även fortsatt ska vara frivilligt för eleverna
            att delta i de konfessionella inslag som genomförs av huvudmannen
            eller på dennes uppdrag.
          </p>
          <head xml:id="i-67RtoBTMspEh7BN1Q6WGao" type="h2">
            Förslag om demokrativillkor
          </head>
          <p xml:id="i-MiniKAyQ4W2YjKsD4UJFPr">
            Regeringen föreslår att lämplighetsprövningen av enskilda huvudmän
            ska skärpas med ett demokrativillkor. Det föreslås att en sökande
            inte ska anses som lämplig som huvudman om det finns risk för
            att barn eller elever i den verksamhet som ansökan avser kommer
            att utsättas för: våld, tvång eller hot; diskriminering eller
            kränkande behandling; eller påverkan som syftar till motarbetande
            av grundläggande fri- och rättigheter eller det demokratiska styrelseskicket.
            Lämplighetsprövningen ska avse sökande som är juridiska personer
            och dess företrädare, vilket tydliggörs i skollagen. Regeringen
            anser att prövningen ska avse huvudmannen och, om huvudmannen
            är en juridisk person, de företrädare för den juridiska personen
            som omfattas av ägar- och ledningsprövningen enligt 2 kap. 5 och
            5 a §§ skollagen, dvs. den verkställande direk­tören och andra
            som genom en ledande ställning eller på annat sätt har ett bestämmande
            inflytande över verksamheten, styrelseledamöter och styrelsesuppleanter,
            bolagsmännen i kommanditbolag eller andra handelsbolag, och personer
            som genom ett direkt eller indirekt ägande har ett väsentligt
            inflytande över verksamheten.
          </p>
          <p xml:id="i-9Aqy5m3w4ip2ovxVYXMQUR">
            Det som enligt regeringen behöver bedömas vid prövningen av dessa
            personer är den konkreta risken för att någon av dessa personer
            är beredd att uppmana eller i vart fall acceptera och underlåta
            att vidta åtgärder mot att anställda agerar på ett sådant sätt
            som anges i demokrativillkoren i den verksamhet som ansökan avser.
            Konkreta omstän­digheter måste alltid finnas som talar för en
            risk som inte är ringa. Prövningen ska också begränsas till uppgifter
            av viss dignitet och som kan härledas med säkerhet.
          </p>
          <p xml:id="i-7bfpRpLpQJ3ZAuWyrzaXY6">
            I utredningen ges ett antal exempel på när ovan nämnda punkter
            bör kunna tilläm­pas, t.ex. om en presumtiv huvudman för en förskola
            i massmedia uttalat sig i starkt positiva ordalag om barnaga eller
            om företrädare för den presumtive huvudmannen har begått ett antal
            brott som rör terrorism eller uppmanat till brott mot allmän ordning,
            våldsamma aktioner eller sabotage. Andra exempel som nämns är
            att ledande företrä­dare deltar i ett extremistiskt sammanhang
            eller uttrycker sig på ett sätt som är oförenligt med principen
            om människors lika värde, t.ex. i sociala medier. Det kan också
            handla om att den enskilde agerar på ett sätt som påverkar det
            säkerhetspolitiska läget, t.ex. genom polarisering eller indoktrinering.
            När det kommer till kränkande behandling kan det t.ex. handla
            om situationer där det kommer fram uppgifter som visar att den
            sökande, eller en företrädare för denne, i annan verksamhet, t.ex.
            vid tidigare verksamhet inom skolväsendet, har utövat kränkande
            behandling mot barn eller elever, t.ex. genom tillmälen.
          </p>
          <p xml:id="i-RMwcPid2J1ZYDmUw4d4aTj">
            Det som föreslås ska prövas är den konkreta risken för att barn
            kan komma att utsättas för just de specifika företeelser som anges
            i demokrativillkoren. Det ska göras en helhetsbedömning av samtliga
            omständigheter, där bl.a. tidsaspekten när det gäller uttalanden
            eller ageranden ska vägas in. Regeringen utvecklar i propositionen
            att det som ska bedömas inte bara är risken för att den som prövas
            själv kan komma att utföra sådana handlingar som anges i demokrativillkoren,
            utan också risken för att barn eller elever kan komma att utsättas
            för de i demokrativillkoren angivna företeelserna av personer
            som anställs i verksamheten, t.ex. rektor, lärare och annan personal.
          </p>
          <p xml:id="i-JJo7TB6JhxSQyyEfbK6wtS">
            Vid en prövning som nämns ovan anser regeringen att även privata
            uttalanden och beteenden ska få beaktas, om de uttrycker sådan
            brist på respekt för demokratiska värderingar eller för annat
            som anges i skolans värdegrund eller i skollagen eller andra författningar
            att det finns en risk för att barn och elever kan komma att fara
            illa om den enskilde eller en juridisk person för vilken denne
            är företrädare godkänns som huvud­man. Exempel på sådant handlande
            kan vara att på sociala medier uppmana till vålds­handlingar mot
            en viss gruppering, att plädera för könsuppdelad undervisning
            annat än tillfälligtvis eller att offentligt uttala att det är
            bra med kroppsbestraffning av barn. Ett annat exempel är att deltaga
            i våldsbejakande möten.
          </p>
          <p xml:id="i-RckkPENBX7Tp3g2zbqDDvN">
            En majoritet av remissinstanserna stöder utredningens förslag
            om demokrativillkor. Det gäller Justitiekanslern (JK), Polismyndigheten,
            Säkerhetspolisen, Barnombuds­mannen, Rädda barnen, LO, Svenska
            kyrkan, Sveriges kristna råd och Lärarnas Riksförbund. Skolinspektionen
            stöder förslaget, men efterfrågar vissa förtydliganden. Skolverket
            efterlyste närmare överväganden om formuleringen av vissa av de
            föreslagna demokrativillkoren.
          </p>
          <p xml:id="i-YJpmTx2AXH2dVJafLXHVzD">
            Det finns även remissinstanser som är kritiska till demokrativillkoret.
            Som reger­ingen påvisar i propositionen finns tre huvudsakliga
            invändningar som framförs av remissinstanserna.
          </p>
          <p xml:id="i-BRaVWn9wSdYH3eXY4Yo5QM">
            Dels ifrågasätter flera instanser vad demokrativillkor tillför
            i förhållande till den nuvarande regleringen. Sveriges Kommuner
            och Regioner (SKR) anser att det som de föreslagna demokrativillkoren
            avser redan fångas upp i den befintliga ägar- och ledningsprövningen,
            som endast varit i kraft sedan 1 januari 2019, och att därför
            befint­lig lagstiftning är tillräcklig. Likaså menar Svenskt Näringsliv
            att befintlig lagstiftning är tillräcklig.
          </p>
          <p xml:id="i-JLRt3DibVdS1XUMCV5w64t">
            Den andra huvudsakliga invändningen rör frågan om huruvida förslaget,
            i den del utredningen framför att yttranden och ageranden i privata
            sammanhang kan beaktas vid prövningen av demokrativillkoren, är
            förenligt med den enskildes religionsfrihet, yttrandefrihet och
            föreningsfrihet. Riksdagens ombudsmän (JO) och Uppsala universitet
            anför att det behövs ytterligare utredning och överväganden då
            en prövning mot demo­krativillkoren kan stå i konflikt med detta.
            Även Skolinspektionen ifrågasätter förslagets förenlighet med
            yttrandefriheten.
          </p>
          <p xml:id="i-9p4k5tnixSgUJdMNDCSuv9">
            Den tredje invändningen som lyfts av bl.a. Stockholms universitet
            och Sveriges advokatsamfund, handlar om huruvida inte skärpt tillsyn
            och kontroll skulle anses vara tillräckligt för att komma till
            rätta med fristående skolor som inte följer skollagen.
          </p>
          <p xml:id="i-J42fNENkqEuKgVZxs4jAtq">
            Utöver dessa tre huvudsakliga invändningar ifrågasätter SKR och
            Friskolornas riksförbund om prövningen av demokrativillkoren skulle
            kunna göras på ett rättssäkert sätt. Sveriges advokatsamfund menar
            att förslagen leder till tillämpningsproblem och tvister.
          </p>
          <p xml:id="i-L2FMS92HtggL4xkum3uhLE">
            Regeringen medger att syftet med nuvarande ägar- och ledningsprövning
            bedöms huvudsakligen ha uppfyllts, dvs. att minska oseriösa aktörers
            möjlighet att bedriva skattefinansierad välfärdsverksamhet. Regeringen
            medger också att tillståndsmyndig­heterna redan i dag kan göra
            en prövning mot exempelvis de bestämmelser i 1 kap. 4 och 5 §§
            skollagen som ger uttryck för skolans värdegrund. Där anges t.ex.
            att utbild­ningen ska utformas i överensstämmelse med grundläggande
            demokratiska värderingar och de mänskliga rättigheterna som människolivets
            okränkbarhet, individens frihet och integritet, alla människors
            lika värde, jämställdhet samt solidaritet mellan människor samt
            att var och en som verkar inom utbildningen ska främja de mänskliga
            rättigheterna och aktivt motverka alla former av kränkande behandling.
          </p>
          <p xml:id="i-HXbxVeNvDenVCx1v9KFsfU">
            Regeringen menar att det i dag råder oklarheter om i vilken utsträckning
            uttalanden och ageranden i privata sammanhang, som kan sända en
            stark signal om att en sökande inte är lämplig, får beaktas. Syftet
            med demokrativillkoret är att fler ansökningar om att godkännas
            som huvudman ska nekas, i stället för att godkännanden ska behöva
            dras tillbaka i efterhand. Kristdemokraterna delar den ambitionen
            och godtar förslaget om demokrativillkor. Vi är angelägna om att
            få bort aktörer med extremistiska kopplingar från välfärden och
            vi anser att propositionen reder ut flera av de frågetecken som
            fram­förts av remissinstanserna. Med tanke på den kritik som ändå
            har framförts av bl.a. Riksdagens ombudsmän (JO), Uppsala universitet,
            Skolinspektionen och Sveriges advokatsamfund anser vi dock att
            ett förtydligande i lagtexten vore önskvärt för att undvika risk
            för rättsosäkerhet och tillämpningsproblem. Vi föreslår därför
            att reger­ingen ska återkomma till riksdagen med ett förtydligat
            och rättssäkert förslag till demokrativillkor, och detta ska ges
            regeringen till känna.
          </p>
          <head xml:id="i-9hrm7NY2HsbYmMacHBAVrD" type="h2">
            Förslag om att begära ut fler uppgifter från belastningsregistret
            och om komplettering av kraven för godkännande
          </head>
          <p xml:id="i-MuRhpcaJz49oSsv9hiQLx4">
            Regeringen föreslår att Skolinspektionen och kommuner vid ägar-
            och ledningsprövning bör få rätt att begära ut fler uppgifter
            från belastningsregistret. Vi anser att det hade varit bra om
            utredningen eller remissinstanser kunnat ta ställning till förslaget
            och att reger­ingen borde ha specificerat i propositionen vilka
            ytterligare uppgifter från belastnings­registret som ska kunna
            lämnas ut. Kristdemokraterna anser dock att fler uppgifter ur
            belastningsregistret behöver göras tillgängliga för tillståndsmyndigheterna,
            inte minst uppgifter om brott som rör terrorism, vilket refereras
            till i propositionen. Vi godtar därför regeringens förslag att
            det vid förordningsarbetet bedöms vilka ytterligare brott som
            ska omfattas av belastningsregisterkontrollen.
          </p>
          <head xml:id="i-HqmuH6NKyq9mwFbWwTu8tY" type="h2">
            Förslag om anmälning av och godkännande av konfessionell inriktning
          </head>
          <p xml:id="i-YSi9PAYri9G5qsZWGn65dW">
            Vidare föreslås att konfessionell inriktning bara ska få bedrivas
            om inriktningen har godkänts av tillståndsmyndigheten eller anmälts
            av tillsynsmyndigheten. Det föreslås att en enskild som ansöker
            om att bli godkänd som huvudman för skollagsreglerad verksamhet
            i ansökan ska ange om den sökta verksamheten ska ha en konfessionell
            inriktning. Kristdemokraterna tillstyrker förslaget men föreslår
            också att alla skolor ska vara skyldiga att till elever och vårdnadshavare
            tydligt deklarera sin filosofiska, religiösa eller pedagogiska
            grund, samt på vilket sätt denna grund kommer till uttryck i utbildningen.
            Detta ska ges regeringen till känna.
          </p>
          <head xml:id="i-EiD99WCyZ1mUYBxqfffU34" type="h2">
            Förslag om skolavslutningar och uppmärksammande av högtider
          </head>
          <p xml:id="i-KJVSgzsLrfPgsL5523kaqk">
            Det är bra att det i propositionen tydliggörs att även förskolor,
            skolor och fritidshem med offentlig huvudman har möjlighet att
            genomföra skolavslutningar och att uppmärk­samma högtider i gudstjänstlokaler.
            Regeringen föreslår dock att konfessionella inslag inte ska få
            förekomma vid skolavslutningar om skolan inte har en konfessionell
            inriktning, vilket står rakt i strid med riksdagens tillkännagivande
            den 12 maj 2016 om att konfessionella inslag ska få förekomma
            vid vissa tillfällen i offentliga skolor. Det är problematiskt
            att regeringen inte respekterar riksdagens tillkännagivanden.
          </p>
          <p xml:id="i-4n8rcLAKUNYT7VDidLZrDp">
            I motion 2014/15:2999 av de tidigare allianspartierna, som ligger
            till grund för det aktuella tillkännagivandet, föreslås att det
            i skollagen tydliggörs att det blir tillåtet för skolorna att
            ha avslutningar i kyrkan och vilka inslag som kan godtas. Som
            exempel i motiveringen står följande: ”Elever får dock inte känna
            sig tvingade att delta aktivt i inslag med konfessionell prägel,
            t.ex. bör de inte uppmanas att aktivt delta i bön, och trosbekännelse
            bör inte förekomma.” Denna innebörd gör det tydligt att trosbekännelse
            inte får förekomma, men att prästen exempelvis ska kunna be en
            bön.
          </p>
          <p xml:id="i-L4NqsZRgj2S7ym9KqD2LFh">
            Även i motion 2014/15:2839, yrkande 44, av de tidigare allianspartierna,
            som även den ligger till grund för tillkännagivandet, står: ”Trots
            första stycket får det i annan utbildning än undervisning förekomma
            enstaka konfessionella inslag som syftar till att överföra och
            utveckla traditioner som är en del av samhällets kulturarv”, dvs.
            trots att utbildningen i skola med offentlig huvudman ska vara
            icke-konfessionell.
          </p>
          <p xml:id="i-RApuvTV9fsfCSpgeUNPsM7">
            Kristdemokraterna anser att skolan ska uppmärksamma vårt kulturarv
            och våra sed­vänjor så att våra barn får en bättre förståelse
            för Sveriges historia och våra rötter. Vi anser att det är självklart
            att traditionen med skolavslutningar i kyrkan vid svenska högtider
            ska få leva vidare, och för oss är det självklart att prästen
            i samband med skolavslutning ska kunna be en bön, och att eleverna
            ska kunna få sjunga en psalm i samband med skolavslutningar i
            kyrkan.
          </p>
          <p xml:id="i-KoQDRk1tWjy3d33y8akgnf">
            Kristdemokraterna motsätter oss således regeringens förslag om
            att konfessionella inslag inte ska få förekomma vid skolavslutningar
            och uppmärksammande av högtider, och föreslår att regeringen ska
            återkomma med ett förslag som överensstämmer med tillkännagivandet
            till regeringen den 12 maj 2016.
          </p>
        </div>
        <div xml:id="i-UFebLkW2nzU2DfycszqPUg" type="motSignatures">
          <list xml:id="i-49EVGebwoX6R3KbTHpJeZN">
            <item xml:id="i-9Fv4Nij8NgBNwbRey2Dfpi">
              Christian Carlsson (KD)
            </item>
            <item xml:id="i-D4Rmba4ntrw3Kepi3f36kv">
              Pia Steensland (KD)
            </item>
            <item xml:id="i-inMa7ZdSyzEQL7puj9aXp">
              Roland Utbult (KD)
            </item>
            <item xml:id="i-FKvNm2K7n7yqvTdMvt8Dug">
              Acko Ankarberg Johansson (KD)
            </item>
          </list>
        </div>
      </div>
    </body>
  </text>
</TEI>
