<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00482">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__482/mot_1966__ak__482-001.pdf"/>
      <fw xml:id="i-UAvLhzteFGWf4KNy9mqJ47">
        8 Motioner i Andra kammaren, nr 482 år 1966
      </fw>
      <div xml:id="i-BB5NvLait4fkXdvgTTTJ1X" type="motHeader">
        <div xml:id="i-T6bKPTtSi58iJTXhFQiSRc" type="motTitle"/>
        <div xml:id="i-HGTAAw1mzxYPnTrJ76CTii" type="motSubmissionInfo"/>
      </div>
      <div xml:id="i-QHv9SEDoFPvRTXoviD7eZw" type="motBody">
        <div xml:id="i-GNx8GRxE5vW4QFEEUx37BA">
          <p xml:id="i-5FL6dXFuM8mMi3E1Dhxr3c">
            Nr 482
          </p>
          <p xml:id="i-DbEdgT56XKq8oduffvRPUA">
            Av herr Larsson i Hedenäset m. fl., om utbyggnad och effektivi-
            sering av forskningsorganisationen.
          </p>
          <p xml:id="i-4cCk9PshkcandF2USjXhZV">
            (Lika lydande med motion nr 397 i Första kammaren)
          </p>
          <p xml:id="i-YLGSUxheMxTuJFrSCJXMwC">
            Möjligheterna till snabbare ekonomisk, social och kulturell utveckling
            är i hög grad beroende av framstegen på forskningens område. Medvetandet
            härom har gjort att flertalet länder satsar en allt större del
            av sina resurser på forskning och utbildning. Också i vårt land
            har statens och näringslivets insatser för forskningen ökat. De
            statliga forskningsanslagen har sålunda under den senaste tioårsperioden
            mer är tredubblats räknat i fasta priser. Likväl kan med visst
            fog ifrågasättas om den nuvarande takten i förstärk- ningen av
            forskningspotentialen är tillräcklig för att på längre sikt ge
            vårt land en med de stora industriländerna jämbördig ekonomisk
            tillväxt samt kulturell och social framstegstakt. De allt större
            anspråken från skilda forskningsgrenar gör också att avvägningen
            mellan olika forskningsprojekt får allt större betydelse. En förutsättning
            för att de personella och ekonomiska resurser som står till forskningens
            förfogande skall kunna utnyttjas på bästa sätt är en rationell
            forskningsorganisation. Partiella förbättringar i den del av forsk-
            ningsorganisationen för vilken staten bär huvudansvaret har genomförts
            bl.a. i anslutning till 1955 års universitetsutrednings olika
            förslag och i sam- band med förstärkningar av forskningsrådens
            resurser. Vissa mera begrän- sade problem är också föremål för
            överväganden i befintliga organ på forsk- ningsplaneringens område.
            För den vidare utbyggnaden av den statliga forskningsinstansen
            är enligt vår mening en samlad översyn av hela forsk- ningsorganisationen
            nödvändig. En sådan översyn bör i första hand ta sikte på att
            få till stånd en bättre samordning mellan statens och det enskildas
            insatser för alla slag av grund- forskning och teknisk utveckling,
            att utarbeta riktlinjer för utbyggnaden av den statsunderstödda
            delen av forskningsorganisationen, att söka utveckla en mera elastisk
            och effektiv forskningsorganisation, att framlägga förslag till
            utbyggnad och effektivisering av den vetenskapliga biblioteks-
            och doku- mentationsverksamheten, att framlägga förslag till förbättring
            av forsk- ningsstatistiken samt att utarbeta prognoser för det
            framtida behovet av forskare. Genom forskningsberedningens tillkomst
            har skapats tillfälle för veten- skapsmännen att för statsmakterna
            kontinuerligt framlägga sin syn på den
          </p>
          <pb facs="riksdagen-motions-pdf/data/1966/mot_1966__ak__482/mot_1966__ak__482-002.pdf"/>
          <fw xml:id="i-6n5CYiSt7SU1EST9SNjkCG">
            Motioner i Andra kammaren, nr 482 år 1966 9
          </fw>
          <p xml:id="i-T3mY8qBM6nEymRcCaqjnb2">
            långsiktiga inriktningen av forskningen och forskningspolitiken.
            En av forskningsberedningens viktigaste uppgifter är att följa
            den internationella vetenskapliga utvecklingen samt behandla avvägningsproblem
            av principiell räckvidd. Då beredningen emellertid har en begränsad
            sammansättning och i hög grad är bunden av den befintliga forskningsorganisationens
            omfattning och struktur, bör den föreslagna översynen av forskningsorganisationen
            företas av särskilda sakkunniga. Forskningsinriktningen i vårt
            land uppvisar en bredd som är jämförbar med många större länders.
            Genom tillkomsten av nya forskningsområden ökar svårigheterna
            för ett litet land att hålla en forskningsorganisation, som täcker
            mer än de viktigaste fälten. Samtidigt måste konstateras att möjlig-
            heterna att utnyttja vetenskapliga rön ofta underlättas, om forskningsfältet
            i fråga är företrätt inom det egna landet. Den specialisering
            på forskningens område, som ett litet land måste företa, får alltså
            avvägas mot näringslivets behov av tillgång på tränade tekniker
            och vetenskapsmän på alla områden. Ett närmare internationellt
            samarbete på forskningens område och gemen- samma internationella
            forskningsprojekt kan emellertid medverka till att snabbt ge de
            små länderna del av vetenskapens landvinningar. Möjligheterna
            att underlätta internationellt vetenskapligt samarbete, inte minst
            inom de nordiska länderna, bör därför kartläggas. En väsentlig
            del av forskningen inom den statliga sektorn av forsknings- organisationen
            finansieras med medel från näringslivet och enskilda. Detta gäller
            i första hand naturvetenskaplig, teknisk och medicinsk forskning.
            Samtidigt bedrivs en omfattande forskningsverksamhet i näringslivets
            egen regi. För att stimulera industrien och andra grenar av näringslivet
            till större insatser på grundforskningens område bör särskilt
            utredas möjligheterna till ett ökat samarbete mellan det offentliga
            och näringslivet dels i form av gemensamma forskningsprojekt,
            dels i form av statligt stöd till av privata företag startade
            forskningsprojekt. Möjligheterna att på bästa sätt tillvarata
            och utnyttja vårt lands begränsade ekonomiska och personella resurser
            hänger i hög grad samman med forskningsorganisationens elasticitet.
            Forsk- ningsorganisationen inom universitetens ram är av olika
            skäl tämligen stel. Problemet blev föremål för uppmärksamhet från
            universitetsutredningens sida. Utredningens förslag om inrättandet
            av s.k. rörliga professurer genom- fördes dock ej. Behovet av
            större elasticitet i den statliga forskningsorganisationen har
            i stället kommit till uttryck framför allt i forskningsrådens
            verksamhet. Jämsides med de forskartjänster, för vilka riksdagen
            anslagit medel särskilt, har forskningsråden inom ramen för sina
            ordinarie anslag anvisat medel till anställning av kvalificerade
            forskare på laborators och professors nivå. Också forskningsrådens
            allmänna expansion kan sägas ha bidragit till en större elasticitet
            i forskningsorganisationen. En fortsatt utbyggnad av
          </p>
          <pb facs="riksdagen-motions-pdf/data/1966/mot_1966__ak__482/mot_1966__ak__482-003.pdf"/>
          <fw xml:id="i-32XdJLfwntKNaaCic3nt6B">
            10 Motioner i Andra kammaren, nr 482 år 1966
          </fw>
          <p xml:id="i-CEwG4tU7G2SbNmKxG5PzdW">
            forskningsrådens verksamhet bör därför ske och andra möjligheter
            till en mera elastisk forskningsorganisation prövas. Föregående
            riksdags beslut om inrättandet av s.k. universitetsfilialer inne-
            bär i viss mån ett avsteg från principen om en sammanhållen universitetsor-
            ganisation, inrymmande både forskning och undervisning. För den
            fortsatta utbyggnaden av forskningsorganisationen måste verkningarna
            härav, bl.a. för forskarrekryteringen, kartläggas. Sannolikt kan
            också ett effektivare utnyttjande av den vetenskapligt trä- nade
            arbetskraften erhållas genom en större insats av materiella resurser
            och biträdesresurser per vetenskapsman. Universitetsutredningen
            uppmärk- sammade sålunda att antalet biträden per forskare inom
            den privata sektorn var väsentligt större än i den statliga sektorn.
            Delvis betingas denna skillnad av näringslivets starka inriktning
            på teknisk forskning och utveck- ling. Det kan dock på goda grunder
            antas, att en förstärkning av biträdesre- surserna inom den del
            av forskningsorganisationen för vilken staten svarar skulle innebära
            en effektivisering av organisationen. Också andra möjlighe- ter
            till en effektivisering av den statliga och statsunderstödda forskningen
            bör prövas. En betydelsefull komponent i forskningsorganisationen
            är biblioteks- och dokumentationsverksamheten. Genom ett väl utbyggt
            informationssystem kan vetenskapliga framsteg snabbare utnyttjas
            både av andra forskare och i näringslivet. Också genom den ytterligt
            snabba tillväxten av forskningsvo- lymen ställes ständigt växande
            krav på biblioteken och dokumentationsin- stituten. De åtgärder,
            som under senare år vidtagits i fråga om utbildning av dokumentalister
            och bibliotekspersonal, har inte ändrat organisationsför- hållandena.
            Behovet av en snabb upprustning på detta område kräver enligt
            vår mening att en utredning om biblioteksförhållandena företas
            som ett första led i en allmän översyn av forskningsorganisationen.
            Därvid bör också prövas olika möjligheter att bättre anknyta de
            svenska vetenskapliga infor- mationskanalerna till andra länders,
            särskilt de nordiska ländernas. I egenskap av huvudman för universiteten
            och högskolorna ankommer det på staten att svara för forskarutbildningen.
            En uppskattning av det framtida behovet av forskare måste ske
            utifrån en kartläggning av både nä- ringslivets och statens efterfrågan
            på vetenskapligt utbildad arbetskraft. Möjligheterna till exaktare
            uppskattningar av det framtida behovet av forskare kommer att
            öka, sedan förbättringar i statistiken på detta område genomförts.
            Med anledning av vad ovan anförts hemställes, att riksdagen i
            skrivelse till Kungl. Maj:t måtte anhålla om översyn och förslag
            rörande utbyggnad och effektivise- ring av forskningsorganisationen
            i enlighet med vad i mo- tionen anförts.
          </p>
          <p xml:id="i-Wgd8VofFkxs6RL328rMYmf" type="date">
            Stockholm den 26 januari 1966
          </p>
          <div xml:id="i-CBKKRFmPt4BYEBiE18GyrL" type="signatureBlock">
            <p xml:id="i-JZ1XGShV3qNYXYTnvwm2zQ" who="unknown" type="signature">
              Harald Larsson Erik Grebäck Lennart Mattsson i Hedenäset
            </p>
          </div>
        </div>
      </div>
    </body>
  </text>
</TEI>
