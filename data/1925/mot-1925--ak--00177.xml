<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1925--ak--00177">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__ak__177/mot_1925__ak__177-001.pdf"/>
      <fw xml:id="i-9HcA42fpMAF7yeWzmFTHLT">
        Molioner i Andra kammaren, Nr 177. . 7
      </fw>
      <div xml:id="i-Cthka5Q6G1d4zwvPV3tU7g" type="motHeader">
        <div xml:id="i-P4oFhB69TovgpCZwGPR6tN" type="motTitle"/>
        <div xml:id="i-W6cYsdE3YtWk9KzA9ziPfo" type="motSubmissionInfo"/>
      </div>
      <div xml:id="i-NtmduMzr9ZLnbextXSpj3b" type="motBody">
        <div xml:id="i-TjJoMUopK5wwN7cuj2R74K">
          <p xml:id="i-G8e5w3UYVX1GBVRHsYcGfp">
            Nr 177.
          </p>
          <p xml:id="i-NbGKAcThzPznfracfj8qig" type="titleString">
            Av herrar Norman och Holmström i Gävle, om viss ändring i lagen
            om rätt till litterära och musikaliska verk.
          </p>
          <p xml:id="i-JqodSEXowdZ3HY1cHmQanR">
            Genom 2 8 i lag den 30 maj 1919 om rätt till litterära och konstnärliga
            verk gavs åt tonsättare uteslutande rätt att offentligen utföra
            av honom komponerat musikaliskt verk. Utgivna musikaliska verk
            få dock, enligt 12 $ samma lag offentligen utföras, bl. a. då
            »åhörarna äga tillträde utan avgift och utförandet icke heller
            eljest sker i förvärvssyfte&gt;. Fråga om skydd för olovligt utförande
            av musikaliskt verk väcktes första gången i vårt land vid 1850—51
            års riksdag, då av enskild motionär för- slag framställdes om
            förbud för teaterföreståndare att utan författares sam- tycke
            uppföra dramatiskt verk, däri inbegripet jämväl musikaliskt-drama-
            tiskt arbete. Med anledning av skrivelse, som ständerna i enlighet
            med motionärens hemställan avläto, utfärdades förordningen den
            20 juli 1855 angående förbud mot offentligt uppförande utan ägarens
            tillstånd av svenskt dramatiskt eller för skådeplatsen författat
            musikaliskt arbete. Andra mu- sikaliska verk än dramatiskt-musikaliska
            tillerkändes icke något skydd i sagda författning. Och på samma
            ståndpunkt kvarstod ännu 1877 års lag angående äganderätten till
            skrift. Först genom lag den 28 maj 1897, av- fattad i enlighet
            med bestämmelserna i 1886 års bernkonvention, till vilken Sverige
            anslöt sig år 1904, anordnades visst skydd även för rent musika-
            liska verk. I fråga om otryckta arbeten var skyddet fullständigt.
            Utgivna kompositioner däremot skyddades mot offentligt utförande
            utan auktors tillstånd allenast under förutsättning, att tonsättaren
            på titelbladet eller vid verkets början gjort förbehåll angående
            sin rätt i berörda hänseende. Vid en år 1908 i Berlin hållen konferens
            gjordes den ursprungliga bern- konventionen och några andra senare
            träffade överenskommelser till före- mål för en rätt genomgripande
            omarbetning och sammanfördes till en gemensam text, den reviderade
            bernkonventionen av den 13 november 1908. Denna undertecknades
            för Sveriges del, men vårt land kunde icke ratificera den, förrän
            vissa av konventionens stadganden inarbetats i den svenska lagstiftningen.
            För avgivande av förslag till härför erforderlig lagstiftning
            tillkallades sakkunniga, vilka år 1914 avlämnade betänkande med
            förslag till lagar om
          </p>
          <pb facs="riksdagen-motions-pdf/data/1925/mot_1925__ak__177/mot_1925__ak__177-002.pdf"/>
          <fw xml:id="i-KzuHkgDmuYcbbYqTrq2LgC">
            8 Motioner i Andra kammaren, Nr 177.
          </fw>
          <p xml:id="i-QeVVM8FWVdvmhYWhaMEKfh">
            rätt till litterära och musikaliska verk m. m. Efter någon omarbetning
            framlades lagförslagen i proposition för 1919 års riksdag, vilken
            med vissa ändringar antog desamma. Den i förevarande sammanhang
            viktigaste nyheten i 1919 års lag om rätt till litterära och musikaliska
            verk utgör tonsättares uteslutande rätt att offentligen utföra
            av honom komponerat musikaliskt verk utan att särskilt förbehåll
            därom vidare fordras. Borttagandet av tidigare förbehåll beträffande
            skyddet för musikaliska verk, vilket av ovannämnda sakkunniga
            föreslagits, ansågo emellertid redan dessa innebära så väsentliga
            ändringar i gällande rätt, att de funno det erforderligt att i
            sitt förslag införa en bestämmelse, att utgivet musikaliskt verk
            måtte utan tonsättarens tillstånd &gt;offentligen utföras, därest
            åhörarna äga tillträde utan avgift och utförandet icke heller
            eljest sker i förvärvs- syfte». Och föredragande departementschefen
            fann, att sagda undantag från regeln om kompositörens uteslutande
            rätt borde väsentligen utsträckas. Kungl. Maj:ts proposition frigav
            sålunda Jämväl det offentliga utförandet av sånger och dansmusik
            samt medgav, att andra musikaliska verk skulle få fritt utföras,
            då den av utförandet härflytande inkomsten vore avsedd för välgörande
            ändamål, och den eller de utförande icke erhölle någon ersättning.
            I Kungl. Maj:ts förslag gjorde riksdagen i sak endast de änd-
            ringar, att sånger tillförsäkrades samma skydd som andra musikaliska
            verk, och att dansmusik, för att få utföras utan tillstånd, skulle
            hava ut- givits såsom musik till sällskapsdans. Ett allmänt frigivande
            av sånger skulle" enligt vederbörande riksdagsutskotts mening
            innebära en alltför stor inskränkning i tonsättarens befogenhet
            &gt;och en dylik avvikelse från den allmänna regeln&gt; syntes
            utskottet &gt;icke heller vara påkallad ur allmän- hetens synpunkt.
            Praktiskt taget torde det nämligen&gt;, enligt utskottet, &gt;i
            regel icke komma att möta några svårigheter alt på förhand erhålla
            tonsättarens tillstånd till verkets offentliga utförande&gt;.
            Särskilt av sistnämnda uttalande, att ett frigivande av sånger
            icke vore påkallat ur allmänhetens synpunkt, och att det icke
            torde möta några svårigheter att erhålla tonsättares tillstånd
            till utförande av musikaliska verk, men även av förevarande frågas
            behandling i övrigt hos utskottet, av vederbörande departementschef
            och av de sakkunniga synes klart fram- gå, att man under frågans
            förberedande behandling önskade helt varsamt utsträcka tonsättarens
            rättigheter, och att man icke tänkt sig möjligheten av att allmänheten
            skulle kunna bliva lidande genom det skydd, som till- erkändes
            tonsättarna. Man befarade tydligen icke, att en åt den enskilde
            tonsättaren tillerkänd rätt skulle kunna av nationella och internationella
            tonsättaresammanslutningar begagnas till skapande av ett uteslutande
            mono- pol på rätten till utförande av musikaliska verk. Så har
            emellertid nu skett. I januari förra året startade Föreningen
            Svenska tonsättares inter- nationella musikbyrå, vars uppgift
            är att tillvarataga de rättigheter för ton-
          </p>
          <pb facs="riksdagen-motions-pdf/data/1925/mot_1925__ak__177/mot_1925__ak__177-003.pdf"/>
          <fw xml:id="i-8dUoGANnGjhqjMnVKRGTFz">
            Molioner i Andra kammaren, Nr 177. 9
          </fw>
          <p xml:id="i-LGGYpLgMqtFTRPwgk9pZfX">
            sältare, musikförläggare och musikbearbetare, som tillförsäkras
            dem i 1919 års lag. Sagda byrå, gemenligen kallad »Stim», har,
            som torde vara all- mänt bekant, utövat en livlig verksamhet till
            förhindrande av offentligt utförande utan byråns medgivande av
            musikaliska verk. Och dess tolk- ning av inskränkningarna i 12
            $ av lagen om rätt till litterära och musi- kaliska verk, exempelvis
            beträffande rätten att utan tonsättarens tillstånd offentligen
            utföra musikaliska verk »då åhörarna äga tillträde utan avgift
            och utförandet icke heller eljest sker i förvärvssyfte», har varit
            anmärk- ningsvärt snäv. Sålunda har byrån ansett, att radioutsändning
            skett i förvärvssyfte, även där åhörarna härför icke erlagt någon
            som helst avgift. Byrån hävdar likaledes, att restaurantmusiken
            sker i förvärvssyfte och fordrar av restaurantägarna dryga ersättningar
            för rätten att utföra sådan musik, som skyddas av lagen. De ersättningar
            för offentligt utförande på restauranter av skyddad mu- sik, vilka
            utkrävas av sagda byrå, komma emellertid endast i ringa mån svenska
            tonsättare till godo. Publiken på våra restauranter vill nämligen
            i första hand höra musikstycken av utländska tonsättare på modet,
            och - ersättningen för restaurantmusiken tillfaller därför huvudsakligen
            dessa. Härigenom gå årligen stora belopp ur landet till utländska
            tonsättare. Men från utlandet lära endast obetydliga ersättningar
            komma våra tonsättare till godo. Beklagligtvis spelas ju svenska
            tondikter endast sällan utom vårt lands gränser, och spelas de
            enligt de internationella byråernas tariffer, så synas ersättningarna
            för utförandet huvudsakligen gå åt till dessa byråers administrationskostnader.
            Ett typiskt exempel hämtat från Finland men tillämpligt på våra
            förhållanden berättade nyligen den finske tonsättaren Erkki Melartin
            för en medarbetare i en stockholmstidning. Melartin hade fått
            en komposition utförd 36 gånger i Holland och erhöll genom &gt;Stim&gt;
            härför ett honorar å ungefär en krona i svenskt mynt. Sedan porto
            m. m. frånräknats, återstod åt honom ett belopp av 14 penny, d.
            v. s. 1,4 öre. Och om liknande erfarenheter torde nog många svenska
            tonsättare kunna berätta. Innan tonsättarna förtrustligade sina
            alster, ansågo de det vara till ekono- misk fördel, om deras tonskapelser
            offentligen utfördes på restauranter, ty därigenom blevo deras
            verk kända och noterna till desamma efterfrågade och sålda. Och
            musikförläggarna hade samma intresse, särskilt beträffande mindre
            kända kompositörer. För att få nya musikstycken allmänt bekanta
            tillställde också förläggarna tidigare restauranterna gratis noter
            med begä- ran att få styckena ifråga uppförda. Sedan numera restaurantägaren
            skall betala lika mycket för utförande av redan känd och populär
            musik som för mindre bekant och icke till den senare erhåller
            gratisnoter, låter han helt naturligt huvudsakligen spela den
            populära, varigenom våra yngre kompositörer gå miste om den för
            dem nödvändiga reklam, som förr läm- nades genom det fria utförandet
            på restauranter av deras alster.
          </p>
          <pb facs="riksdagen-motions-pdf/data/1925/mot_1925__ak__177/mot_1925__ak__177-004.pdf"/>
          <fw xml:id="i-buvybVtQ17tzckBAvoCik">
            10 Motioner i Andra kammaren, Nr 177.
          </fw>
          <p xml:id="i-Km21SDp2qQtsuBDC8UroV2">
            Då sålunda tonsättarnas sammanslutning till en internationell
            trust synes hava lett till ett ensidigt gynnande av utländska
            modekompositörer på våra svenska tonsättares bekostnad, och våra
            restaurantägare för tillstånd att utföra skyddad musik äro beroende
            av samma trusts godtycke, finna vi det vara önskvärt, att rätten
            till utförande av sådan musik något utvidgas. Och detta torde
            kunna ske utan att vår lagstiftning därigenom kommer i strid med
            den reviderade bernkonventionen. I sagda konvention talas visserligen
            icke om några inskränkningar i tonsättarnas uteslutande rätt att
            utföra sina kompositioner, men då vår lagstiftning i anslutning
            bl. a. till tysk och dansk rätt i 12 $ i förevarande lag redan
            gjort bl. a. det förbehåll, att musikaliska verk må utföras, &gt;då
            åhörarna äga tillträde utan avgift, och utförandet icke heller
            eljest sker i förvärvssyfte&gt;, synes detta förbehåll kunna oberoende
            av konventionen något utvidgas. För att få restaurantmusiken fri,
            vilket jämväl för de svenska tonsättarna själva borde vara värdefullt,
            erfordras endast, att villkoret &gt;och utförandet icke heller
            eljest sker i förvärvssyfte&gt; borttages ur lagen. På grund av
            vad sålunda anförts få vi hemställa,
          </p>
          <p xml:id="i-UBLhpWGzmmH9oatto9Xab9">
            att riksdagen ville för sin del besluta sådan ändring i lagen
            den 30 maj 1919 om rätt till litterära och musika- liska verk,
            att all musik må fritt utföras, då åhörarna äga tillträde utan
            avgift.
          </p>
          <p xml:id="i-RzuxaergWLfW5FDG5TmY9E" type="date">
            Stockholm den 22 januari 1925.
          </p>
          <div xml:id="i-YZ1JAQB4ys4WryuKwpjdMM" type="signatureBlock">
            <list xml:id="i-3x7WENchJ2z5MU8zNd4yEu">
              <item xml:id="i-FrQan8EYzEDgzssgo3SYrB" who="unknown" type="signature">
                David Norman
              </item>
              <item xml:id="i-VASNjozpE1BJmv4mdTLGHy" who="i-31Q457DWEnbThb8ttXTacq" type="signature">
                Nils Holmström
              </item>
            </list>
          </div>
        </div>
      </div>
    </body>
  </text>
</TEI>
