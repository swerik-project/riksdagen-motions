<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00030">
  <teiHeader>
    <fileDesc>
      <titleStmt>
        <title>angående individens okränkbarhet.</title>
        <author>av herr Molin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående individens okränkbarhet.</title>
          <idno type="rdwebb">FX0230</idno>
          <rs type="number">30</rs>
          <ref type="dokument_url_text">http://data.riksdagen.se/dokument/FX0230/text</ref>
          <ref type="dokument_url_html">http://data.riksdagen.se/dokument/FX0230</ref>
          <ref type="dokumentstatus_url_xml">http://data.riksdagen.se/dokumentstatus/FX0230</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-48ohUqBEUyxAh9WvKrqvJU" type="signed"/>
        <correspContext corresp="i-48ohUqBEUyxAh9WvKrqvJU">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__30/mot_1974__30-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1974:30 9
          </p>
          <p>
            Nr 30
          </p>
          <p>
            av fru Anér angående individens okränkbarhet.
          </p>
          <p>
            I motionen 1972:24 hemställdes att riksdagen skulle hos Kungl.
            Maj:t begära att en arbetsgrupp tillsattes, som skulle bearbeta
            de etiska problemen vid medicinsk forskning, med särskild hänsyn
            till de allt fler och större möjligheterna för människor att ingripa
            i andra människors kropps- och själsliv, på lång sikt och stundom
            utan återvändo, med hjälp av nya medicinska metoder. I denna motion
            upprepas och understryks detta krav. Det avvisades år 1972 med
            hänvisning till att socialstyrelsen eventuellt skulle följa det
            förslag som framlagts av statens medicinska forskningsråd och
            tillsätta en varningsnämnd för att uppmärksamt följa utvecklingen.
            Då så ännu inte tycks ha skett, finner jag det nödvändigt att
            ånyo fästa riksdagens och svenska folkets uppmärksamhet på hur
            stora möjligheter till ingrepp i den mänskliga personligheten
            som vetenskapen ständigt öppnar och hur viktigt det är att det
            etiska och politiska tänkandet inte sackar efter. Först några
            exempel på vad som har hänt sedan sist. Genetikerna börjar leka
            Gud Fader, sade Nobelpristagaren Severo Ochoa, när den indiske
            biokemisten Har Gabind Khorona år 1970 lyckades skapa den första
            konstgjorda genen. Ändå kunde denna gen inte fungera i den levande
            cellen i en jästsvamp, dit den hörde. Men i slutet av år 1973
            kunde dr Khorona tala om att han lyckats syntetisera en tyrosin-transfer-RNA-gen,
            som visade sig fungera i levande materia precis som om den varit
            naturlig. Visserligen påpekade hans kollega, dr Agarwal, att vägen
            ännu var ohyggligt lång till en mänsklig gen, som består av miljontals
            nukleotider, från denna första konstgjorda gen, som endast består
            av 126 stycken. Men många andra biokemister på den kongress i
            Chicago, där dessa resultat offentliggjordes, förklarade sig ändå
            oroliga för att dr Khorona öppnat vägen till en genetisk manipulation
            av människan. Även om vägen är lång, är den alltså inte säkert
            omöjlig att gå. Den indiske forskaren själv har inte försökt ta
            upp någon debatt om de tänkbara goda eller dåliga sociala följderna
            av makten att i laboratoriet kunna förändra de mänskliga arvsanlagen
            i önskad riktning. Ändå ligger ju frågan: Önskad av vem? oerhört
            nära. Det har länge sagts av forskare — i varje fall av svenska
            — att en transplantation av ett levande huvud skulle vara en teknisk
            omöjlighet. Nu har detta i alla fall skett, på apor, i Cleveland,
            Ohio. Dr Robert J. White, som länge försökt hålla isolerade aphjärnor
            vid liv, har numera lyckats överföra aphuvuden på andra apors
            kroppar och hålla dem vid liv tre till fem dagar. Under dessa
            dagar kunde huvudena tydligen se, lukta,
          </p>
          <pb facs="riksdagen-motions-pdf/data/1974/mot_1974__30/mot_1974__30-002.pdf"/>
          <p>
            Mot. 1974:30 10
          </p>
          <p>
            höra, smaka, känna smärta och göra grimaser. Kroppen var däremot
            känslolös och förlamad. Vad var det för nytta med dessa experiment?
            White anser att de gav kunskaper som en hjärkirurg kan använda.
            Andra forskare anser att experimenten endast har sensationsvärde.
            Exemplet visar i varje fall att man icke kan förlita sig på enskilda
            forskares etik, när det gäller att uppfinna otänkbara experiment.
            Man måste ha en social kontroll, från myndigheterna eller från
            forskarens egna organisationer, om vetenskapen skall hålla sig
            hitom det mänskliga. Psykokirurgi, dvs. metoder att operera hjärnan
            på sådant sätt att man ändrar patientens beteende, är ett medicinskt
            område som i USA väckt en våldsam debatt. Vissa forskare har ansett
            sig kunna visa att denna sorts operationer används på kriminella,
            särskilt av afrikanskt ursprung, för att ”bota” dem från våldshandlingar,
            och anser att gränsen mellan operation och politiskt förtryck
            är så oviss att den lätt kan överskridas. Kemisk kastrering, genom
            det nyuppfunna medlet cyproteronacetat, har använts i England
            för att nedsätta sexualdriften hos interner och sexualförbrytare.
            Detta är ett — får man hoppas — ovanligt drastiskt exempel på
            hur psykofarmaka används på ett sätt som ligger mycket nära politiska
            beslut. Men det finns många andra exempel på liknande beslut,
            som faktiskt inte bör få ligga så uteslutande hos läkarna resp.
            läkemedels- firmorna som de gör i dag. Alltför ofta används psykofarmaka,
            med eller utan läkarens medvetna vilja, som surrogat för verklig
            mänsklig hjälp. Denna hjälp kan vara svår eller omöjlig att prestera,
            men den som i stället levererar ett piller bör veta att det är
            ett surrogat och att det maskerar patientens verkliga behov utan
            att tillfredsställa det. Man behöver inte gå så långt som till
            de ”piller mot våld” eller t. o. m. ”piller mot krig”, som ibland
            framställs som både möjliga och önskvärda. Det räcker med att
            se på våra sinnessjukhus, där så många patienter behandlas med
            mediciner under lång tid, medan inga behandlingsmetoder av annan
            art används. Man kan inte ens alltid säga att medicineringen är
            bättre än ingen behandling alls, även om så naturligtvis ofta
            är fallet. Undersökningar i USA har visat att ett långvarigt bruk
            av fenothiazin — i form av bl. a. klorpromazin, använt i flera
            psykofarmaka i Sverige — åstadkommer en obotlig sjukdom hos en
            del patienter efter ett visst antal år. Det är en sjukdom i centrala
            nervsystemet, som yttrar sig i ofrivilliga rörelser i ansiktet
            och händerna, förvriden kroppsställning och talsvårig- heter.
            Denna sjukdom upptäcktes och beskrevs år 1968, men det dröjde
            ända till år 1972 innan läkarna, myndigheterna och läkemedelsindustrin
            i USA erkände att den existerade och började ange den som en av
            ”bieffekterna” vid vissa lugnande medel. Andra långvariga och
            svåra bieffekter av psykofarmaka, som ges under längre tid åt
            mentalpatienter på sjukhus, har sedan dess upptäckts. Slutsatsen
            måste bli att samhället inte i längden kan låta patienterna
          </p>
          <pb facs="riksdagen-motions-pdf/data/1974/mot_1974__30/mot_1974__30-003.pdf"/>
          <p>
            Mot. 1974:30 11
          </p>
          <p>
            betala den relativt billiga och bekväma medicineringen — i stället
            för en mer personalkrävande men kanske mer effektiv verklig vård
            — med att bli obotligt sjuka i andra sjukdomar än i den som de
            hade från början. Men detta är inte en läkares plikt att avgöra,
            det är politikerna som måste göra det, eftersom alternativet till
            den långvariga medicineringen måste vara att andra människor,
            både anställda och frivilliga, använder en stor del av sin tid
            och kraft på att hjälpa de sjuka på andra, mera personliga sätt.
            Slutligen vill jag nämna ett experiment som omtalades i motionen
            från år 1972 men då som en oviss framtidsspekulation och som mottogs
            med skepsis från flera håll: dr Edwards” i Cambridge planer på
            att överföra ett embryo på mycket tidigt stadium från en kvinnas
            livmoder till en annans, under omständigheter då den ursprungliga
            modern skulle vara ur stånd att fullfölja havandeskapet. Denna
            metod har visserligen ännu inte utförts i verkligheten, men den
            är så nära att komma till stånd att dr Edwards själv uttryckligen
            har begärt en grundligare moralisk och psykologisk debatt om dess
            följder. Inga tekniska hinder tycks däremot föreligga (enligt
            otryckt uppsats och personligt meddelande av dr Edwards). Ovanstående
            få och disparata exempel understryker alla samma sak: ansvariga
            politiker och administratörer kan inte låta den medicinska utvecklingen
            ha sin gång utan att följa upp den med en allvarlig och djupgående
            debatt om dess samhälleliga följder. Sedan januari 1972 har också
            en lång rad nationella och internationella symposier (dock inte
            i Sverige) debatterat frågor som Mänskliga aspekter på biomedicinska
            innovationer, Biomedicinska framsteg och mänskliga värden, Civilisation
            och vetenskap i konflikt eller i samarbete, Nutida medicinska
            problem i historiskt perspektiv, Biologi och etik, Samhälleliga
            aspekter av tillämpad genetik, Nya framsteg inom biologi och medicin
            som direkt angår människan och hennes framtid, Genetik och livskvalité.
            De två sistnämnda konferenserna är av särskilt intresse, eftersom
            de sammankallats av världsvida organisationer med speciellt etiskt
            ansvar: den förra av CIOMS (centralorganisationen för läkarorganisationerna
            i världens olika länder) och den andra av Kyrkornas världsråd,
            under respektive hösten 1972 och midsommaren 1973. Som ordföranden
            vid CIOMS-konferensen, rektor Alfred Gellhorn (medicinska högskolan,
            universitetet i Pennsylvania) påpekade, är denna plötsliga koncentration
            på just detta ämne inte slumpmässig. Under de föregående tio åren
            handlade motsvarande konferenser om den medi- cinska vetenskapens
            framsteg. Något har tydligen hänt, och professor Gellhorn för
            sin del anser att etiska värderingar måste vara ledande för den
            vetenskapliga utvecklingen, annars skulle medicinens och biologins
            framsteg kunna leda till ”ett skenbart oändligt liv i en meningslös
            värld”. Att det verkligen finns ett behov av etisk och social
            debatt kring dessa frågor framgår av praktiskt taget varje nummer
            av de stora facktidskrif- terna på området. En ledare i JAMA,
            det amerikanska läkarsällskapets tidskrift för den 1 maj 1972,
            framhåller att det tycks vara nödvändigt med ett moratorium för
            experimenten med att befrukta ett mänskligt ägg
          </p>
          <pb facs="riksdagen-motions-pdf/data/1974/mot_1974__30/mot_1974__30-004.pdf"/>
          <p>
            Mot. 1974:30 12
          </p>
          <p>
            i laboratoriet för att sedan inplantera det i en kvinnas livmoder.
            Åsikten står inte oemotsagd och bestrids bl. a. häftigt av dr
            Edwards, men att en så informerad debatt om saken som möjligt
            är nödvändig är ändå auktoriteterna ense om. Kraven på etiska
            kommittéer av olika slag för att söka få fram en bindande moralkodex
            för läkare och forskare höjs allt oftare. I The Lancet för den
            24 februari 1973 kräver två engelska psykiatriker, David Shaw
            och Sidney Bloch, att psykiatrikerna själva bör ta intitiativet
            till en permanent internationell etisk kommitté, detta för att
            motverka att psykiatrin missbrukas som ett redskap för politiskt
            förtryck. De ovan citerade exemplen på psykofarmakas användning
            är en sida av detta problem; ett annat är vad som händer på sovjetryska
            sinnessjukhus; ett tredje är Ellsbergfallet i USA, där psykiatriska
            journaler missbrukades för att komma åt en politiskt misshaglig
            person. Den förut nämnda CIOMS-konferensen, i Paris i november
            1972, uppmanade WHO och UNESCO att bilda en motsvarande internationell
            läkaretisk kommitté, men hittills utan resultat. Kyrkornas världsråds
            expertkommitté, som sammanträdde i juni 1973 i Zirich, föreslog
            KV att ställa sig bakom detta krav. Kommitténs förslag, som också
            gick ut på en rad andra åtgärder från samhällets sida för att
            göra genetikens tillämpningar mänskligt acceptabla, är för närvarande
            ute på remiss i medlemskyrkorna, och ett slutligt beslut väntas
            senare detta år. Under tiden har det engelska Rådet för vetenskap
            och samhälle, en sammanslutning av forskare som vill ta upp en
            politisk debatt om vetenskapens resultat, startat arbete på sex
            olika sådana områden. Ett av dem gäller medicinska och psykologiska
            medel att kontrollera individers beteende, ett annat gäller användningen
            för icke-medicinska ändamål av sinnesstämningsförändrande droger.
            Två specialområden har dessutom särskilt tilldragit sig internationell
            uppmärksamhet och krav på starkare samhällskontroll: behandlingen
            av interner och debila vid experiment med nya mediciner och behandlingen
            av levande foster som görs till föremål för experiment. 70 Jo
            av alla tester som görs på nya, oprövade mediciner i USA utförs
            på interner i kriminalvården. Hur pass ”frivilliga” och ”informerade”
            dessa försökspersoner är, råder det mycket starka tvivel om. Det
            är också en viktig uppgift att bevara rätten att säga nej till
            experiment, när det gäller människor med intellektuella störningar
            eller små barn. Detta blir en alltmer väsentlig fråga, ju mera
            forskarna börjar upptäcka att djurexperiment i själva verket inte
            ger det skydd mot farliga biverkningar som man trott. Den moderna
            läkemedelsindustrins utveckling går alltmer mot medici- ner som
            är ytterst farliga och ofta har svåra biverkningar, medan de med
            stor kraft påverkar ett visst sjukdomssymtom. Detta är en utveckling
            som verkligen kan sättas i fråga och inte bör accepteras utan
            diskussion. När sedan sådana mediciner, som stundom sker, testas
            på människor, som inte har sin fullt fria vilja att säga ja eller
            nej, är det alltså inte bara de enskilda människornas risker och
            rättigheter som sätts i fråga: det är hela begreppet ”forskningens
            framsteg”. Vilka framsteg går verkligen i rätt
          </p>
          <pb facs="riksdagen-motions-pdf/data/1974/mot_1974__30/mot_1974__30-005.pdf"/>
          <p>
            Mot. 1974:30 13
          </p>
          <p>
            riktning, och i hur hög grad får de ta över alla andra hänsyn?
            Vad beträffar fosterexperiment så har det år 1972 kommit fram
            en engelsk rapport om vilka etiska krav man bör ställa på dem
            som håller på med sådant (Advisory Group, Chairman, Sir John Peel.
            The Use of Fetuses and Fetal Material for Research, London. H.M.S.O.1972).
            Där ställs krav som, såvitt bekant är, går längre än de som ställs
            vid motsvarande experiment i Sverige: gruppen rekommenderar att
            sjukhu- sens etiska kommittéer skall ha överinseende även över
            dessa experiment och alltså betrakta fostren inte som djur, utan
            som patienter; gränsen uppåt bör gå vid 20 veckor, inte som hittills
            vid 28, för vad som betraktas som ett foster med möjlighet att
            överleva utanför modern; föräldrarna skall ha rätt att säga ifrån
            hur de vill att fostret skall behandlas; det bör upprättas noggranna
            rapporter över alla foster och fostervävnader som används för
            forskning, var de har tagits ifrån och vad de har använts till.
            Bestämmelser av motsvarande art i Sverige skulle ge forskarna
            välbehövliga möjligheter att försvara sig mot misstankar för att
            överskrida moraliskt acceptabla gränser i sin användning av mänskliga
            foster. Ett annat område, där en upplyst debatt och ett möte av
            olika åsikter är nödvändiga för mänsklighetens framtid, är tillämpningen
            av den mänskliga genetikens resultat. För det första har genetisk
            rådgivning många icke avsedda psykolo- giska effekter, t. ex.
            att ge vissa människor och grupper av människor mindervärdeskänslor
            som är ogrundade men icke dess mindre svårutrot- liga och som
            ibland förstärks av att andra medborgare börjar diskriminera dem.
            Att spåra upp genetiska defekter och anlagsbärare och sprida kunskapen
            om dem, utan att ta hand om de psykologiska och sociala problem
            som uppstår, måste därför anses oförsvarligt. En av de metoder
            som används i dag, även i Sverige, för att avskaffa ärftliga sjukdomar
            är att ställa diagnos på fostret och abortera det. Frånsett de
            etiska och sjukhusekonomiska synpunkterna på detta så tillkommer
            ännu en, av demografisk art: man utrotar inte de dåliga arvsanlagen
            på detta sätt, man tvärtom ökar dem på lång sikt (se föredrag
            av Albert Jacquard och D. Klein vid CIOMS-konferensen i november
            1972). Detta är naturligtvis inte ett avgörande argument emot
            tekniken, men dock ett faktum som man bör ta med i beräkningen.
            En annan, icke avsedd effekt av ingreppen i den ”naturliga” mänskliga
            fruktsamheten, som är av särskild betydelse inför de kommande
            stora ansträngningarna från FN:s sida att dämpa befolkningsökningen,
            är denna: en familjeplanering som åstadkommer att de flesta barnfamiljer
            har ungefär samma antal barn (en effekt som man kommit mycket
            nära t. ex. i Japan) åstadkommer också att det naturliga urvalet
            sätts ur spel. Dels minskar man mutationernas inflytande på avkomman,
            eftersom de flesta barn under dessa förhållanden föds av unga
            föräldrar och mutationsfrekvensen på könscellerna ökar med åldern.
            Detta är i vissa avseenden av godo, eftersom man antar att större
            delen av mutationerna är skadliga; men det naturliga urvalet har
            inget annat material än
          </p>
          <pb facs="riksdagen-motions-pdf/data/1974/mot_1974__30/mot_1974__30-006.pdf"/>
          <p>
            Mot. 1974:30 14
          </p>
          <p>
            mutationer att arbeta med över huvud taget! Dels avskaffar man
            själva begreppet naturligt urval, när alla famljer har lika många
            barn, ty ”urval” betyder helt enkelt ett urval mellan individer
            som får stor avkomma och individer som får liten. Något annat
            urval existerar inte och har aldrig existerat. En globalt genomförd
            familjeplanering (och dit har vi som bekant ännu långt) betyder
            alltså att de hittills verkande urvalsmekanismerna avskaffas och
            helt andra, sociala urvalsmekanismer träder i deras ställe. Även
            om detta är en följd på lång sikt, bör vi dock vara på det klara
            med hur den ser ut och eventuellt börja tänka på att dra konsekvenserna
            av den. De frågor som nämnts i denna motion är endast några bland
            dem som den medicinska forskningens framsteg ställer oss och alla
            andra länder inför — i varje fall alla i-länder. Vi kan inte låta
            dessa frågor avgöras av de enskilda forskarnas respektive läkarnas
            privata samveten — det är att lägga för stor börda på dem. Inte
            heller kan ens den samlade läkarexpertisen i ett visst land ensam
            avgöra dem. Det behövs dels ett samarbete mellan informerade personer
            från olika kunskapsområden, inklusive psykologi, samhällsvetenskap
            och teologi, dels ett internatio- nellt samarbete. En början till
            ett sådant samarbete skulle kunna utgöras av en arbetsgrupp, tillsatt
            av socialstyrelsen och med allsidig kompetens, för att bearbeta
            medicinens etiska och sociala följdverkningar på ett sådant sätt
            att en upplyst opinion i landet kan ta ställning när frågorna
            blir akuta. En sådan arbetsgrupp skulle också vara lämpad att
            delta i det internationella arbete, som uppenbarligen blir allt
            nödvändigare. En första och överhängande uppgift, som bör anförtros
            åt de redan existerande etiska kommittéerna vid sjukhus och forskningsinstitutioner,
            är att formulera regler efter vilka experiment görs eller förbjuds
            på foster. Med hänvisning till vad som anförts i motionen hemställs
            1. att riksdagen hos Kungl. Maj:t begär att en arbetsgrupp med
            allsidig kompetens tillsätts för att bearbeta medicinens etiska
            och sociala följdverkningar på ett sådant sätt att en upplyst
            opinion i landet kan ta ställning när frågorna blir akuta och
            kan delta i internationellt arbete på området, 2. att riksdagen
            ger Kungl. Maj:t till känna vad som i motionen anförts om ett
            uppdrag till Svenska läkaresällskapets delega- tion för medicinsk
            etik eller annat lämpligt organ att formulera regler beträffande
            experiment på foster.
          </p>
          <p>
            Stockholm den 11 januari 1974 KERSTIN ANÉR (fp)
          </p>
          <pb facs="riksdagen-motions-pdf/data/1974/mot_1974__30/mot_1974__30-007-001.pdf"/>
          <pb facs="riksdagen-motions-pdf/data/1974/mot_1974__30/mot_1974__30-007-002.pdf"/>
          <pb facs="riksdagen-motions-pdf/data/1974/mot_1974__30/mot_1974__30-007-003.pdf"/>
          <pb facs="riksdagen-motions-pdf/data/1974/mot_1974__30/mot_1974__30-007-004.pdf"/>
          <pb facs="riksdagen-motions-pdf/data/1974/mot_1974__30/mot_1974__30-007.pdf"/>
          <pb facs="riksdagen-motions-pdf/data/1974/mot_1974__30/mot_1974__30-008.pdf"/>
          <p>
            GOTAB 74 5666 S
          </p>
          <p>
            Stockholm 1974
          </p>
        </div>
      </div>
    </body>
  </text>
</TEI>
