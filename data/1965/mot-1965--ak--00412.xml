<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00412">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__412/mot_1965__ak__412-001.pdf"/>
      <fw xml:id="i-HXBkztbgYL2eSJnEzokerW">
        Motioner i Andra kammaren, nr 412 år 1965 13
      </fw>
      <div xml:id="i-8ZgBFrnPD6jLHzWsQ76FPs" type="motHeader">
        <div xml:id="i-65T2d7rhQvRjcRwjmYBVHb" type="motTitle"/>
        <div xml:id="i-Diwf2evFafQzZABx749Q2t" type="motSubmissionInfo"/>
      </div>
      <div xml:id="i-9Rk3R4SkRMKyY6R26G2HYL" type="motBody">
        <div xml:id="i-22qCWeWnEPGxSDtAmVGdZs">
          <p xml:id="i-8KDJWQ2xD9pABMd5R6tide">
            Nr 412
          </p>
          <p xml:id="i-DMbpdX9exvQMPcafKzFX6W">
            Av herrar Gustavsson i Alvesta och Jonasson, angående mätningsför-
            farandet inom byggnads- och anläggningsverksamheten.
          </p>
          <p xml:id="i-GsdNRyVqgze1detCPZujjY">
            (Lika lydande med motion nr 342 i Första kammaren)
          </p>
          <p xml:id="i-DdHEACJgW2abD6jQmpWALe">
            Ackordslönesystemet har successivt vunnit ökad omfattning på
            arbetsmark- naden i vårt land. Övergången till denna form för
            arbetsvederlag har inte skett helt friktionsfritt, men sedan huvudavtal
            om tidsstudier m. m. träffades mellan arbetsmarknadens huvudorganisationer
            i slutet av 1940-talet synes friktionerna till största delen ha
            övervunnits. Arbetstagarparten och arbetsgivarparten synes vara
            ense om att ackordsavlöningen innebär betydande fördelar. Det
            bör upp- märksammas att den ökade tillämpningen av ackordslönesystem
            inte endast gäller inom den egentliga tillverkningsindustrien.
            Även inom byggnads- och anläggningsverksamheten har ackordslönesystemet
            blivit alltmer omfattande, varav givetvis följer att timlönesystemet
            minskat i motsvarande mån. Inom byggnads- och anläggningsverksamheten
            föreligger emellertid speciella problem i fråga om fastställandet
            av omfattningen på de arbeten, för vilka ackordsersättning skall
            utgå. Medan detta är relativt lätt att fastställa inom industrien,
            t.ex. per enhet, antal moment etc., fordras inom byggnads- och
            anläggningsverksamheten ett särskilt mätningsförfarande, varigenom
            den ar- betsvolym som ackordet gäller fastställes. Till viss del
            sker denna mätning, nämligen beträffande s. k. dolda och övertäckta
            arbeten, genom på arbetsplatsen befintliga företrädare för arbetstagare
            och arbetsgivare, t. ex. lagbas och arbets- ledare. Den större
            delen av mätningarna utföres dock av särskilda mätnings- män.
            En mätning utföres sålunda dels av en mätningsman företrädande
            arbets- tagarna, dels av en mätningsman företrädande arbetsgivarna.
            Dessa båda mät- ningsmäns uppgifter är helt identiska, dock med
            den skillnaden att den mät- ningsman som företräder arbetstagarna
            även anger hur ackordsersättningen skall fördelas på t. ex. de
            olika arbetstagarna i ett arbetslag. Fackliga organisa- tioner
            har ombesörjt inrättandet av särskilda s.k. mätningskontor, vid
            vilka arbetstagarsidans mätningsmän är anställda och stationerade.
            På arbetsgivar- sidan tillämpas en liknande ordning. Anledningen
            till det dubbla mätningsförfarandet, mätning och motmätning, är
            givetvis de intressemotsättningar som föreligger i sammanhanget.
            För arbets- tagarna är det av intresse att mätningen utföres på
            sådant sätt att den ekono- miska ersättningen blir så stor som
            möjligt. För arbetsgivarna är förhållandet det motsatta. Genom
            att de båda mätningsmännen kontrollerar varandra avser
          </p>
          <pb facs="riksdagen-motions-pdf/data/1965/mot_1965__ak__412/mot_1965__ak__412-002.pdf"/>
          <fw xml:id="i-DMbMYbPF7P1FX9MMdwnCUZ">
            14 Motioner i Andra kammaren, nr 412 år 1965
          </fw>
          <p xml:id="i-2A8Ap9NRNsigHdggXZdsr7">
            man att undvika godtyckliga mätningar eller bedömningar till
            den ena partens förmån. Från ekonomisk synpunkt måste dock lämpligheten
            av det dubbla mätningsförfarandet ifrågasättas, särskilt som kostnaderna
            för detsamma är betydande. Sammanlagt belöper sig de avgifter
            som uttages till drygt 6 procent av ackordsersättningen, varav
            ungefär hälften faller på vardera arbetstagar- nas resp. arbetsgivarnas
            mätningar. Då arbetskostnaderna — där ackordser- sättningarna
            är dominerande — kan uppskattas till ungefär en tredjedel av byggnadskostnaderna
            rör det sig sålunda om betydande belopp. Avgifterna erlägges av
            arbetsgivarna, men avgiftssummorna får givetvis räknas som en
            kostnadspost i allmänhet. Ur både arbetstagarnas och arbetsgivarnas
            — och inte minst ur konsumenternas synpunkt — är det angeläget
            att en dylik kost- nadspost i möjligaste mån nedbringas, emedan
            samtliga berörda parter då får möjlighet till ett bättre utbyte.
            Vid bedömandet av förevarande spörsmål bör den ordning som tillämpas
            på ett jämförbart område uppmärksammas. Inom den skogliga sektorn
            föreligger en intressemotsättning mellan köpare och säljare i
            fråga om inmätning av för- sålt virke, som får anses vara jämförbar
            med den som föreligger inom byggnads- och anläggningsverksamheten
            i fråga om ackordsmätningarna. Någon dubbel mätning förekommer
            emellertid inte. Man har fått till stånd en av båda parter accepterad
            opartisk mätning genom virkesmätningsföreningarna. Dessa var ursprungligen
            organiserade som organ för virkesköparna. Efter tillkomsten av
            1935 års lag i ämnet omorganiserades de emellertid och fick styrelser
            med lika antal representanter för säljarintressena och köparintressena
            samt i allmänhet opartisk ordförande. Enligt den nu gällande lagen
            av år 1947 äger Kungl. Maj:t förordna att mätning av virke skall
            utföras i enlighet med föreskrifter som meddelas av Kungl. Maj:t
            eller skogsstyrelsen samt att mätning skall utföras av virkesmätare
            som erhållit tillstånd (auktorisation) eller av virkesmätnings-
            nämnd. Auktorisation kan endast meddelas virkesmätningsförening
            vars stad- gar innehåller föreskrift om dels att säljar- och köparintressena
            skall vara lika företrädda i styrelsen, dels att mätningspersonal
            skall antagas av styrelsen, dels att det inom föreningen skall
            finnas en kontrollnämnd om vars sammansättning föreskrift lämnas
            i lagen. Innan någon verkställer auktoriserad mätning skall han
            ha avlagt skriftlig försäkran om oväld, redlighet etc. Om någon
            är missnöjd med utförd mätning äger han klaga hos kontrollnämnden,
            i vilken ingår före- trädare för säljar-, köpar- samt skogsarbetarintressena.
            Medför klagan inte ändring till klagandens fördel med minst 5
            procent av virkesmängdens värde, kan han av kontrollnämnden åläggas
            att helt eller delvis gälda kostnaden för kontrollmätningen. Detta
            system för mätning synes fungera helt tillfredsställande. Visserligen
            skiljer sig förhållandena inom den skogliga sektorn och inom byggnads-
            och anläggningsverksamhet i åtskilliga avseenden. Intressemotsättningarna
            är dock
          </p>
          <pb facs="riksdagen-motions-pdf/data/1965/mot_1965__ak__412/mot_1965__ak__412-003.pdf"/>
          <fw xml:id="i-QHQaKLijAmtW21fU97D1Ab">
            Motioner i Andra kammaren, nr 412 år 1965 15
          </fw>
          <p xml:id="i-6ASaBvTeomgjAyswu4FsVi">
            av enahanda art liksom mätningens ekonomiska betydelse. Att ackordsmät-
            ningarna inom byggnads- och anläggningsbranschen åtminstone ur
            lekmanna- synpunkt ter sig som mer komplicerade än virkesmätningen
            i tekniskt avseende synes inte utgöra hinder för att ett liknande
            system tillämpas vid ackordsmät- ningarna. Det finns anledning
            att frågan härom närmare överväges och prövas. Måhända kan inte
            en organisation och förfarande vid ackordsmätning utfor- mas på
            exakt samma sätt som beträffande virkesmätning. Vissa grundläggande
            drag från virkesmätningen torde dock kunna ligga till grund för
            närmare pröv- ning, nämligen i fråga om organisationens ledning,
            någon form av auktorisa- tions- eller behörighetsförfarande samt
            kontrollinstans eller kontrollmöjlighet. Om det i styrelsen eller
            ledningen för en ackordsmätningsorganisation ingår lika antal
            representanter för arbetstagare och arbetsgivare, givetvis företrä-
            dande samtliga berörda grupper och organisationer inom byggnads-
            och anlägg- ningsbranscherna, torde finnas goda förutsättningar
            för att organisationen och dess verksamhet skall mötas med förtroende
            hos de enskilda arbetstagarna och arbetsgivarna. Även förutsättningarna
            att snabbt och smidigt anpassa organi- sationen och mätningarna
            till ändrade regler rörande ackorden m.m. torde härigenom bli
            goda. Måhända skulle det hela även tjäna på ett opartiskt inslag
            i organisationsledningen, t. ex. genom att Kungl. Maj:t utser
            ordförande som i så fall även kunde anses företräda det allmännas
            och konsumenternas intressen. Ett auktorisations- eller behörighetsförfarande
            skulle medföra dels att veder- börande mätningsman vore accepterad
            av båda parter i fråga om kunnighet, oväld, redlighet etc., dels
            att han skulle mötas med förtroende från arbetstagare och arbetsgivare
            i sin verksamhet på arbetsplatserna. (Beträffande virkesmät- ningen
            är det virkesmätningsföreningen som sådan som erhåller auktorisation.
            Genom att antagas av föreningens styrelse erhåller den enskilde
            virkesmätaren på grundval härav behörighet att utföra auktoriserad
            mätning.) Även möjlighet till kontrollförfarande skulle vara värdefullt
            ur flera olika synpunkter. De enskilda arbetstagarna och arbetsgivarna
            skulle ha möjlighet att vinna rättelse i de fall de anser att
            en mätning utförts bristfälligt eller fel- aktigt. Den enskilde
            mätningsmannen skulle, därest han av endera parten utsättes för
            påtryckning e.d., kunna hänvisa till av annan eller andra utförd
            kontrollmätning och därigenom ha goda möjligheter att upprätthålla
            oväld. Enligt vår mening skulle en ordning av här skisserat slag
            innebära betydande fördelar jämfört med den ordning som nu tillämpas
            vid ackordsmätning. Den ömsesidiga inställningen arbetstagare—arbetsgivare
            torde numera också vara sådan att förutsättningar föreligger för
            genomförande av den skisserade ord- ningen och därjämte för en
            erforderlig lagstiftning som allmän grund. Då frågan därjämte
            är av ekonomiskt intresse för samtliga berörda parter, föreslår
            vi en skyndsam utredning av frågan. Vid utredningen bör samtliga
            nämnda organisationer beredas tillfälle deltaga.
          </p>
          <pb facs="riksdagen-motions-pdf/data/1965/mot_1965__ak__412/mot_1965__ak__412-004.pdf"/>
          <fw xml:id="i-4DdKzYy1eJGfXMjyUEjZ5F">
            16 Motioner i Andra kammaren, nr 412 år 1965
          </fw>
          <p xml:id="i-EfGwffXUK6DMmXK1q5BfJe">
            Med hänvisning till det ovan anförda hemställes, att riksdagen
            i skrivelse till Kungl. Maj:t måtte anhålla om skyndsam utredning
            av möjligheterna att ersätta nu förekom- mande dubbelförfarande
            i fråga om ackordsmätning inom byggnads- och anläggningsverksamheten
            med opartisk, aukto- riserad mätning i enlighet med vad i motionen
            anförts.
          </p>
          <p type="date" id="i-5rG5iW2umHdTGF7DF8Ga4F">
            Stockholm den 26 januari 1965
          </p>
          <div xml:id="i-AiN5636q5Cv2Ss72npp8Ps" type="signatureBlock">
            <p who="unknown" type="signature">
              Rune Gustavsson Bertil Jonasson i Alvesta
            </p>
          </div>
          <p xml:id="i-QpBZko9GvxEjHeRxsDr8Vc">
            12451 AB Rotopress 1965
          </p>
        </div>
      </div>
    </body>
  </text>
</TEI>
