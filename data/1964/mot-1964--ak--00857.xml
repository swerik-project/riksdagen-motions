<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00857">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__857/mot_1964__ak__857-001.pdf"/>
      <fw xml:id="i-W1JCbMnNVkFWwRb9PEFrvH">
        14 Motioner i Andra kammaren, nr 857 år 1964
      </fw>
      <div xml:id="i-FT4kVU3MAYFEgSGUrXsjDp" type="motHeader">
        <div xml:id="i-VAJPY9u8zu2zJgUebizWqY" type="motTitle"/>
        <div xml:id="i-Rzu2FWcsxR6UsprzrxLGJz" type="motSubmissionInfo"/>
      </div>
      <div xml:id="i-R6KTZFLGYLcD99nH4o4gY4" type="motBody">
        <div xml:id="i-H4CAnAmiAUqPVk5DbWGz7h">
          <p xml:id="i-F6iRReQsQAptMMEexnu6CC">
            Nr 857
          </p>
          <p xml:id="i-DySMKm8As5siep6tH4ab9M">
            Av herr Holmberg m. fl., i anledning av Kungl. Maj:ts proposition
            nr 94, med förslag till lag angående ändring i lagen den 25 maj
            1962 (nr 381) om allmän försäkring, m. m.
          </p>
          <p xml:id="i-HntnzcCcjMPnWupheQiUqB">
            (Lika lydande med motion nr 701 i Första kammaren)
          </p>
          <p xml:id="i-QvYU4Ss3hx4EtSGexXWxd3">
            Situationen för de handikappade barnen och deras föräldrar har
            sedan länge varit föremål för uppmärksamhet; dock inte i sådan
            grad att sär- skilda stödåtgärder för denna kategori förrän först
            nu ansetts nödvändiga att vidtaga. Det är därför att hälsa med
            tillfredsställelse när nu Kungl. Maj:t, som skett i proposition
            nr 94, framlägger förslag om ett vård- bidrag för svårt handikappade
            barn. Att bidragen indexreglerats genom anknytningen till det
            för lagen om allmän försäkring gällande basbeloppet är också av
            betydelse. Beträffande storleken av vårdbidraget godtages detta
            allmänt av remiss- instanserna. Föreningen för de neurosedynskadade
            aktualiserar frågan om att för dessa, i synnerlig grad svårt handikappade
            barn, ett större bidrag skulle lämnas. Enligt vår mening förtjänar
            påpekandet att allvarligt över- vägas. Svårt handikappade barn,
            således icke enbart neurosedynskadade, borde tillerkännas ett
            högre belopp. Synpunkterna i remissyttrandet från De vanföras
            riksförbund om en generösare utformning av bestämmelserna av-
            seende rörelseskadade barn är också värda att beaktas. I många
            fall förhåller det sig så att glömda barn också är gömda barn.
            Under barnens första levnadsår har vi en hälsokontroll vid barnavårdscen-
            traler som är nästan hundraprocentig. Frekvensen läkarkontrollerade
            barn sjunker sedan för varje levnadsår, och vid skolålderns början
            uppges bara cirka 25 procent av barnen från 2-årsåldern ha besökt
            läkare i något sam- manhang. I mycket hög grad yppar sig defekter
            eller ger sig till känna något handikapp först efter tvåårsåldern.
            Föräldrar som märker att deras barn ej är som normala barn drar
            sig undan läkarkontroll, gömmer dem i rädsla att samhäilet eljest
            skall ta dem ifrån dem. HCK (Handikapporganisationernas centralkommitté)
            har nyligen upp- märksammat denna fråga och i skrivelse till socialdepartementet
            begärt att en hälsokontroll för barn i treårsåldern införes. Vid
            treårsåldern har tal- och synfel eller andra defekter av psykiskt
            slag manifesterat sig för att diagnos skall kunna ställas. Framställningen
            riktar uppmärksamheten på en synnerligen viktig fråga, och det
            vore av stor betydelse om förslaget bleve
          </p>
          <pb facs="riksdagen-motions-pdf/data/1964/mot_1964__ak__857/mot_1964__ak__857-002.pdf"/>
          <fw xml:id="i-87pj9Sc9a4oDaT3GA5ZRsK">
            Motioner i Andra kammaren, nr 857 år 1964
          </fw>
          <p xml:id="i-H2vGT7TBaw9cAwHhqjGf2p">
            föremål för skyndsam och positiv behandling. Det nu föreslagna
            vårdbidra get bör på sitt sätt bidra till att alla sådana glömda
            och gömda barn blir kända, sedan möjlighet ges att få ersättning
            för det uppoffrande arbetet med vård och de därmed förbundna extra
            kostnaderna. En enligt vår mening stor brist i föreliggande förslag
            i propositionen är att vårdbidraget helt begränsats för de handikappade
            barn som erhåller vård i hemmet. De svårt handikappade barn, som
            måste omhändertas på internatskolor (Eugeniahemmet, Bräcke Östergård,
            Göteborg etc.), kan inte undvara viss omvårdnad från föräldrarna.
            Dels måste föräldrarna helt ta hand om barnen under cirka 4 månader
            per år mellan terminerna. Det kan i dessa fall gälla en ständig
            tillsyn både natt och dag. Resekostnaderna avser oftast droskbil,
            förutom att reseutgifterna med de allmänna kom- munikationerna
            kan bli dryga. För barnens psykiska välbefinnande är dess- utom
            föräldrarnas besök av stor betydelse. Kostnaderna i sådana sam-
            manhang måste ses som en del av de oundgängligt nödvändiga vårdkostna-
            derna. Begreppet fickpengar är vedertaget och lagfäst för anstaltspensionärer.
            Den extra omvårdnad föräldrar till handikappade barn med fullt
            fog anser sig böra ge dessa kan i sammanhanget inte utan vidare
            avfärdas som ovid- kommande. Alla skäl talar sålunda enligt vår
            mening för att utsträcka vårdbidragen till att också gälla handikappade
            barn, som för vård omhändertagits på internatskolor. Föräldrar
            till sådana barn skulle enligt den i propositionen förutsedda
            begränsningen komma i ett ogynnsammare läge än föräldrar vilkas
            barn har ett mindre svårt handikapp. Huruvida vårdnadsbidraget
            skulle tillerkännas barn vilka för vård omhändertagits på internatskolor
            i oförändrad eller i reducerad storlek kan naturligtvis diskuteras.
            De vanföras riksförbund hävdar att det bör utgå utan någon reducering.
            Häremot kan invändningen resas att under tiden barn vistas på
            internatskolor föreligger inget hinder för exempelvis modern till
            sådant barn att ta en hel- eller del- tidstjänst. Ett visst berättigande
            ligger i en sådan invändning. Dessutom bör viss överensstämmelse
            råda med bestämmelserna enligt lagen om allmän försäkring för
            andra kategorier för vård omhändertagna med avseende på stöd från
            samhället. Ett till hälften utgående bidrag skulle enligt vår
            mening vara en rimlig avvägning. Med stöd av det anförda får vi
            därför föreslå, att riksdagen i anledning av i proposition nr
            94 ställda förslag rörande vårdbidrag för svårt handikappade barn
            beslutar att för barn omhändertagna på internatskolor ett till
            hälften reducerat vårdbidrag skall utgå.
          </p>
          <p type="date" id="i-CU5t8LtyrcbGCuJSJuBTUd">
            Stockholm den 3 april 1964
          </p>
          <p xml:id="i-2qe2oU3oa9AeLa1sW2PNuw" type="signatureBlock">
            Helmer Holmberg Henning Nilsson Gunvor Ryding
          </p>
        </div>
      </div>
    </body>
  </text>
</TEI>
