<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00023">
  <teiHeader>
    <fileDesc>
      <titleStmt>
        <title>med anledning av skr. 2013/14:209 Riksrevisionens rapport om klimat för pengarna</title>
        <author corresp="i-DF6yJMSNGfT6HwisDSi4qz i-Uj8BaU1ExHbpKGVGx2k7Ed">av Josef Fransson och Mikael Jansson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:209 Riksrevisionens rapport om klimat för pengarna</title>
          <idno type="rdwebb">H102MJ23</idno>
          <rs type="number">MJ23</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ23/text</ref>
          <ref type="dokument_url_html">http://data.riksdagen.se/dokument/H102MJ23</ref>
          <ref type="dokumentstatus_url_xml">http://data.riksdagen.se/dokumentstatus/H102MJ23</ref>
          <ref type="doc">http://data.riksdagen.se/fil/7B8A6293-93C2-4800-8990-008FA51E71D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H8N7b5Wp2e2sLnYoLV8Rsy" type="basedOn"/>
        <correspContext corresp="i-H8N7b5Wp2e2sLnYoLV8Rsy">
          <ref>Regeringsskrivelse 2013/14:209</ref>
        </correspContext>
        <correspAction xml:id="i-222KioWfMiytQXquyP4unE" type="signed"/>
        <correspContext corresp="i-222KioWfMiytQXquyP4unE">
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-Uj8BaU1ExHbpKGVGx2k7Ed"/>
        </correspContext>
        <correspAction xml:id="i-AcN18siGgKhqEzcpTe5s4E" type="referral">
          <date when="2014-04-28"/>
        </correspAction>
        <correspAction xml:id="i-RtGQx9yF4e2dj2EMqQ6yNX" type="referral">
          <date when="2014-04-28"/>
        </correspAction>
        <correspAction xml:id="i-Spzee9kVGTPT73cQDzXiSK" type="dismissal">
          <date when="2014-04-25"/>
        </correspAction>
        <correspAction xml:id="i-N4mnFF4y4PgeRYSHqVZWGL" type="dismissal">
          <date when="2014-04-25"/>
        </correspAction>
        <correspAction xml:id="i-4naqkFJjcc2dFy57WiyoaT" type="submission">
          <date when="2014-04-16"/>
        </correspAction>
        <correspAction xml:id="i-SKStMQxYc3rkaALb1Ms6kP" type="transfer">
          <date when="2014-04-16"/>
        </correspAction>
        <correspAction xml:id="i-MXA5njodE6pBK2wvE3gjdV" type="assigned"/>
        <correspContext corresp="i-MXA5njodE6pBK2wvE3gjdV">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SU9sBeyMUyAYuNJdewds46" type="motHeader"/>
      <div xml:id="i-N97h9thYS2Hw4We6owFgTE" type="motBody">
        <div xml:id="i-AU3HPXtk7cRTbBaBW4yt9G" type="motProposal" subtype="förslag">
          <head xml:id="i-By8zMmfGrg3vyNyrnynuxh">
            Förslag till riksdagsbeslut
          </head>
          <list xml:id="i-9ufzR7ymr7JfH1T3AgBhqm" style="ol">
            <item xml:id="i-L2H1hWZW8BZw12fTb8YjAB">
              Riksdagen tillkännager för regeringen som sin mening vad som
              anförs i motionen om att regeringen i EU ska verka för att bördefördelningen
              när det gäller minskade utsläpp av klimatgaser ska ha en tydlig
              koppling till nationernas faktiska utsläpp.
            </item>
            <item xml:id="i-E9SRXEBbaxbBy99WbFUC1a">
              Riksdagen tillkännager för regeringen som sin mening vad som
              anförs i motionen om att regeringen ska utreda riskerna för s.k.
              koldioxidläckage till följd av ogynnsamma konkurrensförhållanden
              för svensk industri.
            </item>
            <item xml:id="i-4gjGajkzQbqqTqf3ETi9Wp">
              Riksdagen tillkännager för regeringen som sin mening vad som
              anförs i motionen om att regeringen vid förhandlingar inom den
              klimat- och energipolitiska ramen ska verka för att EU:s medlemsstaters
              åtaganden ska kunna justeras utifrån framtida faktiska globala
              överenskommelser.
            </item>
            <item xml:id="i-MLB85trcsadDbtNCUjvPvn">
              Riksdagen tillkännager för regeringen som sin mening vad som
              anförs i motionen om att regeringen ska driva som svensk linje
              att EU:s medlemsstater inte ska anta väsentligt större mål om
              minskning av utsläpp av växthusgaser än världens övriga stora
              utsläppare.
            </item>
            <item xml:id="i-49fRBAMTFn2X39dJD9wRMb">
              Riksdagen tillkännager för regeringen som sin mening vad som
              anförs i motionen om att regeringen i EU bör motsätta sig åtaganden
              om utsläppsminskningar i form av internationella krediter.
            </item>
            <item xml:id="i-MhSyvQSG246bVV1an1Q3Jg">
              Riksdagen tillkännager för regeringen som sin mening vad som
              anförs i motionen om att regeringen både i Sverige och EU bör
              fokusera klimatpolitiken kring energiforskning och på nästa generations
              gröna energi.
            </item>
            <item xml:id="i-AEVVHFdsu7s2CmZZMhRDen">
              Riksdagen tillkännager för regeringen som sin mening vad som
              anförs i motionen om att regeringen bör driva linjen att EU:s
              medlemsstater vid beräkningen av utsläpp av klimatgaser ska utgå
              från faktiska nettoutsläpp som inkluderar markanvändningen.
            </item>
            <item xml:id="i-XRuhFL4iZPhFR1vV4eCjEF">
              Riksdagen tillkännager för regeringen som sin mening vad som
              anförs i motionen om att regeringen ska ompröva sin politik för
              etanol och biodiesel och ta större hänsyn till kostnader och miljöförstöring
              kopplat till detta.
            </item>
            <item xml:id="i-XaDMRYyviy6xozyDeUQfQp">
              Riksdagen tillkännager för regeringen som sin mening vad som
              anförs i motionen om att regeringen i förhandlingar inom den klimat-
              och energipolitiska ramen ska verka för att likställa kärnkraft
              med förnybar energi.
            </item>
            <item xml:id="i-2qWLU3RhTosiw3eHriZQKm">
              Riksdagen tillkännager för regeringen som sin mening vad som
              anförs i motionen om att ett större finansiellt fokus bör läggas
              på att förbereda Sverige för eventuella framtida klimatförändringar.
            </item>
          </list>
        </div>
        <div xml:id="i-At3Zbs7EnDjaLWQ5QX7hR4" type="motContent">
          <head xml:id="i-NLsFqQkjU8u1FMwR8b3eJW" type="h1">
            Motivering
          </head>
          <p xml:id="i-M1Qe1iwPy2eVsaJhcvk5GE">
            Riksrevisionen konstaterar i sin rapport Klimat för pengarna
            att Sverige är en liten handelsberoende ekonomi med industriproduktion
            och transporter som viktiga drivkrafter för den ekonomiska utvecklingen.
            Därmed finns en inbyggd målkonflikt i förhållande till de utsläpp
            som måste minska om klimatmålen ska kunna nås.
          </p>
          <p xml:id="i-GF9ManUYYemSiwwsxiqouJ">
            Sverigedemokraterna eftersträvar en miljö- och klimatpolitik
            baserad på humanism där alla världens människor har en okränkbar
            rätt att eftersträva en bättre och mer mänsklig morgondag. Vi
            avhåller oss från svulstiga domedagsprofetior och lägger fokus
            på realistiska lösningar på verkliga problem.
          </p>
          <p xml:id="i-DT86uM2yTj1RujNFNNnVgc">
            Sverigedemokraterna menar att om vi på kort och lång sikt ska
            kunna klara vår industri och handel och därmed i förlängningen
            jobben och välfärden, måste vi anpassa våra utsläppsbegränsningar
            kopplat till vad vi faktiskt släpper ut i förhållande till andra.
            I Sverige fasade vi ut stora delar av vår användning av fossilt
            bränsle på 70 och 80-talet bl.a. genom en omställning inom uppvärmning.
            Detta har tillsammans med en nästan koldioxidfri elproduktion
            resulterat i att vi i princip har den industrialiserade världens
            lägsta utsläpp per capita, detta trots vårt kalla klimat. Med
            anledning av detta, att vi i Sverige endast står för drygt 0,1
            procent av värdens totala utsläpp av växthusgaser, är det inte
            rimligt att vi i Sverige ska krävas på ytterligare stora utsläppsminskningar.
            Regeringens linje vid förhandlingar i EU måste givetvis vara att
            de som släpper ut mest också ska ta de största åtagandena att
            minska sina utsläpp när det kommer till bördefördelningen inom
            EU.
          </p>
          <head xml:id="i-6AgbkXBrDunfxd6eV1fhyv" type="h2">
            Koldioxidläckage
          </head>
          <p xml:id="i-9AwP7xuq2NVRW75TmvZ7X6">
            Riksrevisionen framhåller att det saknas underlag för att bedöma
            risken för s.k. koldioxidläckage, dvs. att produktion flyttas
            från Sverige till länder med lägre eller inga utgifter för koldioxidutsläpp.
            Varken regeringen eller myndigheterna har samlat analyserat och
            rapporterat hur mycket olika branscher behöver betala för utsläppen
            och om de företag som gynnas verkligen är de som omfattas av en
            risk för koldioxidläckage. Vissa analyser finns, men rapporteringen
            är otillräcklig.
          </p>
          <p xml:id="i-4zDmwkUnBgUTLDjNbML3Su">
            Vi anser det vara av största vikt att konkurrenskraften för såväl
            den svenska som den europeiska industrin inte försämras i den
            utsträckningen att koldioxidgenererande produktion flyttas till
            länder med en mindre ambitiös klimatpolitik eller där andra miljöhänsyn,
            arbetsrätt och mänskliga rättigheter är åsidosatta. Mot bakgrund
            av att koldioxidutsläppen ökar markant på andra håll i vår omvärld
            anser vi att det bör göras djupare konsekvensanalyser av att en
            ambitiös klimatpolitik ensidigt förs i en begränsad del av världen.
            Därför är vi i Sverigedemokraterna av uppfattningen att en genomgripande
            analys av detta skyndsamt behöver genomföras så att inte värdefull
            svensk industri försvinner utomlands till ingen nytta för miljömålen
            men till en stor samhällskostnad.
          </p>
          <head xml:id="i-FatAmyCCvQJmJFUbxUwhq" type="h2">
            Nationella och europeiska utsläppsmål
          </head>
          <p xml:id="i-Lq9BYrgEt3bC3GcYbv5t2K">
            En för Sverigedemokraterna central uppfattning är att eventuella
            bindande mål för att minska utsläppen av växthusgaser inte får
            äventyra vare sig de enskilda nationernas eller hushållens ekonomi.
            Det är nödvändigt att åtaganden inom EU i stället kopplas till
            ansträngningar att komma fram till bindande mål på global nivå.
            EU står trots allt bara för runt 10 procent av världen utsläpp
            medan resten av världen ökar utsläppen med motsvarande ett helt
            EU på mindre än fem år. Sverigedemokraterna tycker därmed att
            regeringen i förhandlingarna för den klimat- och energipolitiska
            ramen ska verka för att åtagandena för medlemsstaterna ska kunna
            justeras till faktiska internationella avtal som omfattar alla
            världens stora utsläppare så som Kina, USA, Indien, Ryssland,
            Japan osv.
          </p>
          <p xml:id="i-EeSMuLsnBPK6ph4pHUdt6s">
            EU kan mycket väl ta en ledande roll i internationellt samarbete
            gällande utsläpp av växthusgaser, men att EU ska gå före och ställa
            markant hårdare krav på medlemsstaternas industri i förhållande
            till den globala marknaden ser vi som långsiktigt ohållbart. Sverigedemokraterna
            vänder sig således emot att Sverige och EU ensidigt beslutar om
            väsentligt större utsläppsminskningar av klimatgaser än vad som
            nås i internationella avtal. Europa är i det stora hela inte någon
            signifikant aktör och även om Europas länder skulle nå nollutsläpp
            är den reella effekten av de globala utsläppen högst begränsad.
          </p>
          <p xml:id="i-XhZgLt9Znt5kiJHNv5rxSq">
            Sverigedemokraterna vänder sig emot att regeringen på EU-nivå
            driver på för att Sverige ska bindas upp ytterligare emot kostsamma
            utsläppsminskningar i form av internationella krediter. Det råder
            oklarhet i vad som en sådan politik får för nettoeffekter och
            det handlar om pengar vi tror på lång sikt gör större nytta på
            hemmaplan.
          </p>
          <p xml:id="i-4hmujGUrQUEPH3GHFadkeS">
            Att sänka utsläpp av klimatgaser utan att detta är kopplat till
            nya innovationer som kan stå på egna ben i en konkurrensutsatt
            marknad är kostsamt och påverka jobb och välfärd i Sverige och
            Europa negativt. Sveriges och Europas fokus måste därför riktas
            mot energiforskning där målet är att nya energislag ska bli så
            billiga att de konkurrerar ut fossila bränslen. Dagens förnybara
            energislag håller sällan måttet för att klara varken ekonomiska,
            tekniska eller miljömässiga hållbarhetsmål och så länge detta
            är fallet kommer fossila bränslen vara den dominerande energin
            i världen, framför allt för länder som gör en resa ur fattigdom
            mot förhållanden som mer liknar västvärldens.
          </p>
          <p xml:id="i-78DKNoMMJPWYWhU6cgpWa6">
            Sverigedemokraterna har sedan tidigare meddelat att vi tycker
            att LULUCF (land use, land use change and forestry) ska ingå i
            medlemsstaternas mål om utsläpp av klimatgaser. Dock ser vi det
            som märkligt om medlemsstaterna efter förhandlingar endast kan
            tillgodoräkna sig nya förändringar av markanvändning. Utgångspunkten
            måste givetvis vara att fastställa nationernas faktiska nettoutsläpp
            med markanvändning inkluderat och sedan utgå ifrån dessa nya siffror
            i samtliga beräkningar.
          </p>
          <head xml:id="i-UnP5p4fz9hRecWRx9Xhc18" type="h2">
            Omställningar i energisektorn
          </head>
          <p xml:id="i-MNqJnvixkXqWJ5yrgCyZHW">
            Som argument för att tvinga fram användande av biodrivmedel anförs
            i huvudsak den klimatnytta dessa bränslen påstås generera. Detta
            menar dock vi är falskt, åtminstone gällande första generationens
            biodrivmedel. Inte minst då uppodling av ny mark, vilket är konsekvensen
            av ökat användande av dessa bränslen, förändrar markanvändningen
            på ett sätt som genererar en koldioxidskuld som kommer att ta
            många årtionden att kompensera för. I rent klarspråk ökar alltså
            utsläppen av koldioxid för årtionden framåt. Samtidigt riskerar
            ovärderlig orörd natur att försvinna, inte minst sydamerikansk
            regnskog, vilket drabbar världens biologiska mångfald. Vidare
            ökar alla de problem som är kopplade till jordbruk, så som övergödning,
            vattenanvändning och användande av bekämpningsmedel.
          </p>
          <p xml:id="i-QByXCfovE9y86dTTqiRJ9z">
            Ett annat problem med biodrivmedlen är att många motorfordon
            inte är konstruerade ens för en låginblandning, utan havererar,
            med stora konsekvenser för enskilda privatpersoner. Riksrevisionen
            skriver i sin rapport att regeringen inte har samordnat infrastrukturplaneringen
            med klimatmålen utan sätter förhoppningen till att stora, nu okända,
            tekniksprång ska kunna bidra till utsläppsminskningar. Detta får
            anses vara mycket oansvarigt. I synnerhet som att regeringen inte
            tydligt samordnat klimatforskningen med klimatmålen för att inrikta
            forskningen mot att åstadkomma de tekniksprång som skulle behövas.
            Samtidigt har den senaste IPCC-rapporten, WGIIAR5, lyft fram tydliga
            konflikter mellan första generationens biodrivmedelsframställning
            och global livsmedelsförsörjning där man på flera håll i världen
            sett hur de allra fattigaste drabbas. Regeringen måste därför
            ompröva sin politik för första generationens etanol och biodiesel
            och ta större hänsyn till kostnader och miljöförstöring kopplat
            till detta.
          </p>
          <p xml:id="i-9zpjJ1AimeKMhG3i9NnsUf">
            När det gäller produktion av el så betyder en omställning i Sverige
            till så kallad förnybar energi i realiteten oftast höjda utsläpp
            av klimatgaser, inte minst kopplat till den resursineffektivitet
            som omgärdar det s.k. förnybara med stor användning av stål och
            betong. Också Tyskland är ett tydligt exempel på detta där kolkraften
            byggs ut i en rasande takt trots världens mest ambitiösa satsningar
            på sol och vindkraft. I ljuset av detta är det smått absurt att
            kärnkraftens betydelse knappt funnits med i diskussionen. I IPCC:s
            senaste rapport, WGIII AR5, har dock kärnkraften fått en tydlig
            plats, vilket är rimligt. Att kärnkraften, som i ett livscykelperspektiv
            har de lägsta utsläppen av klimatgaser av alla tillgängliga energislag,
            ställs vid sidan av det som kallas förnybart slår oerhört fel.
            Sverigedemokraternas mening är därför att regeringen ska likställa
            kärnkraft med s.k. förnybar energi, både i Sverige och i förhandlingar
            med andra länder. Forskning på nästa generations kärnkraft måste
            också ges en tydlig prioritet.
          </p>
          <head xml:id="i-RJyNajT2CHQa1vcw2VQYuo" type="h2">
            Framtida utmaningar
          </head>
          <p xml:id="i-NdgotTLy52WzaK4aMt4mXi">
            Att chanserna är mycket små till några radikala förändringar
            gällande de globala utsläppen av växthusgaser blir allt tydligare,
            inte minst då vi ser en positiv trend runt om i värden där fattiga
            nationer sakta men säkert lyfter sig till mer drägliga förhållanden
            för sina medborgare. Det som på allvar skulle kunna förändra detta
            faktum, att utsläppsnivåerna av klimatgaser även fortsättningsvis
            kommer att ligga på höga nivåer, är att Sverige och andra nationer
            lyckas att konkurrera ut det fossila genom innovationer framför
            allt inom energiframställning: teknologi som sedan kan exporteras.
            En nulägesanalys ger dock för handen att utsläppen globalt inte
            kommer att minska under vår generation. Men oavsett vilket så
            kan vi dock vara helt säkra på att klimatet kommer att variera
            och att Sverige kommer att ställas inför olika prövningar vid
            olika extremväderhändelser. Sverige kan i praktiken spendera flera
            procent av BNP på åtgärder för minskade utsläpp utan att det får
            någon som helst mätbar effekt på koldioxidhalten i atmosfären;
            därför är det rimligt att ett större fokus snarare läggs på att
            säkra svensk infrastruktur mot ett varierat klimat. Efter att
            larmen om en kraftig havsnivåhöjning konstaterats substanslösa
            och att ett varmare klimat, kombinerat med en högre halt koldioxid
            i atmosfären, snarast är bra för Sverige och de areella näringarna
            så är de potentiella hoten snarast stormar, kyla och stora mängder
            snö. Stora delar av nationens infrastruktur är känslig för extrema
            väderförhållanden och inför detta faktum behöver mer resurser
            kopplas till att undanröja dessa hot.
          </p>
        </div>
        <div xml:id="i-WYA7gWjV18EaZDogWxzQmm" type="signatureBlock">
          <list xml:id="i-9rbu4uipuKHjYFecyUzSWM">
            <item xml:id="i-UUsXz4zFyY68CneTXXtS9" who="i-DF6yJMSNGfT6HwisDSi4qz" type="signature">
              Josef Fransson (SD)
            </item>
            <item xml:id="i-XZ6duoccX5rRizby5xBXPn" who="i-Uj8BaU1ExHbpKGVGx2k7Ed" type="signature">
              Mikael Jansson (SD)
            </item>
          </list>
        </div>
      </div>
    </body>
  </text>
</TEI>
