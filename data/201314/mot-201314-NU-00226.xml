<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00226">
  <teiHeader>
    <fileDesc>
      <titleStmt>
        <title>Gruvnäringen</title>
        <author corresp="i-FAhoYDeAxVXRZmnF5LnHgv">av Kent Persson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gruvnäringen</title>
          <idno type="rdwebb">H102N226</idno>
          <rs type="number">N226</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N226/text</ref>
          <ref type="dokument_url_html">http://data.riksdagen.se/dokument/H102N226</ref>
          <ref type="dokumentstatus_url_xml">http://data.riksdagen.se/dokumentstatus/H102N226</ref>
          <ref type="doc">http://data.riksdagen.se/fil/37C19018-FDE4-4B84-A386-AA11295C41D0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3UwcftL1BxiZqQ7igsuzMN" type="signed"/>
        <correspContext corresp="i-3UwcftL1BxiZqQ7igsuzMN">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-3ZRrT7VL4qxBbv6UTJPqXx" type="numbering">
          <date when="2013-10-01"/>
        </correspAction>
        <correspAction xml:id="i-XGmkRarND5ksdL7NwGgEfC" type="submission">
          <date when="2013-09-30"/>
        </correspAction>
        <correspAction xml:id="i-DJqDCdJPRYfs4VLCfDjrAj" type="transfer">
          <date when="2013-09-30"/>
        </correspAction>
        <correspAction xml:id="i-C5UaPMwz16CMiEbmCgTVS3" type="assigned"/>
        <correspContext corresp="i-C5UaPMwz16CMiEbmCgTVS3">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3trcjidG36RXrH4LRFUxY3" type="motHeader"/>
      <div xml:id="i-2fYL8m2U5SjcnwTjJeDsmX" type="motBody">
        <div xml:id="i-AtBvzh6pPsY4fQ22E9tdnL" type="motProposal" subtype="förslag">
          <head xml:id="i-91pNPmNAkoE6fdrtoZ4mzR">
            Förslag till riksdagsbeslut
          </head>
          <list xml:id="i-MNQRqzXeUSNUPt4oCFgq6u" style="ol">
            <item xml:id="i-Xvp3QNTG1JQHqmz4oUJqJv">
              Riksdagen tillkännager för regeringen som sin mening vad som
              anförs i motionen om att fastighetsägare och innehavare av särskild
              rätt som berörs av ansökan om undersökningstillstånd alltid ska
              ha rätt att yttra sig över ansökan.
            </item>
            <item xml:id="i-Fed3tbtPq2jMxEb1Deta42">
              Riksdagen tillkännager för regeringen som sin mening vad som
              anförs i motionen om att Bergsstaten inte ska kunna bevilja undersökningstillstånd
              i områden som är klassade som naturreservat, Natura 2000-områden
              eller världsarvsområden.
            </item>
            <item xml:id="i-EkmPBHaMyGPJNJ8fj79dm">
              Riksdagen tillkännager för regeringen som sin mening vad som
              anförs i motionen om att Bergsstaten inte utan synnerliga skäl
              ska kunna bevilja undersökningstillstånd i kärnområden för renskötsel.
            </item>
            <item xml:id="i-6BE6qwKJKa9hbAL46rx2G7">
              Riksdagen tillkännager för regeringen som sin mening vad som
              anförs i motionen om att länsstyrelsen vid provborrningar alltid
              ska ställa krav på miljökonsekvensbeskrivning (MKB) med stöd av
              miljöbalken. 1
            </item>
            <item xml:id="i-T6B7ZCgVMkGFFRQCiF6KWU">
              Riksdagen tillkännager för regeringen som sin mening vad som
              anförs i motionen om att kraven bör skärpas för tillstånd till
              bearbetningskoncessioner.
            </item>
            <item xml:id="i-CqH9vsdgKoJ11zMbLXFmLM">
              Riksdagen tillkännager för regeringen som sin mening vad som
              anförs i motionen om att tillsätta en utredning i syfte att säkerställa
              en långsiktigt hållbar efterarbetning av gruvor.
            </item>
            <item xml:id="i-53gab1W5cqBhzLFWYWUzUA">
              Riksdagen tillkännager för regeringen som sin mening vad som
              anförs i motionen om ett samverkansprogram för gruv- och mineralindustrin.
            </item>
            <item xml:id="i-LGLfeRzqsGn78HvgRWZKiX">
              Riksdagen tillkännager för regeringen som sin mening vad som
              anförs i motionen om att Sveriges geologiska undersöknings (SGU)
              mineralinformationskontor bör byggas ut till ett samlat center
              för statens hantering av gruvindustriella frågor.
            </item>
            <item xml:id="i-BsW7hpsvc3QViq3jdGoD4A">
              Riksdagen tillkännager för regeringen som sin mening vad som
              anförs i motionen om att regeringen bör få i uppdrag att utreda
              hur en reformerad och höjd mineralavgift kan utformas.
            </item>
            <item xml:id="i-5kfYAdLS9Zr4xhP6PbvK55">
              Riksdagen tillkännager för regeringen som sin mening vad som
              anförs i motionen om att berörda länsstyrelser bör få ett förstärkt
              uppdrag att verka för en allsidig utveckling av samhällena så
              att de attraherar både kvinnor och män.
            </item>
            <item xml:id="i-NUgQg4T4VbdKUHMfrj7uyF">
              Riksdagen tillkännager för regeringen som sin mening vad som
              anförs i motionen om en parlamentarisk utredning i syfte att ändra
              kriterierna för AP-fondernas placeringar så att samhällsekonomiska,
              etiska och miljömässiga hänsynstaganden betonas. 2
            </item>
            <item xml:id="i-BFjro4mobLDTs2wRhAM9MH">
              Riksdagen tillkännager för regeringen som sin mening vad som
              anförs i motionen om att stärka SGU:s resurser för att snabba
              upp tillståndsprocesser.
            </item>
            <item xml:id="i-6YCmoLZnuybDvz3UyGKXio">
              Riksdagen tillkännager för regeringen som sin mening vad som
              anförs i motionen om en centralisering av handläggningen av gruvärenden
              till en förstärkt mark- och miljödomstol. 3
            </item>
            <item xml:id="i-Vc12RrDc1yKVcQJBrkr9LZ">
              Riksdagen tillkännager för regeringen som sin mening vad som
              anförs i motionen om att uranbrytning bör förbjudas i Sverige.
            </item>
            <item xml:id="i-RPDdqRUDFrpLjfiK8GL18N">
              Riksdagen tillkännager för regeringen som sin mening vad som
              anförs i motionen om att stödja miljövänlig utveckling av gruv-
              och mineralnäring i utvecklingsländer och i Barentsregionen. 4
            </item>
          </list>
          <p xml:id="i-ZmjQUyjs14T5wVPnuBFq1">
            1 Yrkande 4 hänvisat till MJU.
          </p>
          <p xml:id="i-DngULx7UBuMUvJYYEbapAn">
            2 Yrkande 11 hänvisat till FiU.
          </p>
          <p xml:id="i-KiYoPBXmjfsiQP1bob9wzZ">
            3 Yrkande 13 hänvisat till JuU.
          </p>
          <p xml:id="i-NEmEzrDS2z1U9vKkfoQfG1">
            4 Yrkande 15 hänvisat till UU.
          </p>
        </div>
        <div xml:id="i-6yc8z4CBTSoycCWbWMjVTM" type="motContent">
          <head xml:id="i-Qp7Xakp31Tz9wa3EyH8sJB" type="h1">
            Motivering
          </head>
          <p xml:id="i-QzxFgGRPNjQVZPSEEueqYi">
            Gruvindustrin är en strategiskt viktig näring för Sverige. Efterfrågan
            på svenska mineraler och metaller från tillväxtländer innebär
            att den svenska gruvnäringen är på väg att återta en betydelsefull
            roll för hela den svenska ekonomin. En modernisering av det svenska
            samhället, där vi möter de miljö- och klimatutmaningar vi står
            inför, måste innebära att även gruvnäringen utvecklas i samklang
            med övriga delar av samhället.
          </p>
          <p xml:id="i-LvcyAwV58UcqmPenj3HHvv">
            Genom nya gruvetableringar skapas framtidstro i regioner som
            tidigare drabbats av hög arbetslöshet och utflyttning. Samtidigt
            har gruvbrytning stor påverkan på miljö och omgivning. Mot nya
            exploateringar står många gånger andra intressen som måste tas
            på allvar. Detta ställer stora krav på att gruvnäringen tar tillvara
            och värnar gemensamma miljöutrymmen, ligger i framkant när det
            gäller att använda miljövänlig teknik och tar ansvar för det lokala
            och regionala samhället. Detta innebär också att stora krav måste
            ställas på tillståndsgivande myndigheter.
          </p>
          <p xml:id="i-KyqDRzq2PTdbP4V2K3Qupk">
            Den svenska minerallagen är exceptionellt förmånlig för gruv-
            och prospekteringsbolag, men alltför lite hänsyn tas till dem
            som påverkas av verksamheten. Både de människor och den miljö
            som påverkas av gruvindustrin måste ges en större vikt i processen.
            Fastighetsägare och innehavare av särskild rätt som berörs av
            ansökan om undersökningstillstånd, t.ex. berörd sameby, ska alltid
            ges rätt att yttra sig över ansökan. Detta bör riksdagen som sin
            mening ge regeringen till känna.
          </p>
          <p xml:id="i-W84XrQbwdefDJg9EoY6jJR">
            Vänsterpartiet menar att regeringens nyligen antagna mineralstrategi
            är otillräcklig för att skapa en hållbar mineralbrytning. En ökad
            gruvbrytning får inte heller minska våra ansträngningar för ett
            mer resurssnålt samhälle där Sverige tar ett ökat miljö- och klimatansvar.
            Därför är det av avgörande betydelse att de som berörs får stärkta
            möjligheter att påverka och att skydd av unika natur-, turist-
            eller renbetesområden tidigt värnas i en exploateringsprocess,
            från undersökningstillstånd till brytning. Även för gruv- och
            prospekteringsbolagen finns det ekonomiska fördelar med att så
            tidigt som möjligt i processen få eventuella besked om att brytning
            inte kommer att godkännas. Bergsstaten ska inte kunna bevilja
            undersökningstillstånd i områden som är klassade som naturreservat,
            Natura 2000-områden eller världsarvsområde. Detta bör riksdagen
            som sin mening ge regeringen till känna.
          </p>
          <p xml:id="i-4czQVDcXqPCRVocSRMxwvY">
            Bergsstaten ska inte heller, utan synnerliga skäl, kunna bevilja
            undersökningstillstånd i kärnområden för renskötsel. Detta bör
            riksdagen som sin mening ge regeringen till känna.
          </p>
          <p xml:id="i-2fLoKBhUtbJJvC9koZe4wz">
            Vid provborrningar ska länsstyrelsen alltid ställa krav på miljökonsekvensbeskrivning
            (MKB) med stöd av miljöbalken. Detta bör riksdagen som sin mening
            ge regeringen till känna.
          </p>
          <p xml:id="i-XZowcfSwCNcqnca1q5HQvd">
            Ett allt större ifrågasättande av gruv- och prospekteringsbolagens
            planer på ökad gruvbrytning i Sverige finns från lokalbefolkning
            och miljöengagerade. Vänsterpartiet menar att den i många fall
            är berättigad. Det finns oroande utsläpp från svenska gruvor inte
            minst i Västerbottens län. Även de nedlagda gruvorna följer samma
            exempel. Ofta handlar det om miljöfarliga ämnen som arsenik, bly,
            kadmium, koppar och zink. Effekterna kan bli betydande för växter
            och djur och omgivande miljöer. Ekonomisk vinning kan inte gå
            före värnandet av våra ekosystem. För att undvika situationer
            där ett bolag inte har råd att betala för miljökostnaderna, bör
            kraven skärpas för tillstånd till bearbetnings­koncessioner. Bearbetningskoncession
            ska endast kunna ges om ekonomisk lönsamhet är möjligt att uppnå
            för fyndigheten då hela miljökostnaderna inklusive kostnader för
            efterbehandling beaktats. Detta bör riksdagen som sin mening ge
            regeringen till känna.
          </p>
          <p xml:id="i-QjWRWsRpkuTo9zTdcgm6bL">
            För att säkerställa en långsiktig hållbar efterarbetning av gruvor
            bör en utredning tillsättas som ser över nuvarande lagstiftning
            och regelverk. Utredningen bör föreslå åtgärder som stärker bedömningen
            av ekonomisk ansvarigt bolags status och garanterar nödvändiga
            ekonomiska medel för fondering till efterhandling av gruvor. Detta
            bör riksdagen som sin mening ge regeringen till känna.
          </p>
          <p xml:id="i-P2aA5kDeNAsq6twkKBhHWR">
            För att ta till vara de möjligheter och utmaningar som följer
            av branschens expansion behövs mer av samverkan mellan berörda
            parter. Vänsterpartiet föreslår att ett samverkansprogram utformas
            i samarbete mellan näringsliv, fack, akademi och stat. Programmet
            måste uppmärksamma förhållandet mellan gruv- och mineralindustrins
            expansion och andra riksintressen som miljömål och ny kunskap
            om näringens miljö- och omgivningspåverkan, inte minst i områden
            där rennäringen är viktig . Detta bör riksdagen som sin mening
            ge regeringen till känna.
          </p>
          <p xml:id="i-6QTgaKyQForiptQQb37VhX">
            Malmletning bör även ske utanför enskilda gruvföretags omedelbara
            intressen eftersom vissa fyndigheter kan bli intressanta på mycket
            lång sikt. I dag finns många olika statliga insatser kring gruv-
            och mineralnäringen. En kraftsamling bör komma till stånd. Sveriges
            geologiska undersöknings (SGU) mineralinformationskontor bör byggas
            ut till ett samlat center för statens hantering av gruvindustriella
            frågor. Detta bör riksdagen som sin mening ge regeringen till
            känna.
          </p>
          <p xml:id="i-U7dwUHtj3BAWEW4MgmdWvU">
            Sverige är ett mycket attraktivt land för mineralprospektörer.
            I Sverige är dock ersättning till staten och fastighetsägare mycket
            liten i internationell jämförelse vid eventuell gruvdrift. Den
            uppgår till endast 2 promille av det beräknade värdet av de mineral
            som omfattas av koncessionen (dvs. av staten tilldelad rätt att
            bedriva verksamhet) och som har brutits. Sveriges gruvnäring har
            enligt statistik från Världsbanken lägst beskattning av samtliga
            gruvländer i världen. Den effektiva skattesatsen uppgår enligt
            statistiken till endast 28,6 procent. Då är ändå inte sänkning
            av bolagsskatten under 2013 inräknad. I ytterst få länder understiger
            skattesatsen 40 procent. 1
          </p>
          <p xml:id="i-FEmHspdBRaNRPmYuLhJ9xt">
            Vänsterpartiet föreslår att mineralersättningen höjs från dagens
            2 promille till 10 procent. Baserat på 2012 års avgiftsunderlag
            (värdet av koncessionsmaterial) skulle en sådan avgift inbringa
            257 miljoner kronor. Vårt förslag innebär att vi ändrar fördelningen
            på mineralersättningen så att 5 procent går till tillbaka till
            fastighetsägarna och 95 procent till staten. Det skulle innebära
            att berörda fastighetsägare får 12,9 miljoner kronor och staten
            244,1 miljoner kronor. Inkomsterna från den höjda mineralavgiften
            ska enligt vårt förslag dels finansiera en gruvfond för olika
            typer av investeringar i gruvregionerna, dels finansiera de förslag
            om utökade arbetsuppgifter för Sveriges geologiska undersökning
            (SGU), som är expertmyndighet för frågor om berg, jord och grundvatten,
            som presenteras i denna motion. Gruvfonden ska administreras av
            SGU. Vad som ovan anförs om mineralersättningen och en gruvfond
            bör riksdagen som sin mening ge regeringen till känna.
          </p>
          <p xml:id="i-VgdrfSg1KitnKAGTdYNrGk">
            Den framtida kompetensförsörjningen måste säkerställas om gruvnäringen
            och de lokala samhällena ska kunna utvecklas, i synnerhet som
            gruvindustrin verkar i områden med litet befolkningsunderlag.
            Jämställdhet mellan män och kvinnor är viktigt i alla delar av
            samhället. Företag och regioner måste kunna attrahera både män
            och kvinnor för att kunna vara livskraftiga. Vänsterpartiet vill
            se ett integrerat jämställdhetsarbete i allt utvecklingsarbete
            kring gruv- och mineralindustrin. Berörda länsstyrelser bör ges
            ett förstärkt uppdrag att verka för en allsidig utveckling av
            samhällena så att de attraherar både kvinnor och män. Detta bör
            riksdagen som sin mening ge riksdagen till känna.
          </p>
          <p xml:id="i-3YNxBseS5DDeJvcbMuQ8eL">
            Kommunerna måste ges förutsättningar att möta den ökade efterfrågan
            på bostäder, skolor, barnomsorg och annan offentlig service som
            följer av att näringen expanderar på flera håll i landet. Detta
            är särskilt betydelsefullt för att gruv- och mineralindustrin
            ska kunna säkerställa tillgången till personal i allmänhet och
            sådan med särskild kompetens i synnerhet. Genom aktiv ägarstyrning
            och nya mål för AP-fonderna skulle bostadsproduktionen kunna öka
            på orter där behov finns.
          </p>
          <p xml:id="i-9qGtZbkDX4vFvDUso9R8a5">
            Betydelsen av en väl fungerande infrastruktur, i huvudsak järnväg,
            är av stor vikt för att hantera de ansenliga godsmängder som gruv-
            och mineralindustrin genererar. I dag är järnvägskapaciteten i
            många fall en högst begränsande faktor för branschens fortsatta
            utveckling. AP- fondsystemet bör bl.a. användas till samhällsnyttiga
            infrastrukturinvesteringar som stärker Sveriges produktionskapacitet.
            Därför bör en parlamentarisk utredning tillsättas i syfte att
            ändra kriterierna för AP-fondernas placeringar så att samhällsekonomiska,
            etiska och miljömässiga hänsynstaganden betonas. Detta bör riksdagen
            som sin mening ge regeringen till känna.
          </p>
          <p xml:id="i-FzgPagfBY1jeiqbydkqNi2">
            Effektiviteten i tillståndsprocesser bör ses över och förbättras.
            Samhällets krav måste vara tydliga, rättssäkra och förutsägbara.
            Ingen tjänar på att prövningar blir liggande i många år på grund
            av resursbrist. En förstärkning av SGU:s resurser behövs för att
            snabba upp tillståndsprocessen. Detta bör riksdagen som sin mening
            ge regeringen till känna.
          </p>
          <p xml:id="i-Qdq4BtaJhEtKSNNcxtKtjx">
            Vi behöver tydliga lagar som skyddar människor och natur mot
            rovdrift och exploatering. Ökade miljökrav ställs runt om i världen.
            Att ligga i framkant på miljöområdet kommer att vara en konkurrensfördel
            för enskilda företag. Det är viktigt både ur ett globalt och nationellt
            perspektiv att vi har myndigheter som är effektiva och agerar
            rättssäkert gentemot företagens olika ärenden. Myndigheter bör
            också samarbeta så att inte ett enskilt företag måste ge samma
            uppgifter till olika myndigheter. Därför bör en centralisering
            av handläggningen av gruvärenden till en förstärkt mark- och miljödomstol
            ske. Detta bör riksdagen som sin mening ge regeringen till känna.
          </p>
          <p xml:id="i-FL3HGmnjB2goTNiu6QnhT9">
            All verksamhet inom gruv- och mineralindustrin ska ske med största
            möjliga miljöhänsyn. Mot denna bakgrund bör uranbrytning förbjudas
            i Sverige. Detta bör riksdagen som sin mening ge regeringen till
            känna.
          </p>
          <p xml:id="i-2RtQPjeWSRNEYNd5JwyEqW">
            Gruv- och mineralnäringen är globala branscher. Här kan svenska
            kunskaper komma till nytta. Vi behöver främja en socialt, miljömässigt
            och ekonomiskt hållbar utveckling genom att stödja miljövänlig
            utveckling av gruv- och mineralnäring i utvecklingsländer och
            Barentsregionen. Detta bör riksdagen som sin mening ge regeringen
            till känna.
          </p>
        </div>
        <div xml:id="i-WXwf1MfdNjxjRop5ae9WCW" type="signatureBlock">
          <list xml:id="i-HMWScH6LeJcKf4uyVvBa81">
            <item xml:id="i-9RhEw7RSj3o9sbbf1k7dzr" who="i-FAhoYDeAxVXRZmnF5LnHgv" type="signature">
              Kent Persson (V)
            </item>
            <item xml:id="i-Li2gDss18pymLdc6gUFe5K" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-NDom2CVAScMt6KCGkqdMF8" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-HTkM6e3dYQNwnbi7R6ReY3" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-TWLYLXrqNyHnqj9MARXZjm" who="i-K3yJ7rruozYUK99nj91ffc" type="signature">
              Hans Linde (V)
            </item>
          </list>
        </div>
      </div>
    </body>
  </text>
</TEI>
