<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--fk--00242">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__242/mot_1952__fk__242-001.pdf"/>
      <fw xml:id="i-7ZEGq8bv96m2xRADsYVRUi">
        Motioner i Första kammaren, nr 242. 9
      </fw>
      <div xml:id="i-BPy7zL1jfPsqxmXzNnKxNE" type="motHeader">
        <div xml:id="i-LfRAv4eX32Fsu1kzazGnwu" type="motTitle"/>
        <div xml:id="i-RiZFcbd3853AdWdxbMGsJU" type="motSubmissionInfo"/>
      </div>
      <div xml:id="i-A14QpDeQmoCbPaWrW7HyBi" type="motBody">
        <div xml:id="i-PBBgJGLwi5b4nPyotU7dcp">
          <p xml:id="i-LRtCiHxCEP6voa4DWAxvva">
            Nr 242.
          </p>
          <p xml:id="i-MMLmMZXK3Qs392BwCnrmfx" type="titleString">
            Av herr Öhman m. fl, om vissa instruktioner åt den svenska dele-
            gationen hos Förenta Nationerna.
          </p>
          <p xml:id="i-F2RXgYa86UXouBhVxaSPBT">
            Krigsrustningarna spela en avgörande roll i de ledande kapitalistiska
            staternas ekonomi och politik. För gemene man äro de ovälkomna
            och tunga pålagor vilka pressa ner levnadsstandarden eller hindra
            och fördröja materiell och kulturell utveckling. Vissa ledande
            kretsar inom de kapita- listiska länderna betrakta dock dessa
            rustningar som själva hörnpelaren i hela Västeuropas och Förenta
            staternas ekonomi och politik. Denna senare uppfattning om krigsrustningarna
            delas uppenbarligen av dén svenska regeringen. I årets statsverksproposition
            uttalar sålunda fi- nansministern att »vad som burit upp utvecklingen
            (i USA) har varit de successivt ökade rustningsutgifterna». Han
            tillägger att »om rustnings- programmet fullföljes i avsedd utsträckning
            ... torde detta kunna förhindra en konjunkturnedgång». Då den
            amerikanska ekonomien för närvarande spelar en avgörande roll
            för hela Västeuropas ekonomiska liv är det natur- ligt att finansministerns
            slutsats blir »...en fortsatt upprustning i Ame- rika under det
            närmaste året kan komma att vara förenad med en hög grad av allmän
            ekonomisk stabilitet ...». Sunda förnuftet säger dock, att det
            material, den arbetskraft och de tjänster som tagas i anspråk
            för militära ändamål och krigsrustningar användas improduktivt.
            I stället för att bygga kaserner, bergrum o. d. skulle material,
            kapital och arbetskraft kunna användas för att bygga sko- lor,
            sjukhus, samlingslokaler och bostäder. I stället för att anlägga
            militära flygfält skulle idrottsplatser och fritidsanläggningar
            kunna iordningställas och vägarna förbättras. I stället för att
            tillverka kanoner och tanks, kul- sprutor och gevär kan man göra
            maskiner, bilar, traktorer, husgerådsar- tiklar m. m. för fredligt
            bruk. I stället för att utbilda hundratals och tusen- tals unga
            män till officerare och underofficerare kunde man utbilda läkare,
            lärare och ungdomsledare m. m. Kort sagt: utgifter till militära
            ändamål och krigsrustningar stjäla från folket möjligheter till
            en snabb förbättring av den materiella och kulturella standarden.
            I år begär regeringen anslag till militärväsendet på i runt tal
            1 600 mil- joner kronor. Denna summa representerar produktionskostnader
            för 32 000 egna hem eller trerumslägenheter å 50 000 kronor eller
            160 000 bilar å 10 000 kronor eller bosättningsbidrag å 2500 kronor
            till 640 000 familjer. Med de pengar som regeringen anser skola
            läggas ut på militärväsendet nästa år skulle man kunna betala
            hela svenska folkets konsumtion av
          </p>
          <pb facs="riksdagen-motions-pdf/data/1952/mot_1952__fk__242/mot_1952__fk__242-002.pdf"/>
          <fw xml:id="i-3GLrkZhu7uFcu2AiE21zDy">
            10 Motioner i Första kammaren, nr 242.
          </fw>
          <p xml:id="i-GKVQwJ9wmAqev1YXfYR3kp">
            bröd, mjöl, gryn, makaroner, finare bakverk, kex, potatis, smör
            och mar- garin enligt 1950 års priser. Det största och avgörande
            hindret för en allmän och snabb lyftning av folkens materiella
            standard och kulturella liv utgöres av krigsrustningar och de
            enormt ökade militära utgifterna. Gentemot detta står påståendet
            att den världspolitiska spänningen och den därav framkallade faran
            för ett nytt storkrig tvinga folken att ta på sig dessa rustningsbördor.
            Enligt denna argumentation kan freden säkras endast genom att
            Västeuropa och Förenta staterna öka sina krigsrustningar i sådan
            utsträckning att »militär jämvikt» åstadkommes mellan dessa mak-
            ter å ena sidan och Sovjetunionen, de europeiska folkdemokratiska
            stater- na samt den kinesiska folkrepubliken å andra sidan. Krigsrustningarna
            skulle med andra ord avse att trygga freden i världen. Argumentationen
            i fråga är falsk. Krigsrustningar utgöra ingen freds- garanti.
            Historien lämnar inga bevis för påståendet att »militär jämvikt»
            skulle utgöra en hållfast grund för varaktig fred. Historien lämnar
            däremot ovederläggliga bevis för att forcerade krigsrustningar
            starkt bidraga till att framkalla krig. Förenta Nationerna ha
            hittills inte förmått att effektivt avhjälpa eller mildra den
            rådande spänningen i världen. Orsaken därtill är att USA mot-
            sätter sig avspänning och att en majoritet av medlemsstater inom
            FN av- står från sin självständighet och inordnar sig under Förenta
            staternas kom- mando. Sovjetunionens upprepade framställningar
            och förslag till avspän- ning, nedrustning av stormakterna och
            stormaktsförhandlingar för att fin- na en lösning av konfliktfrågorna
            voteras ner av den amerikaledda majori- teten i församlingen.
            Förenta Nationerna har engagerats i Koreakriget, och FN förvandlas
            allt mer till ett krigsinstrument. Därtill kommer att upp- repade
            attacker — tyvärr med en viss framgång — gjorts för att få För-
            enta Nationernas stadga satt ur kraft. Vi syfta på den s. k. Achesonplanen.
            För de små nationerna har Förenta Nationernas stadga en avsevärt
            större betydelse än för stormakterna. De senare ha alltid sin
            ekonomiska, poli- tiska och militära styrka att falla tillbaka
            på. Denna självständiga styrka ger dem ett visst mått av säkerhet
            för sitt nationella oberoende. För små- staterna ställer sig saken
            annorlunda. FN:s stadga och den i denna stadga nedlagda bestämmelsen
            om vetorätt för stormakterna i säkerhetsrådet till- försäkra de
            små nationerna juridisk och moralisk rätt att hålla sig utan-
            för krigiska konflikter mellan stormakterna. Inte minst därför
            borde det vara en naturlig ståndpunkt för Sverige att slå vakt
            om Förenta Nationer- nas stadga. Bevarandet av den nationella
            oavhängigheten är av högsta värde för envar svensk medborgare.
            Säkraste garantien för vår nationella oavhängig- het ligger i
            att världsfreden säkras. Till detta böra vi ge vårt bidrag efter
            måttet av våra krafter. Särskilt viktigt i nuvarande läge är,
            att de fem
          </p>
          <pb facs="riksdagen-motions-pdf/data/1952/mot_1952__fk__242/mot_1952__fk__242-003.pdf"/>
          <fw xml:id="i-BQCYKNQmijZzLrrsNopnv5">
            Motioner i Första kammaren, nr 242. 11
          </fw>
          <p xml:id="i-4bHHLUza3fwUgPv7DfEJpj">
            stormakterna mötas för att avsluta en fredspakt som kan åstadkomma
            internationell avspänning, nedrustning och atomvapenförbud. Detta
            skulle öppna möjligheter för en kraftig svensk nedrustning. Anordningar
            som garantera folket möjlighet att kämpa för sin nationella oavhängighet
            i hän- delse av oprovocerat angrepp från annan makt äro dock under
            överskådlig tid nödvändiga. Vi utgå emellertid ifrån att den svenska
            krigsmakten och försvarsorga- nisationen inte kan byggas som en
            stormaktsarmé i miniatyr. Vi anse ock- så att det är oriktigt
            att tänka sig att den svenska reguljära krigsmaktens styrka skulle
            avskräcka en stormakt från angrepp om detta inginge i ve- derbörande
            stormakts strategiska eller taktiska planer. Vi tro inte att fruktan
            för offren och kostnaderna för nedkämpandet av de reguljära svenska
            styrkorna skulle framkalla de största betänkligheter hos den an-
            gripande stormaktens styrande, medan däremot offren och kostnaderna
            för att hålla vårt land ockuperat skulle väga tungt i vågskålen.
            Med andra ord, det är inte flygvapnets storlek eller flottans
            aktionskraft eller arméns utrustning med tunga vapen eller storleken
            av förråden av kanoner, gra- nater och minor, som är avgörande.
            Vi anse att avgörande för Sveriges möjligheter att undgå angrepp
            är för det första en följdriktig och konse- kvent fredslinje i
            utrikespolitiken och för det andra att folkets breda mas- sor
            förberedas för aktivt motstånd mot en angripare under den fientliga
            ockupationens betingelser. Med denna vår syn på saken kunna vi
            inte fin- na annat än att de anslag som begäras för militära ändamål
            äro alltför höga och att medlens användning inte svarar mot en
            riktig uppfattning av Sveriges läge och roll. Beträffande äskande
            om anslag och bemyndigande för militära ändamål vilja vi återkomma
            i särskilda motioner. Med hänvisning till ovanstående tillåta
            vi oss hemställa, att riksdagen i skrivelse till Kungl. Maj:t
            begär att in- struktioner ges den svenska delegationen hos Förenta
            Na- tionerna att understödja alla förslag och initiativ som syfta
            till åstadkommande av förhandlingar och en fredspakt mellan de
            fem stormakterna och alla sådana förslag och initiativ som syfta
            till ett bevarande av stadgans bestäm- melser om säkerhetsrådets
            befogenheter och vetorättens bibehållande inom detsamma.
          </p>
          <p xml:id="i-SoHyXzuiFTiVxvooYcPWPp">
            Stockholm i januari 1952. Gunnar Öhman.
          </p>
          <p xml:id="i-MRiG8VvtW5KFEhcu713PfH">
            Helmer Persson. Ola Persson. Anton Norling.
          </p>
        </div>
      </div>
    </body>
  </text>
</TEI>
