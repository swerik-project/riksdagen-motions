<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00415">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__415/mot_1964__ak__415-001.pdf"/>
      <fw xml:id="i-CnKPnwyeNEUAP2oY3NUAxv">
        6 Motioner i Andra kammaren, nr 415 år 1964
      </fw>
      <div xml:id="i-7dC3A7xCs2BPkjWjM96ALD" type="motHeader">
        <div xml:id="i-GRErFNZQvn7rpNjSEGEdEE" type="motTitle"/>
        <div xml:id="i-Q7KHWxZKtw67WDoueg5oD5" type="motSubmissionInfo"/>
      </div>
      <div xml:id="i-MQhNcfg3pAWkNDq3Hx7soW" type="motBody">
        <div xml:id="i-PiRap4URJ1ER53edsqe3ZJ">
          <p xml:id="i-WDCRqEPthugqXnb47wWB6j">
            Nr 415
          </p>
          <p xml:id="i-5ffheQKgW7aa4Yb65hrJPm">
            Av herr Nelander m. fl., om åtgärder mot kriminaliteten. (Lika
            lydande med motion nr 355 i Första kammaren)
          </p>
          <p xml:id="i-HZ366R1ALhGySx7N39nypz">
            Utvecklingen på kriminalitetens område i vårt land har länge
            bekymrat ansvariga myndigheter och ansvarskännande medborgare.
            I andra huvud- titeln till statsverkspropositionen har justitieministern
            anfört en prognos, enligt vilken antalet fångar fram till år 1980
            skulle fördubblas eller stiga från maximum 5 624 under fjolåret
            till 10 555 under 1980. Justitieminis- tern gör inga kommentarer
            till denna skrämmande skildring. Många frå- gar sig med oro: Skall
            inte denna utveckling kunna hejdas? Går det inte att vända strömmen?
            Många åtgärder är på gång: polisväsendet rustas upp, den kriminolo-
            giska forskningen förstärkes, åklagar- och domstolsorganisationerna
            kom- mer att arbeta efter delvis nya riktlinjer, kriminalvården
            bygges ut, främst då det gäller eftervården, den nya brottsbalken
            med dess reformerade på- följdssystem träder i tillämpning vid
            nästa årsskifte, etc. I ett interpellationssvar vid slutet av
            höstriksdagen anförde justitiemi- nistern: »Det är ej säkert,
            att vi har att göra med en oavbrutet stegrad och förvärrad brottslighet.&gt;
            — Nej, det får man verkligen hoppas! Men utvecklingen under det
            senaste decenniet är i sanning skrämmande. En- ligt Statistisk
            årsbok för 1963 har brottmålen vid de allmänna underrät- terna
            ökat med ca 30 procent — från 1954 med 85 793 till 1961 med 122
            981. I första instans fällda personer var 1954 12683 och 1961
            20630, en ök- ning med drygt 60 procent. ännu mer beklämmande
            är att för 15—17- åringarna har antalet under denna tid nära sexdubblats
            — från 376 år 1954 till 2102 år 1961 — medan antalet av dömda
            18—20-åringar under samma period mer än fördubblats. Kriminaliteten
            tränger allt längre ned i åldrarna. Stockholmspolisen redovisar
            för 1963 11720 inbrott — en ökning med 75 procent under det sista
            decenniet. Också här ökar de yngre åldersgrup- perna mest. Antalet
            gripna ungdomar under fjolåret var i åldern 15—17 år 169 och 18—21
            år 221. Av dem som tagits i förhör var 341 under 15 år, de yngsta
            inte mer än 6—17 år. Det är misstag att tro, att detta enbart
            är ett storstadsproblem, även om förhållandena där är värst. Liknande
            företeelser uppvisar ett stort an- tal städer och tätorter ute
            i landet. I en medelstor landsortsstad hade av
          </p>
          <pb facs="riksdagen-motions-pdf/data/1964/mot_1964__ak__415/mot_1964__ak__415-002.pdf"/>
          <fw xml:id="i-SaVA3juBkBE2LTKm4AQdxm">
            Motioner i Andra kammaren, nr 415 år 1964 7
          </fw>
          <p xml:id="i-WwtyTTUxD9kRtsf14QKoDi">
            under fjolåret uppklarade 587 brott 121 utförts av ungdomar under
            18 år — inte mindre än 68 av dem var under 15 år. Oroande är också
            den betänkligt låga uppklaringsprocenten. Under se- nare delen
            av 1950-talet uppgick den inte till mer än 33,9 procent. Det betyder
            sålunda, att inte mer än tre brott på tio klaras upp -— i Stockholm
            inte mer än ett på tio; nio stölder av tio blev alltså ouppklarade.
            Någon patentlösning för detta problem finns naturligtvis inte.
            Många olika åtgärder torde få samordnas. De djupare liggande orsakerna
            till den ökande brottsligheten -— inte minst bland ungdomen —
            skall inte här be- röras. Från polishåll såväl som från sociala
            instanser har emellertid om- vittnats en utbredd avtrubbning av
            egendomsbegreppet och en skrämman- de brist på etiska och allmänna
            normer. Här skall endast antydas några områden, där förändringar
            helt visst skulle innebära en hjälp i brottsförebyggande avseende
            — tagna var för sig kanske ändringsförslagen inte ter sig så märkvärdiga,
            men tillsammans med andra åtgärder säkert fyllande en uppgift.
          </p>
          <p xml:id="i-4UcLGHf7hkZBYCJJxE4YhN">
            A. Kontakt hem--skola— polis
          </p>
          <p xml:id="i-8jGiWs3tUrxMJE2uM81pUd">
            Unga människor saknar inte sällan normer för sitt handlande,
            men de behöver samhällets stöd under sin utvecklingsperiod — ett
            stöd som blir allt välbehövligare allteftersom hemmens auktoritet
            minskar. Det bör ses som ett tidens krav, att så många ungdomar
            som möjligt meddelas en grund- läggande kännedom om hur de bör
            leva och handla i ett samhälle där bero- endet av medmänniskorna
            är ofrånkomligt. De unga måste själva lära sig förstå att samlevnaden
            måste göras så friktionsfri som möjligt, i varje fall så pass
            lugn att polisens repressiva åtgärder inte behöver komma in i
            till- varon. Misslyckas man att inom rimlig tid nå kontakt med
            de unga, kan dessa uppfångas av krafter som verkar för andra ideal
            än de sambhälls- vänliga, med risk för att såväl fostrare som
            samhället i övrigt kan komma i underläge med allt vad det på lång
            sikt kan innebära i form av negativa följdverkningar. I Stockholm
            står polisens ungdomskommission i kontakt med skolor, hem och
            ungdomsorganisationer. Temat för undervisning i grundskolan är
            »La- gar, brott och brottspåföljder&gt;. Undervisningen inriktas
            på frågor om handlingsfrihetens gränser och reaktionerna mot lagöverträdare,
            frågor och svar om ärlighet och smussel, inställningen till sprit,
            narkotika, sexuell förvildning och lokala brottsproblem. I »Aktuellt
            från skolöverstyrelsen&gt; (149, 1958) omnämnes Stockholms skoldirektions
            beslut att införa viss undervisning rörande lagar och för- ordningar
            samt följderna av att komma i konflikt med dessa. Likaledes erinras
            om att i Göteborg bildats en särskild ungdomssektion vid kriminal-
            polisen, som meddelar undervisning åt eleverna i folkskolan. Skolöverstyrelsen
            rekommenderar:
          </p>
          <pb facs="riksdagen-motions-pdf/data/1964/mot_1964__ak__415/mot_1964__ak__415-003.pdf"/>
          <fw xml:id="i-3uCXzLUvRNZQk5rXEi86Xb">
            8 Motioner i Andra kammaren, nr 415 år 1964
          </fw>
          <p xml:id="i-N4t9kKBXoYZyiytKnC4B64">
            Då det måste vara en synnerligen angelägen uppgift för skolan
            att med olika till buds stående medel vid undervisningen söka
            förebygga ungdoms- brottslighet, vill skolöverstyrelsen fästa
            samtliga skolstyrelsers uppmärk- samhet på önskvärdheten av att
            ovan relaterade försök vinner efterföljd även i andra kommuner.
          </p>
          <p xml:id="i-Ug7rhqJCyzw3S5xvVPEY9X">
            I &gt;Aktuellt ...&gt; 1960: 109 erinras om Kungl. Maj:ts cirkulär:
          </p>
          <p xml:id="i-X7DsDBR78pxEcBLB6JKq7k">
            Kungl. Maj:t har i cirkulär den 11 december 1959 (SFS 1959:604)
            er- inrat skolmyndigheterna om vissa möjligheter att göra en ökad
            insats för ungdomsfostran och i det brottsförebyggande arbetet.
            Härvid betonas angelägenheten av att skolan medverkar till ett
            sådant vidgat samarbete olika myndigheter emellan i fråga om den
            brottsförebyg- gande verksamheten, varom Kungl. Maj:ts cirkulär
            den 30 september 1959 (SFS 1959: 474) till länsstyrelserna och
            de lokala polismyndigheterna ta- lar. Vidare framhålles, att det
            för ungdomens fostran betydelsefulla arbete, som på frivillighetens
            väg bedrives av de ideella organisationerna, kan gi- vas ett verksamt
            stöd genom att för dylik verksamhet lokaler i skolor och andra
            utbildningsanstalter upplåtes i sådan omfattning att organisatio-
            nerna får sitt lokalbehov tillgodosett. Skolöverstyrelsen får
            i anslutning till Kungl. Maj:ts ovannämnda cirku- lär den 11 december
            1959 erinra om att enligt gällande undervisningspla- ner redan
            på skolans mellanstadium undervisning skall ges bl. a. om ak-
            tuella samhällsspörsmål samt om lagar och förordningar, som berör
            indi- viden i det dagliga livet. Vid undervisningen i samhällskunskap
            (samhälls- lära) på enhetsskolans högstadium och inom högre skolformer
            ingår bl. a. sådana undervisningsmoment som lag och rätt, brott
            och straff, ordnings- makten och rättskipningen.
          </p>
          <p xml:id="i-XWTfvJk7FaQo4w3inmTTgx">
            I överstyrelsens anvisningar till dessa moment understrykes nödvän-
            digheten av att eleverna erhåller kännedom om vissa viktigare,
            i laga ord- ning givna bestämmelser och om de vanligast förekommande
            formerna av ungdomsbrottslighet, samt att — på högre stadier —
            för eleverna klargö- res straffrättens syften och betydelse för
            samhällslivet. I den 1962 utfärdade läroplanen för grundskolan
            uttalas i de allmänna anvisningarna för skolans verksamhet bl.
            a. följande:
          </p>
          <p xml:id="i-41yCoEu8FCfkPzTgqsghwo">
            I vissa kommuner finns i brottsförebyggande syfte permanenta
            samar- betsorgan med representanter för skola, barnavård och polis,
            vilka upp- nått goda resultat. Det är angeläget, att sådana organ
            kommer till stånd även i andra kommuner. Intill dess så skett,
            bör i varje fall med några års mellanrum en studiedag ägnas åt
            skolans samarbete med barnavårds- och socialvårdsmyndigheterna
            samt polisen. Vidare kan lärarna besöka polisen och de olika nämnderna
            och ta del av deras arbete; tjänstemän från dessa kan komma till
            skolan för att med föredrag och vid diskussioner berätta om och
            belysa vad de gör. Samarbete med polisen förekommer också vid
            trafikundervisningen och för organiserandet av skolpatruller,
            om sådana behövs. De uniformerade polismännen bör helst komma
            till skolan och arbeta bland eleverna. Det är viktigt, att ungdomar
            får en positiv syn på samhällets ordningsmakt
          </p>
          <pb facs="riksdagen-motions-pdf/data/1964/mot_1964__ak__415/mot_1964__ak__415-004.pdf"/>
          <fw xml:id="i-GjbaQbDYrFyoPzRP8jaC6U">
            Motioner i Andra kammaren, nr 415 år 1964 9
          </fw>
          <p xml:id="i-FA5tREsDUZE6iVcy96FFWr">
            och lär sig att i polismannen se en person som det är naturligt
            att vända sig till för att få hjälp. I vilken utsträckning polisens
            medverkan sökes i undervisningen i lag och rätt ankommer alltså
            huvudsakligen på vederbörande skolstyrelse att avgöra. Den skisserade
            undervisningen i skolorna om lagar och brott med polis- män som
            lärare synes ha slagit väl ut och bör utökas. Under de senaste
            åren har butiksstölderna tagit en väldig omfattning. Varje år
            tillgrips i affärer varor för ca 60 miljoner kronor. Ungefär 30
            pro- cent av de ertappade är under 15 år. En särskild arbetsgrupp
            mot butiks- stölder har nu efter utredning gjort upp ett utkast
            för lärare till lektioner om snatteri och om vad lagen föreskriver.
            Vid undersökningen hade man träffat på en skola där det visade
            sig, att eleverna organiserade tävlingar i snatteri ett par dagar
            i veckan. Arbets- gruppen har föreslagit, att samarbetsorgan på
            länsplan, skolor, polis, han- del och barnavård gemensamt skall
            angripa problemet. Skolöverstyrelsen torde också härvidlag böra
            svara för samordningen mel- lan de olika organen.
          </p>
          <p xml:id="i-RvWbVgxeAA5ayuan976BP">
            B. Ungdomsorganisationernas insats
          </p>
          <p xml:id="i-T6nkUPYwjFsvY6Tm5F8xdQ">
            Alarmerande är den ökning av antalet brott, som begåtts av ungdomar
            i 13—15-årsåldern. Just för denna åldersgrupp torde finnas en
            lucka i fråga om omhändertagande. 10—12-åringar har sina daghem
            och barn- hem. Den andra gruppen är för ung för ungdomsgårdar
            o. d. Inte minst på dessa årskullar borde ungdomsorganisationernas
            verksamhet inriktas. Det är nämligen hos dem som behovet av gängbildning
            särskilt framträder. I enlighet med ungdomsutredningens rekommendationer
            får ungdomsorgani- sationerna väsentligt utökade anslag i fråga
            om grundbidrag, ungdomsle- darutbildning och instruktörsverksamhet.
            De torde därför ha större möj- ligheter för framtiden att enrollera
            nya ungdomsgrupper. Det arbete som ungdomsföreningarna — de ideella
            och kristna, de idrottsbetonade och studieinriktade etc. -— utför
            kan inte nog värderas. Tusentals ungdomsle- dare ger här tid och
            kraft, oftast utan någon som helst ekonomisk ersätt- ning, för
            att hjälpa och bistå de unga. Känt är att de ungdomar som man
            lyckas slussa in i dylik ungdomsverksamhet sällan eller aldrig
            träffas ute på brottets bana. Det allmännas stöd till denna verksamhet
            måste fort- sätta och utvidgas. Också kommunala myndigheter är
            nu vakna för bety- delsen av denna insats i ungdomsvården. Fråga
            är om inte de ungdomsvårdande myndigheterna i större utsträck-
            ning kunde engagera ungdomsföreningarna, när det gäller att ta
            hand om &gt;»ungdom på glid&gt;. Kanske vore ett centralt organ
            av värde. Där borde de olika ungdomsorganisationerna vara representerade.
            Därifrån kunde också hjälpmedel och vägledning förmedlas till
            de olika föreningarna ute i landet.
          </p>
          <pb facs="riksdagen-motions-pdf/data/1964/mot_1964__ak__415/mot_1964__ak__415-005.pdf"/>
          <fw xml:id="i-JsxV3cx6rc4MrgTBXMENkj">
            10 Motioner i Andra kammaren, nr 415 år 1964
          </fw>
          <p xml:id="i-CzmKN5nDiyG3RJkKH6gPei">
            Vi föreslår att dessa frågor undersökes i departementet och att
            statens ung- domsråd även inkopplas i denna sak.
          </p>
          <p xml:id="i-MXiNrfMDm1C2sJpJuCehqT">
            C. Check- och postbedrägeriernas ökning
          </p>
          <p xml:id="i-2opT57BKc7p449foUKiqcd">
            Under senare år har en stark ökning av antalet check- och postbedräge-
            rier kunnat iakttagas. Lättheten att genom förfalskning och på
            falsk legiti- mation komma åt andras pengar är säkert en bidragande
            orsak. I fråga om postbedrägerier är det vanligaste tillvägagångssättet
            att gär- ningsmannen genom tillgrepp skaffar sig postanvisningar
            eller postgirout- betalningskort, som förfalskas genom kvittering
            med adressatens namn samt ett budnamn i enlighet med den oftast
            falska legitimationshandling gärningsmannen innehar. Särskilt
            under fjolåret förekom totalförfalskade postförsändelser i form
            av skatteåterbetalningskort och barnbidragsanvis- ningar. 1 sådana
            fall är även blanketterna falsktryckta och ofta så välgjor- da,
            att förfalskningarna upptäckts först genom okulärbesiktning. Vad
            gäller checkbedrägerier fick kriminalavdelningen i Stockholm år
            1960 93 anmälningar härom. 1961 uppgick antalet sådana ärenden
            till 153, 1962 till 496 och 1963 till 996. Ökningen synes till
            en del bero på checklö- nesystemets utbredning. Antalet anmälningar
            visar endast delvis ökningen av dessa brott, eftersom varje anmälan
            som regel avser ett flertal brott och flera misstänkta. Som exempel
            kan nämnas att under december 1963 vid ifrågavarande rotel uppklarades
            80 anmälningar med 668 brott av 118 miss- tänkta, varav 13 blev
            häktade. Brotten åstadkom en förlust av ca 235 000 kronor. Från
            olika delar av landet erfares, att man har liknande bekymmer för
            ökningen av denna relativt nya form av bedrägeribrott, och det
            finns anled- ning antaga, att en statistik för hela landet skulle
            visa fram häpnadsväc- kande siffror för såväl antalet brott som
            skadorna därav. Oftast kräves av penninginstituten och av postverket
            legitimationshand- ling med fotografi, men det bereder inte brottslingarna
            någon större svårig- het att anskaffa sådana handlingar. Enligt
            vår mening skulle här ifrågava- rande bedrägeribrott kunna effektivt
            motarbetas, om det funnes tillgång till en mot förfalskningar
            säker legitimationshandling, som postverk och pen- ninginrättningar
            kunde föreskriva som legitimation. Under fjolåret väcktes i riksdagens
            andra kammare en motion nr 683 &gt;»om tillgodoseende av allmänhetens
            behov av legitimationshandling&gt;. Motionärerna framhöll, att
            den som söker pass borde beredas möjlighet ati i samband därmed
            erhålla ett lätthanterligt, plastinbakat identitetskort samt att
            körkorten borde få en ur säkerhetssynpunkt mera tillfredsställan-
            de lösning, exempelvis genom att ävenledes inbakas i plast. Enligt
            allmänna beredningsutskottets utlåtande nr 15 år 1963 till motio-
            nen hade yttrande inhämtats från generalpoststyrelsen och bankföreningar.
            Generalpoststyrelsen delade motionärernas uppfattning om ifrågavarande
            behov men anförde, att postens eget legitimationskort torde uppfylla
            kraven
          </p>
          <pb facs="riksdagen-motions-pdf/data/1964/mot_1964__ak__415/mot_1964__ak__415-006.pdf"/>
          <fw xml:id="i-LdR95ZzSBtSQ8zLBfuvoT1">
            Motioner i Andra kammaren, nr 415 år 1964 11
          </fw>
          <p xml:id="i-RURaPsNTDrLAZNcAzt4YX2">
            på en fullgod legitimationshandling. Svenska bankföreningen och
            Svenska sparbanksföreningen hänvisade till bankernas identitetskort
            men ansåg det vara värdefullt med myndigheternas medverkan. Utskottet
            anförde bl. a., att det funnit att insikten hos allmänheten om
            vikten av att inneha en god legitimationshandling kunde förväntas
            bli än större och att möjligheterna att erhålla en sådan handling
            väsentligt för- bättrats. Med tanke på att frågan om införandet
            av medborgarkort skulle prövas av uppbördsorganisationskommittén
            fann utskottet icke tillräckliga skäl till utredning men ansåg,
            att »den närmaste tidens utveckling bör av- vaktas, innan ytterligare
            åtgärder ifrågasätts». Till detta kan sägas: Under 1963 har flera
            fall av förfalskning av postens identitetskort genom utbyte av
            foto förekommit. Som tidigare påpekats använder sig bedragare
            av legitimationshandlingar, som utan svårighet kan förfalskas.
            En enhetlig och mot förfalskningsåtgärder säker handling skulle
            helt visst högst väsentligt nedbringa dessa bedrägeribrott. Enligt
            vad vi inhämtat kommer med säkerhet den av allmänna berednings-
            utskottet nämnda uppbördsorganisationskommittén icke att medhinna
            be- handling av frågan om ett medborgarkort, innan den upplöses
            i slutet av juni månad i år. Vi föreslår att riksdagen i skrivelse
            till Kungl. Maj:t hemställer om för- slag till sådant plastinbakat
            identitetskort.
          </p>
          <p xml:id="i-2RCw7pp6yRx8UmeLFwCv7j">
            D. Omhändertagande av villkorligt dömda och frigivna
          </p>
          <p xml:id="i-Xp7iMHvBFKzFAceWeEyH22">
            För villkorligt dömda och för från fängelse eller nykterhetsvårdsanstalt
            frigivna är omhändertagandet ett oerhört viktigt problem. Om ingen
            annan är till hands anmäler sig vid sådana tillfällen tidigare
            kamrater och gäng, frestelserna blir övermäktiga, och snart hamnar
            man åter i »träsket&gt;. Skyddskonsulenter och övervakare gör
            förvisso goda insatser härvidlag. Men det räcker inte. Ytterligare
            många frivilliga krafter —- inte minst från kristna och ideella
            föreningars sida — borde utbildas och ägna sig åt denna behjärtansvärda
            tjänst att ta sig an dessa svaga, som behöver stöd och hjälp.
            Lättnader i beskattning av övervakararvoden genom avdrag i deklaration,
            varom särskild motion avlämnats, torde också bidraga till bättre
            nyrekryte- ring av frivilliga övervakare. Vi föreslår att en rekryteringskampanj
            ordnas för att få fram flera frivil- liga övervakare för de nämnda
            sociala eftervårdsfallen.
          </p>
          <p xml:id="i-4xB7qHdF7g1uQGisLV9hFj">
            E. Narkotika och langning
          </p>
          <p xml:id="i-B5T4uF2WKR23PnhEGMjzvA">
            Smugglingen av narkotikapreparat och tabletter har ökat oerhört
            under de senaste fem åren. I vissa andra länder är ifrågavarande
            narkotikaprepa- rat fria och lättåtkomliga och säljes här på svarta
            marknaden med stora vinster.
          </p>
          <pb facs="riksdagen-motions-pdf/data/1964/mot_1964__ak__415/mot_1964__ak__415-007.pdf"/>
          <fw xml:id="i-Jdoz5NqnBGC6ek5nbzy5oF">
            12 Motioner i Andra kammaren, nr 415 år 1964
          </fw>
          <p xml:id="i-96Y5aq79XTVHek9Tj794Mh">
            Enligt uppgifter från spaningsroteln vid kriminalpolisen i Stockholm
            började man där i mars 1958 att registrera narkomaner och narkotikaför-
            säljare sedan tydliga tecken pekat på ett ökat narkotikamissbruk.
            Det konstaterades ganska snart att största delen av narkotikapreparaten
            på den illegala marknaden i Stockholm vid den tidpunkten bestod
            av legalt föreskrivna läkemedel. Medicinalstyrelsen gjordes härifrån
            uppmärksam på detta, vilket efter hand medförde skärpta bestämmelser
            för läkarna vid förskrivning av nar- kotika genom cirkulär från
            medicinalstyrelsen. Därtill kom att medicinal- styrelsen även
            skärpte bestämmelserna på så sätt, att en del av de av nar- komanerna
            eftertraktade preparaten, som visat sig vanebildande men inte
            tidigare varit hänförliga till narkotika, intogs under narkotikakungörelsen.
            Allteftersom läkarna blev försiktigare med förskrivningarna och
            svårig- het uppstod att erhålla preparaten legalt, ökade inbrotten
            på apotek och sjukhusapotek samt receptförfalskningarna. Apotekarna
            liksom Stockholms stads sjukvårdsstyrelse vidtog åtgärder till
            bättre skydd på apoteken och sjukhusapoteken (tjuvlarm m. m.)
            med påföljd att apoteksinbrotten i Stockholm i hög grad nedbringades.
            Här kan nämnas att under åren 1954—1957 förövades i Stockholm
            15 apoteksinbrott, men narkotika tillgreps vid endast ett av dessa.
            Under åren 1958—1960 förövades däremot i Stockholm 16 inbrott
            på apotek med till- grepp av narkotika. Motsvarande siffror för
            1961—1963 är 4. Medicinalstyrelsen utfärdade ytterligare bestämmelser
            för läkarnas för- skrivningar av narkotika och begränsade telefonrecept
            på narkotika till re- na undantagsfall och dessutom den förskrivna
            kvantiteten till endast 5 do- ser. Vidare infördes skyldighet
            i vissa fall för apotekspersonal att kontroll- ringa läkaren vid
            förskrivningar av narkotika. Det sistnämnda har medfört att förfalskade
            recept på narkotika praktiskt taget har upphört. Men däremot förekommer
            alltjämt falska recept på and- ra, icke narkotiska, preparat,
            och särskilt har detta gällt nembutal, ett in- somningspreparat,
            som i stor utsträckning missbrukas av narkomaner. Smugglingen
            av narkotika till Sverige har ökat och ökar alltjämt. Med den
            stora resandeström som råder till och från landet är det ytterst
            svårt att ertappa smugglarna. Ofta avslöjas smugglingen först
            sedan den insmugg- lade varan förts ut på den illegala marknaden
            i t. ex. Stockholm. På spaningsroteln är två man fortlöpande sysselsatta
            med spaningsarbete angående den illegala narkotikahanteringen.
            Med mer eller mindre jämna mellanrum leder också spaningsarbetet
            till avslöjanden av smugglare, lang- are och langarnästen. I samband
            därmed sker också ofta stora beslag av narkotika. Så avslöjades
            t. ex. i början av 1963 två »ligor&gt;, som oberoende av var-
            andra men kända i samma kretsar hade insmugglat stora partier
            narkotika från Belgien och Spanien och spritt ut dem på den illegala
            marknaden i
          </p>
          <pb facs="riksdagen-motions-pdf/data/1964/mot_1964__ak__415/mot_1964__ak__415-008.pdf"/>
          <fw xml:id="i-CVLLp2ogt4ywmnSzVaB9W8">
            Motioner i Andra kammaren, nr 415 år 1964 13
          </fw>
          <p xml:id="i-Hmuf5BC1SPUjHwNCDagC6A">
            Stockholm. I båda fallen rörde det sig om preludin och fenoprominprepa-
            rat. Våren 1963 avslöjades vidare efter långvarigt spaningsarbete
            ett väl för- grenat nät av illegal tillverkning och försäljning
            av fenopromin i Stockholm. Tillverkningen leddes av en på området
            kunnig kemist. Under hösten 1963 och vintern 1963—1964 har ett
            stort antal narkotika- langare och smugglare avslöjats och stora
            beslag av narkotika gjorts i Stockholm. Det är även i dessa fall
            fråga om preludin och fenoprominpre- parat, tillverkade i sydeuropeiska
            länder. En av smugglarna är en utländsk medborgare, som till Sverige
            insmugglat och i Stockholm försålt stora kvan- titeter narkotika.
            Dessa, som bestått av tabletter, betingar på den illegala marknaden
            här 2 kronor och mera per tablett men vid inköp i ursprungs- landet
            endast ca 20 öre och mindre. Under tiden 1.11.1963—15.1.1964 har
            i Stockholm över 70 personer, miss- tänkta för narkotikabrott,
            gripits eller hämtats till förhör, och av dessa har ett 20-tal
            häktats. De vanligast förekommande preparaten på den illegala
            marknaden i Stockholm är preludin och fenoprominpreparaten, men
            även andra prepa- rat som t. ex. morfin och marijuana förekommer
            ofta. Beträffande preludin och fenoprominpreparaten kan dessa
            köpas recept- fritt i ett flertal sydeuropeiska och utomeuropeiska
            länder, ett förhållande som naturligtvis gör det mycket lätt att
            komma över stora mängder för smuggling till t. ex. Sverige. Som
            exempel kan nämnas, att preludin, som tillverkas i Tyskland, är
            re- ceptbelagt där men inte i Spanien, där samma firma har ett
            dotterföretag med tillverkning av bl. a. preludin. Receptfria
            i Spanien är också tvenne där tillverkade fenoprominpreparat,
            centramina och simpatina, som båda två är föremål för omfattande
            smuggling till Sverige. I Stockholm har årligen under de senaste
            åren mellan 200 och 300 per- soner blivit kända som missbrukare
            och langare av narkotika. Med vetskap om avvänjningssvårigheten
            för narkomaner blir ju antalet narkomaner allt större och större
            och marknaden för den illegala handeln mer och mer lönande, ett
            förhållande som säkert observeras i langarkretar utomlands. Den
            illegala handeln med narkotika här har också fått en allt mer
            interna- tionell prägel. Ett annat förhållande har under senaste
            året blivit mera påtagligt, näm- ligen missbruket av marijuana
            (rökning), som alltmer tycks sprida sig till skolungdomar men
            även till högskolestuderande. Marijuanamissbruket före- kom här
            tidigare företrädesvis i jazzmusikerkretsar. Smuggling av marijua-
            na till Sverige förekommer från bl. a. afrikanska länder. Ofta
            hör man den felaktiga uppfattningen, att marijuanarökning inte
            är tillvänjande eller vanebildande. Utan tvekan leder marijuanarökning
            till narkomani och dessutom ofta till missbruk av andra betydligt
            allvarligare
          </p>
          <pb facs="riksdagen-motions-pdf/data/1964/mot_1964__ak__415/mot_1964__ak__415-009.pdf"/>
          <fw xml:id="i-Aki3SabutNoVkcDa51jRCU">
            14 Motioner i Andra kammaren, nr 415 år 1964
          </fw>
          <p xml:id="i-WSFg9vrwUrp7ffe8UusdLu">
            preparat. Amerikanerna har som exempel stora problem med marijuana-
            missbrukare. Vårdmöjligheterna för narkomaner här i landet är
            ytterst otillfredsstäl- lande. Först när en narkoman kommit i
            så dålig kondition och så ur balans att läkaren finner vårdbehovet
            trängande jämlikt sinnessjuklagen kan vård beredas på sinnessjukhus.
            Det har emellertid förekommit att en under så- dana förhållanden
            inskriven person på mycket kort tid fått lämna sjukhu- set, då
            sinnessjukdom inte förelegat och patienten själv inte velat kvar-
            stanna på sjukhuset. Den mest angelägna åtgärden för bekämpandet
            av narkotikamissbruket och den illegala narkotikahandeln torde
            vara att försöka minska efterfrå- gan på narkotika genom att få
            ned antalet missbrukare. Härför erfordras bättre avvänjnings-
            och vårdåtgärder för dessa missbrukare. En personal- förstärkning
            torde också vara erforderlig hos kriminalpolisen för ett effek-
            tivt bekämpande av smuggling och langning. En utredning synes
            vara nöd- vändig på dessa områden.
          </p>
          <p xml:id="i-JcYjAM31TrfHY6YQpREykS">
            F. Motverkande av asocial invasion till huvudstaden
          </p>
          <p xml:id="i-AVGKsrK3aUpL16dJHDjWDR">
            Till storstäderna, enkannerligen Stockholm, drages helt naturligt
            en stor del asociala element, som där lättare kan gömma sig. Det
            kan gälla alkoho- lister, missanpassad ungdom eller straffade
            personer, och genom bristen på hjälpande kontakter samt oviljan
            att skaffa sig arbete drives de ofta snabbt ut i slummiljöer med
            en livsföring som helt utplånar rätts- och moralbe- grepp. Rymmare
            från olika anstalter söker sig också gärna till storstäderna,
            där de anser risken för upptäckt vara liten. Följderna av allt
            detta blir gi- vetvis ökande kriminalitet och allt större problem
            med alkoholmissbrukare, narkomaner och prostituerade. Många frågar
            sig om det inte går att mot- verka den inflyttning av asociala
            som ständigt pågår. Någon utredning om detta problem synes ej
            ha förekommit. Kanske skulle vissa åtgärder anses som ingrepp
            i individens frihet. För att om möjligt rädda några av dessa vilsekomna
            måste dock något göras. Kommunala myndigheter, anstalter och ansvariga
            borde inte sända sina klienter till storstäder, även om dessa
            själva önskar det, såvida inte samråd skett med huvudstadens myndigheter
            och åtgärder vidtagits för anskaffande av arbete och bostad samt
            ordnande av tillsyn. Möjlighet borde ges att omhändertaga och
            hemsända sådana personer, därest de utan tillstånd åter- vände
            till Stockholm. Vi hemställer att Kungl. Maj:t ville låta utreda
            frågan om åtgärder ägnade att i möjligaste mån förhindra att sociala
            eftervårdsfall av olika ka- tegorier söker sig till storstadsområdena.
          </p>
          <pb facs="riksdagen-motions-pdf/data/1964/mot_1964__ak__415/mot_1964__ak__415-010.pdf"/>
          <fw xml:id="i-LbDMLWn8Jbd1WWoqLUtkoT">
            Motioner i Andra kammaren, nr 415 år 1964 15
          </fw>
          <p xml:id="i-PN2nDfasD64Gyr67d1gPDY">
            Sammanfattning
          </p>
          <p xml:id="i-RLwRqhR2qfuTACNPFqt2rQ">
            Med stöd av det ovan anförda i fråga om åtgärder för att hejda
            utveck- lingen på kriminalitetens område får vi föreslå,
          </p>
          <p xml:id="i-Ru6bKnLrQBP5yqMy5DZ3jv">
            att riksdagen i skrivelse till Kungl. Maj:t måtte hem- ställa,
            A. om samordnande åtgärder för ungdomens undervis- ning om lagar,
            brott och brottspåföljder i samverkan främst mellan skola och
            polis, B. om undersökning av möjligheterna att i större ut- sträckning
            engagera ungdomsorganisationerna i det brotts- förebyggande arbetet,
            C. om förslag till officiellt, plastinbakat legitimationskort
            att företes vid utkvitterande av penningmedel å post- och bankinrättningar
            etc. för att minska det stora antalet check- och postbedrägerier,
            D. om anordnande av en rekryteringskampanj för att få flera frivilliga
            övervakare till sociala eftervårdsfall, E. om förslag till bättre
            avvänjnings- och vårdåtgärder för narkotikamissbrukare, F. om
            utredning i syfte att för de eftervårdsfall av olika kategorier,
            som särskilt söker sig till storstadsområdena, skapa ökade förutsättningar
            när det gäller bostad och arbe- te i ur social synpunkt lämpliga
            miljöer.
          </p>
          <p xml:id="i-F5RVSKeemg83iUNoNY44Zh" type="date">
            Stockholm den 24 januari 1964
          </p>
          <p xml:id="i-PmMR4Mq7wGVoEB6NnLDWbu" type="signatureBlock">
            Eric Nelander Åke Zetterberg Erik Larsson Märta Boman Einar Rimmerfors
            Oskar Lindkvist Yngve Hamrin Arne Magnusson Daniel Wiklund i Nennesholm
            David Svenungsson Ove Nordstrandh Augustinus Keijer Arvid Nilsson
            Ruth Forsling Carl Eric Hedin i Lönsboda Stig F. Hansson Henning
            Carlsson Axel Gustafsson
          </p>
          <p xml:id="i-Kb6RX1WASKcTUVt7Yd5mNN">
            i Huskvarna
          </p>
          <p xml:id="i-6sC9DHLZ342CKAvMBXZGKu">
            Hans Nordgren M. Berglund
          </p>
          <p xml:id="i-LP31PP24kJ2CNN7BYgASQ6">
            Stockholm 1964. Isaac Marcus Boktryckeri Aktiebolag 640110
          </p>
        </div>
      </div>
    </body>
  </text>
</TEI>
