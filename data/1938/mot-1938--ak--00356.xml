<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__356/mot_1938__ak__356-001.pdf"/>
      <div type="motHeader" xml:id="i-WW9jkrec4vfAYa85cmkakd">
        <div type="motTitle" xml:id="i-DeN5vQwfDX9GXPijjU214g"/>
        <div type="motSubmissionInfo" xml:id="i-3vvAGPst7P2KesCtVjtTnR"/>
      </div>
      <div type="motBody" xml:id="i-EE51ciCkYyUC7DvNgHG6PJ">
        <div xml:id="i-QsEACbXMyzbcFJKHr2nr75">
          <p xml:id="i-Cmwg5NR4BDERiP8pYWu37L">
            Motioner i Andra kammaren, Nr 356. 1
          </p>
          <p xml:id="i-9jA55ArzRXYGBJv9k4Q6GN">
            Nr 356.
          </p>
          <p xml:id="i-YYfU372cXTP2KJJaGkMS6n">
            Av fru Rönn-Christiansson m. fl., i anledning av Kungl. Maj:ts
            proposition, nr 81, med förslag till lag om fortsatt gil- tighet
            av lagen den 5 mars 1937 (nr 61) angående åt- gärder för att förhindra
            frivilligas deltagande i inbör- deskriget i Spanien m. m.
          </p>
          <p xml:id="i-6okApmB48kAhYDjdFgiPnC">
            I proposition nr 81 föreslår Kungl. Maj:t att riksdagen måtte
            antaga för- slag till lag om fortsatt giltighet av lagen den 5
            mars 1937 angående åtgär- der för att förhindra frivilligas deltagande
            i inbördeskriget i Spanien. Med tanke på vad som inträffat sedan
            nämnda lag antogs vid föregående års riksdag är det ganska överraskande,
            att Kungl. Maj:t föreslår förläng- ning av dess giltighetstid.
            Vid lagens tillkomst förutsattes denna vara ett oundvikligt led
            i det förslag till övervakning av Spaniens gränser, som då antagits
            av noninterventionskommittén. Såsom framgår av statsrådet West-
            mans uttalande till statsrådsprotokollet i saken har emellertid
            nämnda över- vakning faktiskt upphört. Endast gränsen vid Gibraltar
            är föremål för särskild bevakning. Därigenom har också frivilligförbudet
            satts ur funk- tion, vilket för övrigt långt tidigare skett genom
            de fascistiska staternas flagranta överträdelser av noninterventionsöverkommelsen.
            Till skäl för en förlängning av lagens giltighetstid åberopas
            ett av brittiska regeringen framlagt förslag till evakuering av
            de icke-spanska deltagarna i inbördeskriget. Detta förslag antogs
            den 4 november föregående år, men ännu har icke den minsta ansats
            försports, som tyder på ett förverkligande av förslaget. Ingen
            människa, vare sig i vårt eller andra länder, kan för övrigt på
            allvar förutsätta, att de fascistiska interventionsstaterna utan
            vidare skulle medverka till en evakuering av »frivilliga», som
            de själva sänt till Spanien för att fälla utslaget i inbördeskriget
            till fascismens förmån. Excellensen Sandler uttalade vid behandlingen
            av lagförslaget under förra årets riksdag bl. a. följande: »Även
            ifråga om det frivilligförbud, som nu föreslås till antagande
            av den svenska riksdagen, är det fråga om en extraordinär åtgärd,
            därom är rege- ringen lika medveten som någon i denna kammare
            kan vara, liksom att det går utöver vad som enligt svensk traditionell
            rättsåskådning har ansetts vara svenska medborgare tillåtet. Detta
            har inte hindrat regeringen att fram- lägga förslaget, men det
            har väl föranlett regeringen att icke framlägga det förrän den
            själv var övertygad om att det nu förelåge förutsättningar för
            ett allmänt genomförande av en sådan åtgärd.» Av detta uttalande
            framgår att regeringen själv betraktade frivilligförbudet som
            en åtgärd, vilken gick utöver ramen för traditionell svensk rättsåskåd-
            ning, men att den trots detta vidtagits därför, att regeringen
            var övertygad om att noninterventionsöverenskommelsen skulle kunna
            förverkligas. Den
          </p>
          <p xml:id="i-N1xuoGX9GgVbcqqw96sF42">
            Bihang till riksdagens protokoll 1938. 4 saml. Nr 356 —3057.
            1
          </p>
          <pb facs="riksdagen-motions-pdf/data/1938/mot_1938__ak__356/mot_1938__ak__356-002.pdf"/>
          <p xml:id="i-KcJNCTjFtmzVFB99EeULzY">
            2 Motioner i Andra kammaren, Nr 356.
          </p>
          <p xml:id="i-7BuMtHAxomaQFtPZjdddbZ">
            logiska följden av denna inställning borde då vara, att, därest
            »förutsätt- ningarna för ett allmänt genomförande» av denna extraordinära
            åtgärd icke längre visade sig vara för handen, lagen sattes ur
            kraft. Trots att hela värl- den konstaterat, att dessa förutsättningar
            på det mest cyniska sätt korsats av de fascistiska staternas ständigt
            ökade intervention, så har regeringen icke begagnat sig av sin
            fullmakt att upphäva lagen, utan föreslår tvärtom en förlängning
            av dess giltighetstid. Lagen saknar allt stöd i det allmänna rättsmedvetandet.
            Varje rättänkan- de människa måste reagera mot att en lag, vars
            principer dagligen trampas under fötterna av de fascistiska staterna,
            skall kunna utnyttjas mot de svenska medborgare, som skyndar den
            lagliga spanska regeringen till hjälp i dess hårda kamp för freden
            och friheten, inte bara i Spanien, utan i hela världen.
          </p>
          <p xml:id="i-5CQynsyTcPNJURX2Dax8wQ">
            Vi hemställa därför,
          </p>
          <p xml:id="i-GeL3bDazBMeHEDaS5bAR7d">
            att riksdagen måtte avslå Kungl. Maj:ts proposition i här behandlade
            fråga.
          </p>
          <p xml:id="i-F3fCwLrJUZzSHaUhHfpxgC">
            Stockholm i februari 1938.
          </p>
          <p xml:id="i-4cmYPrwPKNxyEDoDQnLLrH">
            Solveig Rönn-Christiansson.
          </p>
          <p xml:id="i-G3kRBxgyLcEYpzkrawFBPo">
            H. Hagberg. J. H. Brädefors. Axel Nordström.
          </p>
        </div>
      </div>
    </body>
  </text>
</TEI>
