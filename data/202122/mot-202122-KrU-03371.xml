<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-03371">
  <teiHeader>
    <fileDesc>
      <titleStmt>
        <title>Spelmarknadspolitik</title>
        <author corresp="i-GYDmDYBwvSBCyuntDBrarj">av Viktor Wärnick m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3371 av Viktor Wärnick m.fl. (M)</title>
          <idno type="rdwebb">H9023371</idno>
          <rs type="number">3371</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9023371/text</ref>
          <ref type="dokument_url_html">http://data.riksdagen.se/dokument/H9023371</ref>
          <ref type="dokumentstatus_url_xml">http://data.riksdagen.se/dokumentstatus/H9023371</ref>
          <ref type="docx">http://data.riksdagen.se/fil/02703DF7-E7FA-4461-A10B-70C869F2ECB7</ref>
          <ref type="pdf">http://data.riksdagen.se/fil/AC28A527-F676-43DC-ABE1-9630E81723BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GYDmDYBwvSBCyuntDBrarj</idno>
            <name>Viktor Wärnick</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev2bAyMrQ6WFtkDbPD2E9z</idno>
            <name>Magnus Stuart</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YN5EPSiixh5Qi7HrVYevRs" type="signed"/>
        <correspContext corresp="i-YN5EPSiixh5Qi7HrVYevRs">
          <note type="signatory" corresp="i-GYDmDYBwvSBCyuntDBrarj"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-Ev2bAyMrQ6WFtkDbPD2E9z"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-Apyf3DsrtN2zmshEtt35Qo"/>
        </correspContext>
        <correspAction xml:id="i-7aEAXFb614rfJo2GxkM4Ay" type="submitted">
          <date when="2021-10-04"/>
          <time when="17:52:17"/>
        </correspAction>
        <correspAction xml:id="i-X44Z3yezxG5XodZmjZWyoV" type="reviewed">
          <date when="2021-10-04"/>
          <time when="19:47:34"/>
        </correspAction>
        <correspAction xml:id="i-8VAwSwsvnpLvdFVGkbUWg4" type="referred">
          <date when="2021-10-14"/>
        </correspAction>
        <correspAction xml:id="i-W19NxX3KJDP6PhskZ2gjPd" type="assigned">
          <date when="2022-11-08"/>
          <time when="12:23:02"/>
        </correspAction>
        <correspContext corresp="i-W19NxX3KJDP6PhskZ2gjPd">
          <ref type="assignedTo">Kulturutskottet</ref>
        </correspContext>
        <correspAction xml:id="i-A6FtDNn6jrBWniyeXefsw3" type="behandlas_i"/>
        <correspContext corresp="i-A6FtDNn6jrBWniyeXefsw3">
          <ref type="uppgift">2021/22:KrU5</ref>
          <ref type="ref_dok_id">H901KrU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU5</ref>
          <ref type="ref_dok_titel">Folkbildning och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QEKzNFRSDmT6g9SSzR8xMo" type="behandlas_i"/>
        <correspContext corresp="i-QEKzNFRSDmT6g9SSzR8xMo">
          <ref type="uppgift">2021/22:NU4</ref>
          <ref type="ref_dok_id">H901NU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU4</ref>
          <ref type="ref_dok_titel">2021 års redogörelse för bolag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3371 av Viktor Wärnick m.fl. (M)
          Spelmarknadspolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-TNvxgBB4vESSipzUNb3Fg">
            Förslag till riksdagsbeslut
          </head>
          <list style="ol">
            <item xml:id="i-UxfNgvpgqp7Lcp598FEdGn">
              Riksdagen ställer sig bakom det som anförs i motionen om att
              staten ska dela Svenska Spel i två strikt skilda bolag där de
              konkurrensutsatta spelformerna koncentreras i ett av bolagen och
              de monopolistiska spelformerna i ett annat, och detta tillkännager
              riksdagen för regeringen.
            </item>
            <item xml:id="i-EcaN3PANJx2tcAuw4jUa9A">
              Riksdagen ställer sig bakom det som anförs i motionen om att
              staten ska sälja den del av Svenska Spel som verkar på en konkurrensutsatt
              marknad, och detta tillkännager riksdagen för regeringen.
            </item>
            <item xml:id="i-Tp4bV9zS6pVn6s73bL1o7V">
              Riksdagen ställer sig bakom det som anförs i motionen om att
              statens engagemang och styrelserepresentation i ATG ska avvecklas
              och tillkännager detta för regeringen.
            </item>
            <item xml:id="i-TSQLue8TW9iWdFboCTnqW2">
              Riksdagen ställer sig bakom det som anförs i motionen om att
              såväl anordnare av idrottsevenemang som spelbolagen som anordnar
              spel på dessa evenemang borde tillskrivas större ansvar att hindra
              spelfusk och tillkännager detta för regeringen.
            </item>
            <item xml:id="i-iVmLksEXLEv4zjw16aWnT">
              Riksdagen ställer sig bakom det som anförs i motionen om att
              Sverige bör underteckna Europarådets konvention om matchfixning
              och tillkännager detta för regeringen.
            </item>
            <item xml:id="i-MxGDgaMCpxzUZmfPS4Vzv4">
              Riksdagen ställer sig bakom det som anförs i motionen om en uppföljning
              och översyn av tillämpningen av förordningsmöjligheterna i spellagen
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-4xWmRFPefEAYMiVaHKE6gj" type="h1">
            Motivering
          </head>
          <head xml:id="i-RJC9uYKKqgpbhDtdYvCDz" type="h2">
            Inledning
          </head>
          <p xml:id="i-AFoUbTnJJ1jHv1AdYb2toA">
            För de allra flesta människor är spel förknippat med nöje; andra
            spelar för att stötta sin lokala idrottsklubb eller andra organisationer.
            Många i vårt land är intresserade av sport av olika slag och finner
            nöje i att spela på en match eller ett travlopp när man ser det
            i verkligheten eller i realtid på tv. Samtidigt är det viktigt
            att komma ihåg att det finns människor som drabbas av spelmissbruk
            och att det finns stöd för dem.
          </p>
          <p xml:id="i-Vx8JVxUFfLTion1RxEQCbp">
            Moderaterna värnar både dem som finner nöje i spel och bejakar
            möjligheterna att kunna spela på en sund och reglerad spelmarknad
            där alla aktörer har samma förutsättningar. Vi värnar samtidigt
            de som av olika anledningar befinner sig i riskzonen för spelmissbruk.
            Därför välkomnar vi moderater den nya spellagen som sedan årsskiftet
            är på plats och som syftar till att skapa en modern och reglerad
            marknad med licensierade bolag som omfattas av det svenska konsumentskyddet.
          </p>
          <p xml:id="i-AZyLWicesTwNWybtUoqkHp">
            Moderaterna är till sin natur skeptiska mot att staten konkurrerar
            med privata aktörer på en konkurrenssatt och reglerad marknad.
            Statens engagemang på den typen av marknader bör i första hand
            begränsas till att utöva tillsyn och stävja kriminalitet.
          </p>
          <head xml:id="i-5gR6FHvH3Vnvv4Dgj1QTeE" type="h2">
            Spelmarknadspolitik
          </head>
          <p xml:id="i-SLBfyybSmYKUnRNwvbSzES">
            Proposition 2017/18:220 En omreglerad spelmarknad var en efterlängtad
            reform som innebär att det då omoderna monopolet ersattes med
            en modern lagstiftning som inkluderar hela den växande spelmarknaden.
            Detta är en uppfattning som vi moderater har argumenterat för
            under många år. Målet är att skapa en spelmarknad som präglas
            av ett högt konsumentskydd, hög säkerhet i spelen och tydliga
            förutsättningar för att få verka på marknaden genom ett licenssystem.
            Detta innebär att den svenska spelmarknaden öppnas upp för seriösa
            aktörer som vill vara med och ta ansvar. Därmed stänger systemet
            ute oseriösa aktörer. Att propositionen antogs med en bred blocköverskridande
            majoritet innebär att beslutet gäller över tid.
          </p>
          <head xml:id="i-3pC4ZFMzwD1h7yhrDywEgh" type="h2">
            Statens roll på den omreglerade spelmarknaden
          </head>
          <p xml:id="i-EJqmAZMtxP2pP6EmVsXoCS">
            I och med omregleringen av den svenska spelmarknaden har staten
            fått en ännu viktigare roll i att utöva tillsyn över spelmarknaden
            än tidigare. Det uppdraget har ålagts Spelinspektionen, tidigare
            Lotteriinspektionen, som tilldelar licenser men också utövar tillsyn.
            Att en rad spelbolag redan efter så kort tid har blivit av med
            sina licenser och/eller fått höga viten och böter visar att tillsynen
            fungerar och att Spelinspektionen har de muskler som krävs.
          </p>
          <p xml:id="i-NMYgfvCpWkh9upaTZLgmpb">
            Givet den nya spelmarknaden måste det finnas en tydlig gränsdragning
            när det gäller statens agerande, dels på en konkurrensutsatt marknad,
            dels på en marknad där det fortfarande råder monopol. Utredningens
            förslag om att Svenska Spel behöver delas upp i två strikt åtskilda
            företag är fullt rimligt. Det spel som fortfarande är monopoliserat,
            bland annat landbaserade kasinon samt värdeautomatspel, bör fortfarande
            ske i Svenska Spels regi.
          </p>
          <p xml:id="i-MKiM2c2oDRow8QWzYgTVzz">
            När Svenska Spel delats upp i två strikta företag finns inga
            rimliga orsaker till att staten skall verka på en konkurrensutsatt
            marknad. Den delen av företaget Svenska Spel som kommer att verka
            på den konkurrensutsatta marknaden bör i nästa steg säljas.
          </p>
          <head xml:id="i-WSm7nC57VU8yzX6wMLsAro" type="h2">
            Hästnäringens förutsättningar
          </head>
          <p xml:id="i-4gUF1KBgBwDf8nDP1ZV5L9">
            Hästsporten är en viktig näring som omsätter drygt 72 miljarder
            kronor årligen, sysselsätter 38 000 personer och bidrar med sex
            miljarder kronor i skatter varje år.
          </p>
          <p xml:id="i-X11HVrnvA8Xbuc55U6ZJ26">
            Den viktigaste aktören och den som bidrar mest till hästnäringen
            är ATG som kommer att få en ny roll på den omreglerade marknaden.
            Konsekvensen för hästnäringen i och med omregleringen var ingenting
            regeringen tillräckligt uppmärksammade varför man tillsatte en
            utredning om bland annat detta. Tidigare när spel på hästsport
            var monopoliserat med ATG som enda aktör åtnjöt hästsporten en
            stabil och förutsägbar finansiering. Det riskerar att förändras
            med den nyuppkomna konkurrenssituationen. Även om hästnäringen
            ännu inte har sett några minskade intäkter till följd av avregleringen
            är det viktigt att politiken noggrant följer detta för att tillse
            att hästnäringen har långsiktig och stabil finansiering. I och
            med att ATG heller inte längre är monopolist borde statens engagemang
            i bolaget avslutas. Idag utser staten en majoritet av styrelsen,
            inklusive ordförande, trots att bolaget helt ägs av Svensk Travsport
            och Svensk Galopp.
          </p>
          <head xml:id="i-Q7fRmxqMzahxFt1ZR8s4eH" type="h2">
            Spel på matchfixning
          </head>
          <p xml:id="i-XwkVwxANMcxtgqdY59aeYr">
            Både innan och nu efter omregleringen har det uppmärksammats
            från såväl Idrottssverige som polisen och spelbolagen att det
            förekommer spel på uppgjorda matcher. Inte sällan handlar det
            om organiserad brottslighet där idrottsutövare betalas för att
            matcher ska sluta på ett visst sätt. Detta utgör ett problem för
            både idrotten och spelbolagen och inte minst för dem som ser på
            matchen eller spelar på densamma.
          </p>
          <p xml:id="i-KvRrqjnWRczXT89oEVgdR2">
            I och med omregleringen fick Spelinspektionen möjlighet att stoppa
            spel överhuvudtaget på exempelvis lägre divisioner som är mer
            utsatta för matchfixning. Detta är dock inget som myndigheten
            hittills har använt sig av. Risken med ett generellt förbud är
            att spelandet istället flyttar till olicensierade spelbolag, exempelvis
            asiatiska bolag som inte står under svensk jurisdiktion.
          </p>
          <p xml:id="i-PNHBapWL2PeKzKrXZDcbcw">
            Även om Riksidrottsförbundet idag har ett samarbete med spelbolagen
            samt med polisen och Spelinspektionen behöver det stärkas. Det
            bör därför övervägas om både idrotten och spelbolagen ska få ett
            större ansvar att delge information om misstänkt matchfixning
            till de brottsbekämpande myndigheterna. Själva brottet begås på
            spelplanen och därför måste de som anordnar idrottsevenemang och
            de som anordnar spel samverka för att upptäcka och stoppa spelfusk.
            Så kan vi hindra dem som finansierar och drar nytta av fusket
            att lyckas med sin organiserade brottslighet.
          </p>
          <p xml:id="i-XG7mBZPEmdTe4kTTLBNXK9">
            Inte sällan är matchfixning i Sverige kopplat till internationell
            brottslighet. Internationell maffia, motorcykelgäng och annan
            internationell brottslighet ska inte kunna tjäna pengar på matchfixning.
            Därför är det viktigt att det finns goda möjligheter till internationell
            samverkan för att stoppa spelfusket. Idag är de möjligheterna
            dock begränsade. I ett led för att komma åt den internationella
            brottsligheten och ge större möjligheter till internationell samverkan
            tog Europarådet fram en konvention mot matchfixning som är gällande
            från den 1 september 2019 då den ratificerats av tillräckligt
            många länder i Europarådet. Även Sverige borde underteckna konventionen
            vilket majoriteten av EU-länderna redan har gjort.
          </p>
          <head xml:id="i-Ap5YTXz3eNY7N2QnmCZ7kz" type="h2">
            En uppdaterad spellag
          </head>
          <p xml:id="i-328vsgQgBf9ZaaR9tvgQMU">
            I samband med omregleringen gjordes valet att inte anta den tillämpningsbestämmelse
            som Spellicensutredningen föreslog. Detta har i praktiken inneburit
            att det inte är direkt olagligt att erbjuda spel som inte är licensierat
            till svenska konsumenter. Om inte de olicensierade spelen direkt
            vänder sig mot den svenska marknaden såsom genom svenskspråkiga
            hemsidor eller genom att ta betalt i svenska kronor är möjligheterna
            att stoppa spelet små. Vi moderater välkomnar visserligen åtgärder
            såsom betalningsblockeringar och licens även för spelplattformar
            men anser att lagen bör ses över. Lagen bör istället ge uttryck
            för ett tydligt förbud att överhuvudtaget erbjuda olicensierat
            spel till svenska konsumenter. Det olicensierade spelet är ett
            hot mot kanaliseringen och därmed innebär det en konsumentrisk,
            finansiering av brottslighet samt urholkar företagens villkor.
          </p>
          <p xml:id="i-4To9BGJpuwYdffqxasY8yu">
            Ytterligare en uppföljning som behöver ske avseende spellagen
            är att se över regeringens förordningsmöjligheter. Detta har inte
            minst visat sig vara nödvändigt med anledning av den tillämpning
            som skett under pandemin, då regeringen sedan den 2 juli 2020
            utfärdat tillfällig förordning om spelansvarsåtgärder som kraftigt
            begränsar insättningar och bonusutbetalningar för spelare. Detta
            riskerar att ytterligare skynda på den nedåtgående kanalisering
            som de licensierade spelbolagen tidigare har uppmärksammat. Att
            i en pandemi medverka till att konsumenter istället vänder sig
            till oseriösa och olicensierade aktörer är farligt för den enskilda
            spelaren som inte omfattas av någon omsorgsplikt. En marknad såsom
            spelmarknaden behöver långsiktiga förutsättningar och klara spelregler
            snarare än snabba kast. Därför bör regeringens förordningsmöjligheter
            ses över med anledning av den tillämpning som skett.
          </p>
        </div>
        <div type="motSignatures">
          <list>
            <item xml:id="i-SyLaYhpS2HPhy1yfqsn3p4">
              Viktor Wärnick (M)
            </item>
            <item xml:id="i-2tEhSRwdYGDGkMbXqRiw3V">
              Annicka Engblom (M)
            </item>
            <item xml:id="i-4MdLH7SCdowng4FKYtuoe2">
              Ann-Britt Åsebol (M)
            </item>
            <item xml:id="i-3mpE9i5Hf7DS8PTECX3TQD">
              John Weinerhall (M)
            </item>
            <item xml:id="i-X9UJarm6nRTRVw7kBKwCMy">
              Magnus Stuart (M)
            </item>
            <item xml:id="i-8By1HK1mQWuG3PcAdryBvd">
              Ulrika Jörgensen (M)
            </item>
            <item xml:id="i-9dTDkLAvS5HJcJo2S5dCX1">
              Marie-Louise Hänel Sandström (M)
            </item>
          </list>
        </div>
      </div>
    </body>
  </text>
</TEI>
