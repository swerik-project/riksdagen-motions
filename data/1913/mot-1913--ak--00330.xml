<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1913--ak--00330">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__ak__330/mot_1913__ak__330-001.pdf"/>
      <div xml:id="i-RfjqMZRepW8H6UMc7Lt26q" type="motHeader">
        <div xml:id="i-HCNp7bB9hroeWZN9cVuoni" type="motTitle"/>
        <div xml:id="i-5dMLjCwZbvtLoMNXh2rYQD" type="motSubmissionInfo"/>
      </div>
      <div xml:id="i-GHmZHPaAobGXQhwYSxa3fv" type="motBody">
        <div xml:id="i-2B2qnqZx1dVCxic5yyRNTh">
          <p xml:id="i-UDWh9H7qbJ9Bb2oB3A5FYK">
            Motioner i Andra kammaren, Nr 330. 1
          </p>
          <p xml:id="i-MouPgKZiy62hRyxP1iv6g3">
            Nr 330.
          </p>
          <p xml:id="i-3qAe6shjuJSrDWw8hCKJrL" type="titleString">
            Av herr Nilsson i Tånga, i anledning av Kungl. Maj:ts propo-
            sition angående anslag till Sveriges utsädesförening.
          </p>
          <p xml:id="i-NBBN5FUkdh4nJmNr9Taz2r">
            I proposition nr 194 föreslår Kungl. Maj:t Riksdagen att på i
            propositionen närmare angivna villkor å extra stat för år 1914
            bevilja till Sveriges utsädesförening ett anslag av 66,000 kronor
            såsom bidrag till uppehållande av föreningens praktiskt vetenskapliga
            verksamhet. I den kungl. propositionen redogöres utförligt för
            i vilket läge frågan om anslag till utsädesföreningen i Svalöv
            befinner sig. Överflödigt torde därför vara att ingå på någon
            ytterligare redogörelse i detta avseende. Emellertid har denna
            fråga genom det beslut, som fattades av 1912 års Riksdag, att
            med hänsyn till de ökade anslagskrav till föreningen, som då och
            även framdeles komme att framställas, det borde tagas under övervägande,
            huruvida det icke vore med statens intresse mest förenligt, att
            anstalten övertoges av staten. På sätt i propositionen omförmäles,
            föranledde detta Andra kammarens beslut till inkallande av sakkunniga
            för utredning av denna fråga. Dessa sakkunniga voro emellertid
            av den meningen, att, sedan vissa angivna förändringar i anstaltens
            ledning blivit vidtagna, denna borde som enskild anstalt fortvara.
            Över detta utlåtande, jämte föreningens hemställan om ett extra
            anslag av 75,000 kronor, har lantbruksstyrelsen avgivit infordrat
            utlåtande, varjämte ut- sädesbolaget yttrat sig över föreslagen
            förändring i avtalet emellan föreningen och bolaget, till vilket
            yttrande, som återfinnes i den kungl. propositionen, hänvisas.
            De skäl, som vid 1912 års riksdag föranledde till framförande
            av förslag om statens övertagande av anstalten vid Svalöv, förefinnas
            fort- farande i lika hög grad, varför i detta avseende hänvisas
            till den moti- vering till ifrågavarande förslag, som återfinnes
            i jordbruksutskottets utlåtande nr 1 vid 1912 års riksdag. Bihang
            till Riksdagens protokoll 1913. 4 saml. 147 häft. (Nr 330.) 1
          </p>
          <pb facs="riksdagen-motions-pdf/data/1913/mot_1913__ak__330/mot_1913__ak__330-002.pdf"/>
          <p xml:id="i-7a8WS18YnkioqXLSbDsNiH">
            2 Motioner i Andra kammaren, Nr 330.
          </p>
          <p xml:id="i-Fr79s3TjSsaGFUKSBfX4tu">
            I lantbruksstyrelsens utlåtande ha tydligen påvisats de fördelar,
            som voro förknippade med Svalövsanstaltens omorganisation till
            stats- institution såväl med hänsyn till denna anstalts stora
            betydelse för vårt lands jordbruk som ock verksamhetens ostörda
            och lugna utveckling i rätt riktning. De sakkunniga ha uttalat
            farhågor för att om Svalövs- anstalten gjordes till statsinstitution
            den skulle berövas de fria former, under vilka verksamheten bedrives,
            vilket komme att menligt inverka på dess utveckling. Denna mening
            kan jag dock icke dela. Jag tillåter mig att citera vad lantbruksstyrelsen
            i detta avseende yttrat: »Det synes antagligt, att den inre fasthet
            och det oberoende av tillfälliga opinioner, som anstalten som
            statsinstitution bör kunna vinna, skulle komma att utöva ett i
            många hänseenden gagnande inflytande på verksamhetens lugna och
            jämna bedrivande och utveckling och sålunda ytterligare be- fästa
            och stärka allmänhetens förtroende för densamma.» De ökade anslagskrav
            för verksamhetens bedrivande, som årligen ställas på staten, utan
            att denna har ett däremot svarande inflytande på föreningens verksamhet,
            måste också inge allvarliga betänkligheter. Utöver vad an- staltens
            produkter lämna för verksamhetens bedrivande, uppehålles denna
            numera till huvudsaklig del av statsmedel. Lantbruksstyrelsen
            påpekar också det betänkliga uti att ställa så stora belopp, som
            vad här är fråga om, till en enskild institutions fria förfogande,
            med rätt för dess styrelse att exempelvis bestämma storleken av
            tjänstemännens av stats- medel utgående löner m. m.; detta kan
            icke vara överensstämmande med under nuvarande förhållanden hittills
            tillämpade principer. Då jag sålunda anser, att inga sakliga skäl
            förebragts, som tala emot ett statens övertagande av anstalten,
            utan att tvärtom detta krav framträder med ökad styrka dess mer
            staten får ikläda sig det ekono- miska ansvaret för verksamhetens
            bedrivande, torde ytterligare uppskov få anses mindre välbetänkt.
            Näppeligen torde väl dock Riksdagen vara beredd att godkänna de
            ekonomiska beräkningar, som utförts, och anser jag lämpligast
            vara, att Riksdagen av regeringen begär, att den före nästkommande
            års riksdag uppgör ny plan, innefattande såväl kostnads- beräkning
            för Svalövsanstaltens övertagande av staten som förslag till enhetlig
            organisation och tidsenlig centralisering av växtförädlingsarbetet
            och försöksverksamheten på jordbruksområdet. Av vad som anförts
            följer, att växtförädlingsverksamheten vid Svalöv, under förutsättning
            av statens övertagande av anstalten, bör under den tid, som utredning
            pågår, i huvudsak bedrivas i samma om- fattning som närmast föregående
            år, varför ökning i fjolårets extra anslag icke bör ifrågakomma.
          </p>
          <pb facs="riksdagen-motions-pdf/data/1913/mot_1913__ak__330/mot_1913__ak__330-003.pdf"/>
          <p xml:id="i-99K9434quQstfao4rCpV7s">
            Motioner i Andra kammaren, Nr 330. 3
          </p>
          <p xml:id="i-KN3uijfrPcqGC2MiWCFe1W">
            På grund av vad sålunda anförts anhålles vördsamt,
          </p>
          <p xml:id="i-E8EjMoEXr3vWdZS2672n9z">
            att Riksdagen måtte besluta, att den av Sveriges utsädesförening
            i Svalöv bedrivna, praktiskt vetenskap- liga verksamhet övertages
            av staten, att plan, inne- fattande såväl den med detta övertagande
            förenade kostnaden som förslag till centralisering av all med
            statsmedel bedriven växtförädlings- och försöksverk- samhet på
            jordbruksområdet förelägges nästkommande års Riksdag, samt att
            till Sveriges utsädesförening i Svalöv bevilja för år 1914 ett
            extra anslag av 35,000 kronor.
          </p>
          <p xml:id="i-6hG3SwybenU3KsHNZwSR6o" type="date">
            Stockholm den 18 april 1913.
          </p>
          <div xml:id="i-CKAK4EivoNxemPbeD9fgBi" type="signatureBlock">
            <list xml:id="i-FRomvStMA3i4SKSjev8n5W">
              <item xml:id="i-64ksue7UWo13BnesNqLvTB" who="unknown" type="signature">
                Olof Nilsson
              </item>
            </list>
          </div>
        </div>
      </div>
    </body>
  </text>
</TEI>
