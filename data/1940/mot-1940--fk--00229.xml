<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__229/mot_1940__fk__229-001.pdf"/>
      <fw xml:id="i-JWyBCUMnDLQPGSgTacwdbM">
        Motioner i Första kammaren, Nr 229. 3
      </fw>
      <div type="motHeader" xml:id="i-SLkLLwpGN1qtMqxJ67bUXY">
        <div type="motTitle" xml:id="i-3kWeiFoP26J18UpsgKCdbb"/>
        <div type="motSubmissionInfo" xml:id="i-JL5y2bb7t9QAv2246WVtJ"/>
      </div>
      <div type="motBody" xml:id="i-NAuL3p3jG6yDUEv3rn2pRs">
        <div xml:id="i-468W4YgoBzCqm4xx53UeCa">
          <p xml:id="i-NCXv6Umk3VeW57LqkAdwmJ">
            Nr 229.
          </p>
          <p xml:id="i-UZG7W3nnqWVQCkr7Pvuo2b">
            Av herr Ström, Fredrik, i anledning av Kungl. Maj:ts proposi-
            tion med förslag till förordning om nöjesskatt, m. m.
          </p>
          <p xml:id="i-KxkUJKFbYmXBkzvUKGf5Cu">
            Teaterkonsten i vårt land befinner sig sedan lång tid tillbaka
            i ett svårt läge. Allt för höga biljettpriser hindra i stor utsträckning
            folkets breda lager att se god teater, och den otillfredsställande
            besöksfrekvensen har samtidigt skapat stora svårigheter att hävda
            såväl en förstklassig konstnärlig stan- dard som en tryggare ekonomisk
            ställning för teatrarna och skådespelarkå- ren. Å andra sidan
            har särskilt under senare år ett flertal försök gjorts att råda
            bot på dessa förhållanden genom olika slag av folkföreställningar
            med billiga biljettpriser. De framgångsrika resultat, som dessa
            försök ha rönt, ge all anledning att antaga, att vägen till en
            ur såväl kulturell som konst- närlig och teaterekonomisk synpunkt
            önskvärd ökad publikfrekvens går över en folklig biljettprispolitik.
            Det förefaller redan i och för sig uppen- bart att det allmänna
            bör göra vad på det ankommer för att underlätta en sådan. Men
            härtill kommer, att i dessa svåra tider de höga biljettpriserna
            på teatrarna redan medfört en ytterst kraftig minskning av den
            på teater- biljetterna inflytande nöjesskatten. Man vågar därför
            icke antaga, att en hög nöjesskatt på teaterbiljetter skall vara
            ägnad att tillföra det allmänna några ökade intäkter. Med hänsyn
            till vad ovan anförts torde skäl förefinnas att förfara varsamt
            vid en höjning av nöjesskatten på teaterbesök, särskilt när det
            gäller de billigare biljettpriskategorierna. För dessa, förslagsvis
            upp till ett nettopris av 2 kr., bör därför enligt undertecknads
            mening skatten begränsas till 10 procent. Beträffande skattefria
            fribiljetter synas starka sociala skäl tala för att till sådana
            hänföras även fribiljetter, vilka exempelvis utlämnas till arbetslösa,
            medellösa lytta, skolresegrupper m. fl. Den behövliga kontroll,
            som vinnes genom att nöjesbeskatta dylika biljetter, kunde exempelvis
            i stället erhållas därigenom, att viss sektion eller vissa bestämda
            platser anvisades sådana fribiljettsinnehavare. De i lagförslagets
            12 8 föreslagna bestämmelserna rörande kompetensen och formerna
            för befrielse och restitution i fråga om nöjesskatt synas under-
            tecknad ha fått en för sträng utformning. Det kan befaras, att
            de skulle kunna medföra, att någon befrielse från skattens uttagande
            icke kunde med- givas av kommunen annat än i fråga om tillställningar
            som uteslutande anordnas för välgörande eller allmännyttiga ändamål.
            Icke heller bleve det möjligt att medgiva ett efterskänkande av
            nöjesskatten till förmån för visst ändamål, innan tillställningen
            anordnats och skattebeloppet debiterats. Föli. den bleve, att
            man i fortsättningen nödgades debitera och uttaga nöjesskatt
          </p>
          <pb facs="riksdagen-motions-pdf/data/1940/mot_1940__fk__229/mot_1940__fk__229-002.pdf"/>
          <fw xml:id="i-PJ75PQiDXe6W5qgQxvA8KU">
            4 Motioner i Första kammaren, Nr 229.
          </fw>
          <p xml:id="i-VLnv5YBiEkX954XwdYjzDR">
            för exempelvis alla idrottstävlingar i Stockholm, för vilka nöjesskatt
            hittills generellt efterskänkts i förväg. Detta komme att innebära
            ökade kostnader för debitering och restitution av skatten och
            onödigt besvär. En ändrad ly- delse av paragrafens sista stycke
            är därför motiverad. Beträffande den s. k. restaurangdansen bör
            enligt undertecknad, med hän- syn till att såväl det enklaste
            tivolinöje som dansen på den enklaste dans- bana äro beskattade,
            även den skatteförmåga, som otvivelaktigt förefinnes i indirekta
            avgifter för deltagande i tillställningar av det förstnämnda sla-
            get, tillvaratagas. Då sådan dans förekommer både i Stockholm
            och annor- städes i betydande utsträckning, kan man antaga att
            en beskattning härav skulle komma att tillföra stat och kommun
            icke obetydliga belopp. På grund av vad ovan anförts hemställes,
          </p>
          <p xml:id="i-NqGRV4mmtUfsSKHpZTLJ2L">
            att riksdagen måtte besluta följande ändringar i det i Kungl.
            Maj:ts proposition nr 271 framlagda förslaget till förordning
            om nöjesskatt, att bestämmelserna i 5 8 om Taxa I erhålla följande
            ly- delse: »Taxa I: vid nöjestillställning, som avses i 2 8 a):
            på biljetter till ett pris överstigande 2 kronor: 15 procent av
            biljettpriset; på biljetter till ett pris icke överstigande 2
            kronor: 10 pro- cent av biljettpriset; vid nöjestillställning
            som avses i 2 8 b): 15 procent av biljettpriset.», att 7 8 erhåller
            följande tillägg: »d) för fribiljett, som utlämnas till arbetslösa,
            medellösa lytta, skolresegrupper och motsvarande kategorier.»,
            att 12 8 st. 2 erhåller följande lydelse: »Lämnas ej sådant medgivande
            av länsstyrelsen eller är fråga om nöjestillställning av annat
            slag, må kommunen, när skäl därtill äro, medgiva befrielse från
            den kommunen tillkommande andelen av nöjesskatten eller beloppets
            an- vändande på sätt i första stycket sägs.», samt att bestämmelser
            utarbetas om upptagande av nö- jesskatt på s. k. restaurangdans.
          </p>
          <p xml:id="i-JqZNFmK4v58KcEtG4q9DqQ" type="date">
            Stockholm den 1 juni 1940.
          </p>
          <p xml:id="i-LBnKGLjJYD5xwZUrBGfFMj">
            Fredrik Ström.
          </p>
        </div>
      </div>
    </body>
  </text>
</TEI>
