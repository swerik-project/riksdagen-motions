<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--fk--00700">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__700/mot_1970__fk__700-001.pdf"/>
      <fw xml:id="i-7BPJFWEpjtma9vzWMqFw6z">
        Motion i Första kammaren, nr 700 år 1970 5
      </fw>
      <div xml:id="i-UYUJUXTv1KMZvih3SVM5ck" type="motHeader">
        <div xml:id="i-Xc7wgAWRBnxXjkuBjCsyyB" type="motTitle"/>
        <div xml:id="i-Ha2VNBchURpasfN7qNzMHb" type="motSubmissionInfo"/>
      </div>
      <div xml:id="i-VDgcEiRpGFHjFX79r2TXgF" type="motBody">
        <div xml:id="i-2Y7jzMzDTiu2Yf9YCPmdF8">
          <p xml:id="i-8BVzhgvXfKYudoDTeJvAwd">
            Nr 700
          </p>
          <p xml:id="i-NnfnYJESdkZTsJGeaFDo4x">
            Av herrar Wikström och Richardson, om statsbidrag till romersk-katolska
            m. fl. församlingar för kurativa insatser bland invandrare.
          </p>
          <p xml:id="i-GKDjjpLU7A8jnz5s4cxVk1">
            (Lika lydande med motion nr 811 i Andra kammaren)
          </p>
          <p xml:id="i-WSLbwtDFTsLs5ahAmGk3od">
            Under och efter kriget har invandrarna ständigt ökat i antal
            i vårt land, och så har också hjälpinsatserna. Statens, kyrkornas
            och de enskildas arbete har därunder fått allt fastare organisation.
            Inte minst förtjänar att nämnas de anonyma storverk som personal
            vid invandrarbyrån, arbetsförmedlingar, sjukkassor och andra institu-
            tioner utfört. Samvetsgrant och grundligt söker man i Sverige
            skapa ett smidigt arbetande verktyg för arbetet med invandrarnas
            anpassning till vårt land. Själv- klara initialsvårigheter för
            en ny verksamhet och ett gryende främlingshat bland vissa svenska
            grupper gör inte arbetet lättare. Detta sammanhänger givetvis
            med de attityder invandrarna själva intar och som förefaller obegripliga,
            bl. a. därför att vi i vårt land är okunniga om invandrarnas förhistoria:
            vad de lärt sig, erfarit eller inte lärt sig, innan de stiger
            i land i Sverige. En hög barriär bildas av de annor- lunda språken,
            värderingarna och uppfostringssystemen. En adekvat hjälp måste
            sättas på invandrarnas hela situation — problemet är psykologiskt
            hårdbearbetat. Detta har samtliga i landet arbetande invandrarvårdande
            grupper insett, och mycken ambition har lagts ned på att möta
            detta krav. I det kurativa arbetet för invandrarna existerar i
            Sverige redan en institution, som gjort och gör en oerhört viktig
            arbetsinsats men som icke på något sätt ekonomiskt understöds
            av stat eller kommun. Det är invandrarkyrkorna. Med dessa menar
            vi i första hand den romersk-katolska och de grekisk-ortodoxa
            kyrkorna. I vidare mening inkluderas däri även den mosaiska församlingen,
            som väl inte själv vill kallas kyrka. Andra icke-kristna religioner
            (islam, buddhism) fungerar så vitt känt är inte genom några egna
            organisationer som också har kurativ verk- samhet, men intet borde
            givetvis behöva hindra dem från det. I verkligheten får t. ex.
            jugoslaviska medborgare, som tillhör islam eller är ateistiska
            kommunister, också hjälp från den katolska kyrkans präster, om
            de begär den. Av de nämnda samfunden är den katolska kyrkan störst
            med sina 100 000 döpta katoliker i landet, av vilka många är,
            respektive har blivit, svenska medborgare. Antalet katoliker i
            Sverige har under de senaste tio åren fördubblats. Katolska kyrkans
            inställning till sina invandrade trosfränder är entydigt den att
            man satsar på att integrera de olika etniska grupperna i de svenska
            katolska för- samlingarna med så stor enhet som möjligt. Prästernas
            arbete är till stor del av rent kurativ art. De arbetar i praktiken
            som oavlönade tolkar och medhjälpare åt
          </p>
          <pb facs="riksdagen-motions-pdf/data/1970/mot_1970__fk__700/mot_1970__fk__700-002.pdf"/>
          <fw xml:id="i-8ofXn6A4zEC1Wcu4exPhck">
            6 Motion i Första kammaren, nr 700 år 1970
          </fw>
          <p xml:id="i-TUvGpgqRp45fk5YVxHmjde">
            den svenska socialvården, när invandrarna själva har svårt att
            hitta rätt i dess labyrinter och inte fattar vad som krävs av
            dem och vad som erbjuds. De ger invandrarna hjälp mot hyresocker,
            bistånd vid arbetsförmedling, bilägger nationella och andra motsättningar
            inom invandrargrupperna själva, fungerar kort sagt som en mångspråkig
            sluss in till det svenska samhället. Därtill kommer den vanliga
            kyrkliga servicen, som ju även invandrarna har rätt att göra anspråk
            på, med vigslar, barndop, begravning o. s. v. Vigslarna betyder
            ofta ett stort arbete med att skaffa alla papper som behövs, där
            prästernas språkkunskaper och internationella erfarenhet är både
            invandrarna och de svenska myndigheterna till stor nytta. Man
            bör slutligen också nämna den personliga själavård som ges åt
            dessa män- niskor, vilkas situation ofta även rent personligt
            är mycket pressad och som på grund av språkbarriären inte skulle
            kunna få mycket hjälp av en svensk psykiater eller familjerådgivare,
            även om de hittade fram till en sådan. I Stockholm och Göteborg
            driver kyrkan egna skolor för att så tidigt som möjligt lära barnen
            svenska och bättre integrera dem i det svenska samhället. På vissa
            håll finns även katolska lekskolor, där barn från skilda nationaliteter
            och kulturer lär sig tolerans och samlevnad på ett mycket konkret
            sätt — vilket inte minst de svenska barnen har glädje av. Utan
            katolska kyrkans hjälp skulle invandrarnas situation i Sverige
            ha varit ännu svårare och mera utlämnad än den är. De grekisk-ortodoxa
            kyrkorna har färre medlemmar i Sverige och arbetar under ännu
            svårare yttre förhållanden men i princip på samma sätt. Dessa
            kyrkor har en särskilt svår uppgift, då de måste arbeta bland
            människor som rent politiskt står i skarpa inbördes konflikter,
            ännu mer än vad som är fallet bland katolikerna. De mosaiska församlingarna
            har under den allra senaste tiden ställts inför helt nya och vidgade
            arbetsuppgifter på grund av inflyttningen av polska judar. Den
            judiska befolkningen i Sverige (=den som på ett eller annat sätt
            anser sig höra till den mosaiska församlingen) har det senaste
            året ökat med tio procent tack vare denna invandring. Varje ny
            flykting av denna art är bärare av en personlig tragedi och svåra
            problem, som fordrar mycken hjälp. Hur orkar dessa trossamfund
            med dessa arbetsuppgifter, med ingen eller minimal hjälp av det
            svenska samhället? Vi kan bidraga att besvara denna fråga dels
            genom att peka på under vilka villkor präster och nunnor får arbeta
            i Sverige, dels genom att ange varifrån deras inkomster hittills
            kommit. En katolsk präst har en årlig inkomst av 5 000 kr. jämte
            ett enkelrum som bostad (vanligen beläget i anslutning till kyrkan).
            För dessa 5 000 kr. plus rummet betalar han i skatt till stat
            och kommun 1 200 kr. Prästerna och nunnorna i katolska kyrkan
            har ingen begränsad arbetstid utan arbetar från kl. 7 till kl.
            23—24. De har icke ekonomiska möjligheter till en hel vilodag
            per vecka, inte heller till en utlandsresa, om de genom att arbeta
            för varandra skulle lyckas erhålla semester. Inte för någon arbetskategori
            i Sverige accepteras numera den standard som dessa människor arbetar
            och lever under.
          </p>
          <pb facs="riksdagen-motions-pdf/data/1970/mot_1970__fk__700/mot_1970__fk__700-003.pdf"/>
          <fw xml:id="i-HMBsf8gvdYNoSPF3MidyPL">
            Motion i Första kammaren, nr 700 år 1970 id
          </fw>
          <p xml:id="i-6vRTwQxGXJchw9RNVN3Nqv">
            Antalet romersk-katolska präster i Sverige är för närvarande
            99, av vilka nio svenskfödda. Nunnorna är 220, varav ett tiotal
            svenskfödda, och elva lekbröder. Övervägande antalet av dessa
            har alltså fått hela sin utbildning utanför Sverige och utan att
            det kostat svenska staten ett öre. De fortsätter att inte kosta
            oss någonting. Vill man se hur kyrkan löser sina ekonomiska problem
            kan man ta den katolska församlingen i Göteborg som ett exempel.
            Dess årliga driftbudget är 200 000 kr. 20 Jo av detta täckes av
            den fri- villiga s.k. kyrkoavgiften, 25 Jo av kollekter, 20 Z
            av den årliga inkomsten från julbasaren. De återstående 35 Yo
            består av medel, insamlade genom vädjan till kato- liker i andra
            länder, samtliga med lägre allmän levnadsstandard än Sverige.
            Då nyligen en kyrka byggdes av katolikerna i Södertälje, insamlades
            200 000 kr. av kost- naderna i Mänchens katolska stift. Den svenska
            staten lämnar några mycket blygsamma bidrag till katolska kyrkans
            barndagsverksamhet och till studiearbetet. Den grekisk-ortodoxa
            kyrkan har sedan sommaren 1969 ett anslag på 30 000 kr. till en
            prästtjänst inom kyrkan i Kristianstad. Det är en mycket liten
            summa i förhål- lande till det arbete man får ut genom den. Denna
            tjänst tillkom för övrigt på initiativ av KFUM-KFUK som med egna
            medel tillsatte en kurator för de ortodoxa i Sydsverige. Tjänsten
            övertogs sedan av arbetsgruppen för invandrarfrågor. Svenska kyrkan
            har, trots god ekumenisk samarbetsvilja på många håll, inga eller
            små legala möjligheter att avsätta medel till den katolska kyrkans
            verksamhet. Den katolska kyrkan har varken som den svenska kyrkan
            ärvd egendom och statligt underhåll eller som frikyrkorna ett
            solitt, kollekttränat medlemsunderlag. Dess med- lemmar är i stor
            utsträckning fattiga sydeuropéer, som måste skicka så mycket de
            kan hem till egna familjer, vars enda försörjare de ofta är. Bland
            protestanter härskar en vanlig missuppfattning om ”det rika Rom”,
            som borde kunna sörja för alla sina barn. Verkligheten är den,
            att en enskild katolik inte har mer ekonomiskt utbyte av påvens
            tiaror än en svensk pensionär av riksregalierna. Härtill kommer
            en praktisk eller rättare sagt opraktisk detalj — det är omöjligt
            för den katolske eller ortodoxe själasörjaren att genom folkbokföringen
            få reda på var det bor folk ur hans kyrka. Av skäl, som inte har
            något som helst med den nuvarande situationen att göra, registreras
            inte längre religionstillhörigheten hos de i Sverige bosatta.
            En sådan registrering skulle avsevärt hjälpa de s. k. ”främmande
            trosbekän- narnas” själasörjare i deras uppsökande och kurativa
            arbete, särskilt när det gäller dem som är bosatta på mindre orter.
            Statens invandrarverk i Stockholm har ett årligt anslag på 2 miljoner
            kr. till anpassningsfrågor. Denna summa är emellertid redan förbrukad,
            till stor del på den mångspråkiga invandrartidningen (där notiser
            och uppgifter om invandrarkyrkornas verksamhet tyvärr nästan aldrig
            förekommer) och på annan upplysning. Då den ka- tolska kyrkan,
            de ortodoxa kyrkorna och de mosaiska församlingarna redan, vid
            sidan av kyrklig service och själavård, utför kurativt arbete
            bland invandrarna av väsentligt omfång och av i princip samma
            art som invandrarverket, anser vi det rimligt att de får ekonomiskt
            stöd i detta arbete genom invandrarverket. Sådant stöd bör också
          </p>
          <pb facs="riksdagen-motions-pdf/data/1970/mot_1970__fk__700/mot_1970__fk__700-004.pdf"/>
          <fw xml:id="i-XS82uJEv33xhZUtcTVa5yx">
            8 Motion i Första kammaren, nr 700 år 1970
          </fw>
          <p xml:id="i-Ki7cMes5wr9kLHCd63tCLP">
            gälla centrala samarbetsorgan inom dessa kyrkor för deras samordning
            av de kura- tiva insatserna. Med hänvisning till ovanstående vill
            vi föreslå, att ett anslag på en miljon kronor måtte ställas till
            statens in- vandrarverks förfogande att fördelas mellan de romersk-katolska,
            grekisk-ortodoxa och mosaiska församlingarna liksom andra reli-
            giösa invandrargrupper för deras kurativa insatser bland invand-
            rarna.
          </p>
          <p xml:id="i-UbF5scpMUHn25zzS1SN4Un" type="date">
            Stockholm den 27 januari 1970
          </p>
          <div xml:id="i-7T8D5astChLA1mCyRnmXKv" type="signatureBlock">
            <p who="i-P7oVLGoBfbz4RGE5XkQtLN" type="signature">
              Jan-Erik Wikström (fp)
            </p>
            <p who="i-5YySnUaCpS54wJxVp1X9Q4" type="signature">
              G. Richardson (fp)
            </p>
          </div>
        </div>
      </div>
    </body>
  </text>
</TEI>
