<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_534/mot_200405_MJ_534-0001.pdf"/>
      <pb facs="riksdagen-motions-pdf/data/200405/mot_200405_MJ_534/mot_200405_MJ_534-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ534 pnr: c654
          </p>
          <p>
            Motion till riksdagen 2004/05:MJ534
          </p>
          <p>
            av Maud Olofsson (c)
          </p>
          <p>
            Äganderätten för landets skogsägare
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att regeringen bör utarbeta en strategi för
            värnandet av äganderätten för privata skogsägare. 2. Riksdagen
            tillkännager för regeringen som sin mening vad i motionen anförs
            om att i större grad fokusera på frivilliga skogsavsättningar
            till naturvård framför reservatsbildningar.
          </p>
          <p>
            Motivering
          </p>
          <p>
            Skogsnäringen är en ryggrad i den svenska ekonomin. Därför behövs
            goda förutsättningar för den svenska skogsindustrin såväl som
            för landets alla privata skogsägare att bruka sin skog. Miljöhänsyn
            ska gå hand i hand med en effektiv produktion som skapar tillväxt
            och utveckling i alla delar av landet. Det spridda skogsägandet
            i Sverige är en stor fördel då många får en direkt relation till
            skogsbruket som spelar en stor roll för den svenska ekonomin.
            Samtidigt är det många mindre privata skogsägare som har ett starkt
            miljötänkande i sitt skogsägande. Många gånger är det mycket starkare
            än till exempel helstatliga Sveaskogs. Dock misstänkliggörs de
            privata skogsägarna som potentiella miljöbovar långt innan ett
            företag som Sveaskog får samma misstankar riktade mot sig. Detta
            trots de dokumenterade konflikterna som finns mellan Sveaskog
            och lokalbefolkning på flera håll i landet. Staten har på senare
            år markant höjt anslagen till inköp av skog till reservat. Produktiv
            skogsmark tas därmed ur produktion med de negativa ekonomiska
            följder det får. På många platser har de miljö- och naturvärden
            som ska skyddas uppstått som en följd av aktivt skogsbruk i privatägd
            skog. Utan skogsbruket hade de specifika miljö- och naturvärdena
            inte uppstått. Överenskommelser om frivilliga avsättningar torde
            därför i många fall vara ett mycket mer effektivt sätt än reservatsavsättningar
            för att skydda värdefulla biotoper samtidigt som skogsägarna kan
            få utkomst av sin skog.
          </p>
          <pb facs="riksdagen-motions-pdf/data/200405/mot_200405_MJ_534/mot_200405_MJ_534-0002.pdf"/>
          <p>
            2004/05:MJ534
          </p>
          <p>
            Den privata äganderätten är en grundbult i en väl fungerande
            marknadsekonomi. Likafullt måste den skyddas och värnas. Statens
            reservatspolitik bygger upp onödiga motsättningar och visar på
            betydelsen av en stark äganderätt. Det bästa sättet att skydda
            värdefulla biotoper är inte alltid bildandet av reservat. Från
            denna utgångspunkt sett är det motiverat att regeringen utarbetar
            en strategi för värnandet av äganderätten för privata skogsägare,
            likaväl som det behövs ett större fokus på frivilliga avsättningar
            till naturvård före reservatsbildningar.
          </p>
          <p>
            Stockholm den 4 oktober 2004 Maud Olofsson (c)
          </p>
        </div>
      </div>
    </body>
  </text>
</TEI>
