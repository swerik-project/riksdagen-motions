<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UbU-00263">
  <teiHeader>
    <fileDesc>
      <titleStmt>
        <title>Utgiftsområdena 15 Studiestöd och 16 Utbildning och universitetsforskning</title>
        <author corresp="i-2GE534P2Foy3WpqKPVNeW8">av Mats Pertoft m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområdena 15 Studiestöd och 16 Utbildning och universitetsforskning</title>
          <idno type="rdwebb">GU02Ub263</idno>
          <rs type="number">Ub263</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GU02Ub263/text</ref>
          <ref type="dokument_url_html">http://data.riksdagen.se/dokument/GU02Ub263</ref>
          <ref type="dokumentstatus_url_xml">http://data.riksdagen.se/dokumentstatus/GU02Ub263</ref>
          <ref type="doc">http://data.riksdagen.se/fil/88A6E535-3AF1-4677-8BDB-FCA6DBC42679</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FHxoLBh8dfu9rRLBxt3y5X" type="signed"/>
        <correspContext corresp="i-FHxoLBh8dfu9rRLBxt3y5X">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-Q6UywURdDfH4kXfTm7hwEb"/>
        </correspContext>
        <correspAction type="referral" xml:id="i-LmySy5ZoioELZq2iwVsAC4">
          <date when="2006-11-07"/>
        </correspAction>
        <correspAction type="dismissal" xml:id="i-AtBHeZyuDe16Pie7zaw6y8">
          <date when="2006-11-07"/>
        </correspAction>
        <correspAction type="numbering" xml:id="i-Dehfbv3QrzMiRPg1MvvxVk">
          <date when="2006-11-01"/>
        </correspAction>
        <correspAction type="submission" xml:id="i-NVQLMkszVesKLGofSoFVhR">
          <date when="2006-10-31"/>
        </correspAction>
        <correspAction type="transfer" xml:id="i-5WcEWadaqMR2mNLhFXazNW">
          <date when="2006-10-31"/>
        </correspAction>
        <correspAction type="assigned" xml:id="i-AJcksr5xGMPHde7ejJSK9o"/>
        <correspContext corresp="i-AJcksr5xGMPHde7ejJSK9o">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-22vwozcaS9vuGHdY7u4pZP">
            1 Förslag till riksdagsbeslut
          </head>
          <list style="ol">
            <item xml:id="i-DnqAVqjxUfHovskmS69xsB">
              Riksdagen anvisar för budgetåret 2007 anslagen under utgiftsområde
              15 Studiestöd med de ändringar i förhållande till regeringens
              förslag som framgår av i motionen redovisad uppställning. Anslag
              2007 2008 2009 25:2 Studiemedel m.m. +2 265 500 +4 343 000 +4
              155 000
            </item>
            <item xml:id="i-CWd4t1rbx4zWAbfEZowBgE">
              Riksdagen anvisar för budgetåret 2007 anslagen under utgiftsområde
              16 Utbildning och universitetsforskning med de ändringar i förhållande
              till regeringens förslag som framgår av i motionen redovisad uppställning.
              Anslag 2007 2008 2009 25:1 Statens skolverk 50 000 51 000 52 000
              25:3 Utveckling av skolväsende, för­skole­verksamhet och skol­barns­om­sorg
              26 000 26 000 25:12 Bidrag till viss verksamhet inom vuxenutbildning
              +50 000 +100 000 +100 000 25:13 Myndigheten för kvalificerad yrkes­utbildning
              +1 000 +4 500 +4 500 25:14 Bidrag till kvalificerad yrkesutbildning
              + 45 000 + 150 000 + 180 000 25:70 Särskilda utgifter inom universitet
              och högskolor m.m. 100 000 100 000 100 000 25:73 Högskoleverket
              + 20 000 +20 000 +20 000
            </item>
            <item xml:id="i-8am7jxrEkfmLvjZHzh63aj">
              Riksdagen tillkännager för regeringen som sin mening vad som
              i mot ionen anförs om nationella prov i svenska och obligatoriska
              kontrollstationer.
            </item>
            <item xml:id="i-SPNSQCf84ukMRY2yqSz6r3">
              Riksdagen tillkännager för regeringen som sin mening vad som
              i motionen anförs om att betyg inte ska ges i tidigare årskurser
              än i dag, dvs. från årskurs 8.
            </item>
            <item xml:id="i-D8r9T91L2f8QanrxsnY9UU">
              Riksdagen tillkännager för regeringen som sin mening vad som
              i motionen anförs om skriftliga omdömen i ordning och uppförande.
            </item>
            <item xml:id="i-SHpKG2x2NRvgnGgaduKQkm">
              Riksdagen tillkännager för regeringen som sin mening vad som
              i motionen anförs om att förslagen om lärlings­utbildning, förstärkt
              kvalitet på yrkesutbildningen, frisök och att kärnämnena ska präglas
              av utbildningens inriktning ska genomföras som planerat.
            </item>
            <item xml:id="i-XvMEiCSF976AHQPcduJGqy">
              Riksdagen tillkännager för regeringen som sin mening vad som
              i motionen anförs om att den s.k. 25:4-regeln ska finnas kvar.
            </item>
          </list>
        </div>
        <div type="motContent">
          <head type="h1" xml:id="i-Q9cMXT9zq55kkci4L7bfDx">
            Utgiftsområdena 15 Studiestöd och 16 Utbildning och universitetsforskning
          </head>
          <head type="h1" xml:id="i-8n9SHaXczZW9wKCRiFW7Gc">
            2 Utgiftsområde 15 Studiestöd
          </head>
          <head type="h2" xml:id="i-FWV3Ysq4PAb7etZatPtNsy">
            2.1 Studiemedel
          </head>
          <p xml:id="i-Qrvib9ys5q9NQHK32rX7iY">
            Regeringen minskar anslaget 25:2 med 240 miljoner kronor år 2007
            och 2008, eftersom man beräknar att kostnaderna för studiemedel
            kommer att minska i och med att man reducerar den riktade satsningen
            till kommunerna för vuxenutbildning med 600 miljoner kronor år
            2007. Miljöpartiet anser inte att satsningen till vuxenutbildningen
            ska reduceras, och därför inte heller att anslaget 25:2 ska minska
            med 240 miljoner kronor.
          </p>
          <p xml:id="i-9v4xQBLQsQGpofcouZ1JAY">
            I dag ligger studiemedlet på cirka 7 250 kronor i månaden. Miljöpartiet
            fick i vårpropositionen 2006 igenom en höjning av studiebidraget
            med 300 kronor, fördelat med 100 kronor i bidragsdelen och 200
            kronor i lånedelen. Det var ett steg i rätt riktning, men fortfarande
            är nivån alltför låg. Att få ekonomin att gå ihop med så knappa
            resurser till sitt förfogande är för många en utmaning. De flesta
            studenter klarar sig inte på detta belopp, utan tvingas att arbeta
            vid sidan av sina heltidsstudier. Många tvingas också låna pengar
            av familj och vänner. Miljöpartiet vill höja bidragsdelen i studiemedlet
            med ytterligare 900 kronor i månaden. Höjningen ska börja gälla
            från och med den 1 juli 20 07. Anslag 25:2 höjs för detta syfte
            med 2 miljarder kronor 2007 och 4 miljarder kronor om året 2008
            och 2009.
          </p>
          <p xml:id="i-16ccPHfmckTmxVVq245rZC">
            Anslag 25:2 Studiemedel ökar ytterligare beroende på att vi permanentar
            den tillfälliga platsökningen på Kvalificerad yrkesutbildning
            samt bygger ut med ytterligare 1 000 platser per år. Höstterminen
            2007 tillkommer 500 nya platser och från och med 2008 ytterligare
            500 platser. Detta innebär 25,5 miljoner kronor i ökade studiemedels­kostnader
            år 2007, 60 miljoner kronor år 2008 och 70 miljoner kronor år
            2009.
          </p>
          <p xml:id="i-TyzVMJhV36wbEcmSwuK1Xk">
            Anslaget 25:2 ökar ytterligare på grund av satsningen på praktikplatser
            inom högskolan år 2008 med 43 miljoner kronor och år 2009 med
            85 miljoner kronor. Se vidare om denna satsning under utgiftsområde
            16 Utbildning och universitetsforskning.
          </p>
          <head type="h1" xml:id="i-XE7yEaj3CeCEwBWpBGHcdC">
            3 Utgiftsområde 16
          </head>
          <head type="h2" xml:id="i-JavSMMTb5YuzmeTX4dGbwY">
            3.1 Statens skolverk
          </head>
          <p xml:id="i-8GDYPhchuBG6LEcsFmH4My">
            Regeringen anser att ett nationellt prov i ämnet svenska bör
            införas i årskurs 3 samt att skolorna ska inrätta obligatoriska
            kontrollstationer i årskurs 3, 5 och 8. Därför föreslår de att
            50 miljoner kronor om året ska överföras från anslag 25:3 till
            anslag 25:1 Statens skolverk. Detta vänder sig Miljöpartiet emot
            och minskar därför anslaget med 50 miljoner kronor årligen.
          </p>
          <p xml:id="i-Q7eYNGcuS8EkdQUUuEpMEE">
            Den pedagogiska friheten i skolan måste bli större. Införande
            av kontrollstationer som styr vid vilken tidpunkt eleverna ska
            ha utvecklat den ena eller den andra färdigheten riskerar att
            hindra kunskapsutvecklingen. Det är viktigt att undervisning individanpassas
            och att lärare har stora möjligheter att planera och utforma sin
            undervisning på det sätt som denne anser vara bäst under omständigheterna.
            Att från regeringshåll komma med detaljerade pekpinnar om i vilken
            ordning elever ska lära sig saker och ting är sannolikt kontraproduktivt.
            Hur undervisningen är planerad varierar också efter vilken pedagogisk
            inriktning skolan har. Detaljstyrning från centralt håll riskerar
            att slå undan fötterna på många framgångsrika skolor som arbetar
            med alternativ pedagogik. Miljöpartiet anser därför att riksdagen
            bör ge regeringen till känna att obligatoriska kontrollstationer
            och fler nationella prov inte ska införas.
          </p>
          <head type="h2" xml:id="i-Vsnnch9qN2g8cAEyrs5do8">
            3.2 Skolväsende, förskoleverksamhet och skolbarnsomsorg
          </head>
          <head type="h3" xml:id="i-46Az3L8R6KgMeXAaYHP9ie">
            3.2.1 Tidigare betyg
          </head>
          <p xml:id="i-U21vSkiuj5tRuayMToKep3">
            Regeringen aviserar i budgetpropositionen ett antal förändringar
            rörande grundskolan. Regeringen har för avsikt att låta utreda
            frågan om obligatoriska betyg från årskurs 3. Att införa betyg
            så tidigt vore mycket olyckligt. Kunskapsutvecklingen måste stå
            i fokus i skolan. Regler och planer som styr skolan ska gynna
            elevernas utveckling mot målen. Miljöpartiet är kritiskt mot dagens
            betygssystem just eftersom det leder bort ifrån just detta. Betygen
            är dåliga som pedagogiskt instrument eftersom de säger väldigt
            lite om vad en elev faktiskt kan och vilka utvecklingsmöjligheter
            eleven har. Däremot leder betygen till stress och prestationsångest.
            Särskilt sårbara är elever i lägre åldrar som inte ska behöva
            jämföra sina betyg med varandra.
          </p>
          <p xml:id="i-BahTZ8pkntRapVy4KVea9S">
            Tidigare betyg leder också till minskad pedagogisk frihet i skolan.
            Med betygen kommer betygskriterier utefter vilka elevernas kunskaper
            ska bedömas. Undervisningen måste därmed anpassas efter dessa
            kriterier. I och med detta minskar utrymmet för lärarna att lägga
            upp undervisningen såsom de bäst anser gagnar just deras elevers
            kunskapsutveckling. Många skolor som drivs utifrån alternativa
            pedagogiker använder inte betyg. För dessa skolor vore ett beslut
            om tidigare betyg förödande. Likformigheten i skolan blir större
            trots att det vi behöver är större mångfald och ökad individ­anpassning.
            Miljöpartiet anser att riksdagen ska ge regeringen till känna
            att betyg inte ska ges i tidigare årskurser än i dag, det vill
            säga från årskurs 8.
          </p>
          <p xml:id="i-Vvd5VYhjeQxwe1kmLMRkqn">
            Regeringen avsätter 26 miljoner kronor till satsningar på utredning
            och implementering av nya mål och betygskriterier, för utveckling
            och implementering av kontrollstationer och likvärdiga betyg.
            Miljöpartiet motsätter sig dessa satsningar och minskar därför
            anslaget med 26 miljoner kronor 2007 och 26 miljoner kronor 2008.
          </p>
          <head type="h3" xml:id="i-SrhMiYdhUc1xWm7N3bRG6Z">
            3.2.2 Skriftliga omdömen i ordning och uppförande
          </head>
          <p xml:id="i-EWjGru5vGQCxX3PqptQejF">
            Regeringen ger i budgetpropositionen utryck för åsikten att skolor
            som så önskar ska få ge skriftliga omdömen i ordning och uppförande.
            Detta är helt främmande för Miljöpartiet. Det är kunskapsutveckling
            och måluppfyllelse som ska stå i fokus i skolan. Att elever och
            lärare visar varandra respekt är enormt viktigt, och alla i skolan
            ska verka för att det blir verklighet. Barn och unga ska få hjälp
            att utvecklas till trygga och ansvarstagande individer. Att lärare
            ska betygssätta elevernas beteende är dumt och integritetskränkande.
            Riksdagen bör därför ge regeringen tillkänna att det inte ska
            vara möjligt för skolorna att utfärda skriftliga omdömen i ordning
            och uppförande.
          </p>
          <head type="h2" xml:id="i-L3aFAWj5LGDN72LnVbe6sh">
            3.3 Gymnasiereformen GY 07
          </head>
          <p xml:id="i-K5eZ9aYVjRS4qtrt1G1Vet">
            I budgetpropositionen föreslår regeringen riksdagen att den av
            riksdagen beslutade gymnasiereformen, GY 07 ska återkallas. Miljöpartiet
            anser att detta är mycket olyckligt. GY 07 innehåller viktiga
            reformer som behöver genomföras. En lärlings­utbildning är på
            väg att införas, vilket ger nya möjligheter för elever som vill
            ha en praktisk utbildning med stark förankring på arbetsmarknaden.
            Regeringen aviserar visserligen att en lärlingsutbildning ska
            införas i framtiden, men det kommer sannolikt inte att hinnas
            med inom mandat­perio den. Det är ett svek mot landets elever.
            GY 07 innehöll också en rejäl satsning på att förstärka kvaliteten
            på de yrkesinriktade programmen. En sådan satsning är mycket angelägen.
            Vidare beslutades att s.k. frisök ska införas. I dag kan elever
            välja fristående skola oberoende av vilken kommun den finns i,
            men den rätten finns inte när det gäller kommunala skolor. För
            att stärka elevernas valfrihet och de kommunala skolornas konkurrenskraft
            beslöt riksdagen att eleverna skulle kunna söka utbildningar i
            andra kommuner, även om dessa finns i hemkommunen. Det är viktigt
            att detta beslut står fast. Riksdagen bör därför ge regeringen
            till känna att förslagen om lärlingsutbildning, förstärkt kvalitet
            av yrkes­utbildningen, frisöket och att kärnämnena ska präglas
            av utbildningens inriktning ska genomföras som planerat.
          </p>
          <head type="h2" xml:id="i-VJS9jHVzAmgok8HWWXMJV1">
            3.4 Vuxenutbildning
          </head>
          <head type="h3" xml:id="i-ExSxp7QfXB2tTF97jKAuhE">
            3.4.1 Bidrag till viss verksamhet inom vuxenutbildning
          </head>
          <p xml:id="i-XDQtAXyrvbtUo8dvj931nK">
            Miljöpartiet anser att anslag 25:12 bidrag till viss verksamhet
            inom vuxenutbildning bör höjas med 100 miljoner kronor per år
            från och med 1 juli 2007 för att bygga ut den kompletterande utbildningen.
            Kompletterande utbildningar är en frivillig utbildnings­form som
            ligger helt utanför det offentliga utbildningssystemet. Dessa
            utbildningar ökar tillgången på utbildade inom yrken som det finns
            ett uttalat nationellt behov av. De kompletterande utbildningarna
            spelar också en viktig roll inom kultursektorn och är särskilt
            betydelsefulla för försörjningen av arbetskraft inom olika hantverk
            och tekniska verksamheter. Dessutom bidrar de till egenföretagandet
            inom många områden.
          </p>
          <head type="h3" xml:id="i-PyY29RQwfthd5YNh5BT8ej">
            3.4.2 Statligt stöd för utbildning av vuxna
          </head>
          <p xml:id="i-A72SAuntc65DX2KqCwvCov">
            Regeringen föreslår att det statliga stödet för utbildning av
            vuxna minskas med 600 miljoner kronor. Medlen förs också över
            till anslag 48:1 Kommunalekonomisk utjämning. Miljöpartiet tillbakavisar
            minskningen av anslaget. Samhällsutvecklingen och den snabba strukturomvandlingen
            av arbetsmarknaden ställer krav på framför allt dem med lägst
            utbildning. Utan ett livslångt lärande och möjligheten att även
            i vuxen ålder läsa in kunskap man missat tidigare blir det mycket
            svårt för dem som inte riktigt uppfyller arbetsmarknadens kompetenskrav
            att komma tillbaka i sysselsättning. Därför återförs de 600 miljoner
            kronor som regeringen reducerade vuxenutbildningen med. Miljöpartiet
            stödjer dock att medlen förs över till anslag 48:1.
          </p>
          <head type="h3" xml:id="i-RNPuCHzGc1HnXHK7Hi6i2Z">
            3.4.3 Myndigheten för kvalificerad yrkesutbildning och bidrag
            till kvalificerad yrkesutbildning
          </head>
          <p xml:id="i-7dPzVnFyVEsFLHXTggXQSS">
            Kvalificerad yrkesutbildning (KY) är en utbildning mellan gymnasiet
            och högskolan med en tredjedel av utbildningstiden arbetsplatsförlagd.
            Utbildningen bygger på ett nära samarbete med arbetslivet och
            den har uppvisat mycket goda resultat, många får jobb efter avslutad
            KY-utbildning. Det beror inte minst på att utbildningarna är flexibla
            och hela tiden anpassas till arbetsmarknadens behov. Miljöpartiet
            anser att den tillfälliga platsökningen om 1 000 platser ska permanentas.
            Miljöpartiet vill också bygga ut den kvalificerade yrkesutbildningen
            med ytterligare 1 000 platser. Det blir 5 00 nya platser år 2007
            och ytterligare 500 platser 2008. Därför ökar anslag 25:13 med
            1 miljon kronor år 2007 och 4,5 miljoner kronor år 2008 och 2009.
          </p>
          <p xml:id="i-BMsNbYP1PzW3Dj4XJGHrMj">
            Anslag 25:14 Bidrag till kvalificerad yrkesutbildning ökas med
            45 miljoner 2007, vilket motsvarar 500 nya platser höstterminen
            2007. För de efterföljande åren höjs anslaget med 150 miljoner
            kronor 2008 och 180 miljoner kronor 2009. Anslagen inbegriper
            både permanentningen av de tillfälliga tusen utbildningsplatserna
            och 1 000 nya platser.
          </p>
          <head type="h2" xml:id="i-5naFURjBmVBnUVE29628Z9">
            3.5 Universitet och högskolor
          </head>
          <head type="h3" xml:id="i-3GKp2LaVKNbuHKVhH5ovMF">
            3.5.1 Antagning
          </head>
          <p xml:id="i-J73YVxXHEqKdmR3XX3FkxF">
            Regeringen aviserar i budgetpropositionen att de överväger att
            avskaffa den s.k. 25:4-regeln. Regeln innebär att den som är 25
            år och har arbetat i fyra år samt har kunskaper i svenska och
            engelska har grundläggande behörighet till högskolan. Regeringen
            vill ersätta regeln med en bedömning av den sökandes reella kompetens.
            Miljöpartiet vänder sig mot ett avskaffande av 25:4-regeln, eftersom
            den främjar breddad rekrytering. Vi är samtidigt positiva till
            att system utvecklas för att man ska kunna bedöma sökandes kompetens.
            Det ena utesluter inte det andra. Det behövs fler vägar in i högskolan,
            inte färre. Miljöpartiet anser därför att riksdagen för regeringen
            ska tillkännage som sin mening att 25:4-regeln ska finnas kvar.
          </p>
          <head type="h3" xml:id="i-MFpxMEvXdQCi1ySckZcoJb">
            3.5.2 Studenternas övergång mellan studier och arbete
          </head>
          <p xml:id="i-Mc5AtSjNEC1Uo5PfZw7pYL">
            Vi vill kraftigt förbättra lärosätenas stöd till att förbereda
            studenterna och att hitta en väg ut på arbetsmarknaden. Det kan
            handla om att ordna praktik, hitta samarbeten kring examensarbete
            eller på annat sätt förmedla kontakter mellan studenter och arbetsgivare.
            Uppgiften är särskilt viktig för studenter f rån studie­ovana
            hem, som ofta saknar egna kontakter med potentiella arbetsgivare,
            och kunskap kring akademikers arbetsmarknad.
          </p>
          <p xml:id="i-WcoZ2gLbfBro8rFaUG2mPh">
            Anslag 25:70 rymmer därför en satsning om 50 miljoner kronor
            2007 och 100 miljoner kronor 2008 och 2009 för att lärosätena
            ska utveckla sin verksamhet för att stötta studenterna i övergången
            mellan studier och arbete. Medlen placeras i detta anslag för
            att sedan fördelas ut till respektive lärosäte.
          </p>
          <p xml:id="i-LJjB6RKpeEuZvyTLyc1c5s">
            På de flesta lärosäten förekommer det olika former av aktiviteter
            för att hjälpa studenter ut på arbetsmarknaden. Men dessa verksamheter
            är underdimensionerade för behovet. Högskolorna har för lite pengar
            för att på allvar kunna hjälpa studenterna med övergången från
            studier till arbetsliv. Exempelvis finns det vid Stockholms universitet
            ett Career Center med två personer som ska hjälpa 37 000 studenter.
            Det är förstås alldeles otillräckligt.
          </p>
          <head type="h3" xml:id="i-NRTSUMpePktcf5WjQK6Dq7">
            3.5.3 Praktik för högskolestudenter
          </head>
          <p xml:id="i-VAX8DWfqTxMWJH4zqhZJR1">
            Mycket tyder på att återkommande kontakter med arbetsmarknaden
            under utbildnings­tiden gör det lättare att få jobb efter examen.
            Egna kontakter med arbetsgivare är ofta avgörande för hur man
            får sitt första jobb. För studenterna är det dessutom viktigt
            att under studietiden få erfarenhet av olika sätt att tillämpa
            den kunskap man skaffar sig. Mer praktik innebär också att fler
            arbetsgivare får erfara hur högutbildade kan bidra till deras
            verksamhet. Miljöpartiet vill därför införa ett övergripande mål
            om minst tio veckors praktik för alla högskoleutbildningar som
            omfattar tre år eller mer. Denna praktik ska inte vara obligatorisk,
            men det ska vara en rättighet för studenter som så vill. Lärosätena
            ska vara skyldiga att anordna en kvalitativ och utvecklande praktik
            åt alla studenter som vill ha praktik. Målet sätts år 2007 och
            ska vara uppfyllt år 2012.
          </p>
          <p xml:id="i-PV5JSnHmXKvp1b97Pbe3kA">
            Lärosätena ska ha stor frihet att avgöra hur praktiken ska utformas
            och hur den ska inlemmas i utbildningen. Praktiken ska dock ske
            i form av kurser som ger poäng och som berättigar till studiemedel.
            Det är enormt viktigt att praktikplatserna håller hög kvalitet.
            Lärosätena kommer att tilldelas medel för praktiken och förutsätts
            använda en del av pengarna för att ge handledare viss utbildning.
            Högskoleverket får ansvar för att göra en övergripande utformning
            av systemet samt följa och utvärdera praktik­verksamheten bland
            annat ur kvalitetshänseende.
          </p>
          <p xml:id="i-WYdcPyUdeiC2gb1Y1jPnKC">
            Miljöpartiet ökar för detta ändamål anslag 25:70 med 50 miljoner
            kronor 2007, 100 miljoner kronor år 2008 och 200 miljoner kronor
            2009. Medlen ska fördelas till lärosätena för arbetet med praktikplatser
            inom högskoleprogrammen. Målet ska vara uppnått 2012 och då kommer
            400 miljoner kronor att fördelas för detta ändamål. Högskoleverket
            tilldelas 20 miljoner kronor, anslag 25:73, för att utarbeta ett
            system för vårt förslag med tio veckors praktik på alla högskoleutbildningar
            och börja arbetet med detta.
          </p>
          <head type="h3" xml:id="i-5KjLhzj2vn8pJkottuxXGq">
            3.5.4 Forskning
          </head>
          <p xml:id="i-2JwiV1TdEDMnXfEXxp5Kek">
            Regeringen har fördelat en forskningssatsning om 200 miljoner
            kronor år 2007, 300 miljoner kronor år 2008 och 400 miljoner kronor
            år 2009 på de olika lärosätena. Samtidigt har man valt att avskaffa
            Vinnovas forsknings­program Forska och väx.
          </p>
          <p xml:id="i-HvSJCGqm8pGA72w43Sason">
            Forskning och produktutveckling i små företag är grundläggande
            för att utveckla svenskt näringsliv, skapa nya jobb och nya företag.
            Genom programmet Forska och väx har mindre företag kunnat söka
            medel för att forska och utveckla nya produkter. Forska och väx
            har sedan programmet startade 2006 varit mycket framgångsrikt
            och eftertraktat. Regeringen väljer nu i sin budgetproposition
            att avskaffa programmet, vilket tyder på bristande insikt i de
            små företagens behov.
          </p>
          <p xml:id="i-FfRy2wPnRQ6s24FkbB29WV">
            Miljöpartiet står inte bakom regeringens forskningssatsning.
            Det är angeläget att lärosätena får större forskningsresurser.
            Därför avsatte vi inom ramen för samarbetet med den förra regeringen
            2,34 miljarder kronor mellan 2005 och 2009. Nu prioriterar vi
            att fortsätta stimulera forskning och utveckling i svenska småföretag
            och anslår därför 200 miljoner kronor mer till Forska och väx
            (anslag 38:2).
          </p>
          <p xml:id="i-4yXkiJPWKaFycMd5qkaccU">
            Eftersom regeringen inte tydliggör hur de 200 miljoner kronorna
            fördelats på de olika lärosätena har vi inte möjlighet att redovisa
            hur mycket som ska dras från respektive anslag. I stället minskar
            vi anslag 25:70 med 200 miljoner kronor. Anslaget ska sedan kompenseras
            proportionerligt från lärosätena.
          </p>
        </div>
        <div type="motSignatures">
          <list>
            <item xml:id="i-L8gcVYc6opxYJ65xi15LtY">
              Mats Pertoft (mp)
            </item>
            <item xml:id="i-43H6ra9PaDd9FSL12RJji2">
              Peter Rådberg (mp)
            </item>
            <item xml:id="i-S23NREPaj1d5MSSikwn93u">
              Max Andersson (mp)
            </item>
          </list>
        </div>
      </div>
    </body>
  </text>
</TEI>
