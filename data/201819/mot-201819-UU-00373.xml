<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UU-00373">
  <teiHeader>
    <fileDesc>
      <titleStmt>
        <title>Sveriges roll i förverkligandet av kvinnors och barns mänskliga rättigheter</title>
        <author corresp="i-548HUVvKe8n48M3pQmFeUC">av Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:373 av Amineh Kakabaveh (V)</title>
          <idno type="rdwebb">H602373</idno>
          <rs type="number">373</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H602373/text</ref>
          <ref type="dokument_url_html">http://data.riksdagen.se/dokument/H602373</ref>
          <ref type="dokumentstatus_url_xml">http://data.riksdagen.se/dokumentstatus/H602373</ref>
          <ref type="docx">http://data.riksdagen.se/fil/7B242AA9-31D3-4600-9F43-1D5C2CA52058</ref>
          <ref type="pdf">http://data.riksdagen.se/fil/F113759B-E73F-4204-8C78-E82288CE66A4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-TRiJa6BheBkbaQSoyE6MPe" type="signed"/>
        <correspContext corresp="i-TRiJa6BheBkbaQSoyE6MPe">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-YavpHV6VBxRwd41kxprnFB" type="submitted">
          <date when="2018-11-14"/>
          <time when="10:40:17"/>
        </correspAction>
        <correspAction xml:id="i-RaaqqJ4m2d9fMYkbcEr4VP" type="reviewed">
          <date when="2018-11-15"/>
          <time when="15:54:23"/>
        </correspAction>
        <correspAction xml:id="i-Ht2aRrtDkusWFWmrhA9P4q" type="referred">
          <date when="2018-12-05"/>
        </correspAction>
        <correspAction xml:id="i-L2VG1ZQQgCq7HwYyejCBtg" type="assigned">
          <date when="2020-01-22"/>
          <time when="16:38:53"/>
        </correspAction>
        <correspContext corresp="i-L2VG1ZQQgCq7HwYyejCBtg">
          <ref type="assignedTo">Utrikesutskottet</ref>
        </correspContext>
        <correspAction xml:id="i-AhSqn5qnGnNH1WoY154VvL" type="behandlas_i"/>
        <correspContext corresp="i-AhSqn5qnGnNH1WoY154VvL">
          <ref type="uppgift">2018/19:UU8</ref>
          <ref type="ref_dok_id">H601UU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU8</ref>
          <ref type="ref_dok_titel">Sveriges medlemskap i FN:s säkerhetsråd 2017-2018</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2RerXoCQbcJhQktV1fnRJZ" type="behandlas_i"/>
        <correspContext corresp="i-2RerXoCQbcJhQktV1fnRJZ">
          <ref type="uppgift">2019/20:UU6</ref>
          <ref type="ref_dok_id">H701UU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU6</ref>
          <ref type="ref_dok_titel">Sveriges feministiska utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NtdfRBMLYzsR7Cz7YFKYNu" type="motHeader">
        <div xml:id="i-YBpJY1d56zjSm25v5Vvp9d" type="motTitle">
          Motion till riksdagen 2018/19:373 av Amineh Kakabaveh (V) Sveriges
          roll i förverkligandet av kvinnors och barns mänskliga rättigheter
        </div>
      </div>
      <div xml:id="i-2BpztixdGRb5vgeHdXBhLs" type="motBody">
        <div xml:id="i-AkBNKBHR4J2J1AzQUt3Wen" type="motProposal" subtype="förslag">
          <head xml:id="i-QzfM3mUYDFgKHVLQhGpFSh">
            Förslag till riksdagsbeslut
          </head>
          <list xml:id="i-NZsLp9sziJzasQaYWFBUQs" style="ol">
            <item xml:id="i-8shojkA2PSiEyHCZMGnGDC">
              Riksdagen ställer sig bakom det som anförs i motionen om att
              Sverige i FN:s säkerhetsråd bör driva frågan om att utvidga kampen
              mot det vardagliga grova våldet mot kvinnor och barn så att den
              även omfattar våld i hederns namn, könsstympning och likartade
              former av förtryck och tillkännager detta för regeringen.
            </item>
            <item xml:id="i-7yviiXWBMuwbxfe17CWGZc">
              Riksdagen ställer sig bakom det som anförs i motionen om att
              Sverige i FN:s generalförsamling bör ta initiativ till en konferens
              i FN:s regi för att stoppa det våld och den diskriminering mot
              kvinnor och flickor som finns legitimerat och ingår i medlemsländers
              nationella lagstiftning och tillkännager detta för regeringen.
            </item>
            <item xml:id="i-T8No7KN9cPRMSi4cLHiaUQ">
              Riksdagen ställer sig bakom det som anförs i motionen om att
              Sverige i FN ska verka för att FN:s generalsekreterare ska ta
              initiativet till en inventering av i vilken utsträckning medlemsstaterna
              i sin nationella lagstiftning diskriminerar kvinnor, och detta
              tillkännager riksdagen för regeringen.
            </item>
            <item xml:id="i-RomEJHq63YwKD5crf6ALzW">
              Riksdagen ställer sig bakom det som anförs i motionen om att
              en allvarlig varning ska riktas mot medlemsstater som i sin nationella
              lagstiftning diskriminerar kvinnor och förvägrar dem deras mänskliga
              rättigheter, och detta tillkännager riksdagen för regeringen.
            </item>
            <item xml:id="i-Jngx56k8KX6M8aE7xp1Aig">
              Riksdagen ställer sig bakom det som anförs i motionen om att
              stater som trots allvarliga varningar inte ändrar sin lagstiftning
              så att kvinnors mänskliga rättigheter tillgodoses bör utsättas
              för någon form av sanktioner så länge deras lagstiftning inte
              står i överensstämmelse med FN:s deklarationer om mänskliga rättigheter
              och om kvinnors och barns rättigheter, och detta tillkännager
              riksdagen för regeringen.
            </item>
          </list>
        </div>
        <div xml:id="i-VVLfryQGZd26CcQKhZktAq" type="motContent">
          <head xml:id="i-ALNzoQ4cQNfgnNNEUQ1s7N" type="h1">
            Universella grundprincipers efterlevnad
          </head>
          <p xml:id="i-N45KAwMv24sJcNqboFztHh">
            Efter andra världskrigets blodspillan, förbrytelser och enorma
            förluster i människoliv bildades Förenta Nationerna. Erfarenheterna
            från krigets fasor resulterade i att den nya organisationen 1948
            antog deklarationen om de mänskliga rättigheterna. Trettio år
            senare enades FN även om kvinnokonventionen, Cedaw.
          </p>
          <p xml:id="i-6EfXkvKDeQuGpUGGU14cic">
            Det har alltså sedan länge funnits universella grundprinciper
            som alla stater ska leva upp till. Detta gav hopp om en bättre
            framtid för världen och människorna. Sedan 1948 måste vi följaktligen
            ständigt fråga oss: Hur lever FN:s medlemsstater upp till denna
            gemensamt antagna deklaration?
          </p>
          <head xml:id="i-UhH39KWaHgbZz96Yn4Fr4o" type="h1">
            Globalt kvinnoförtryck med många ansikten
          </head>
          <p xml:id="i-X4wBCef56cQLR9bkagYqLz">
            Ingen stat är perfekt, det vet vi. Det begås brott mot människorätten
            av alla stater – ingen kan slå sig för bröstet och säga att man
            i allt lever upp till FN:s deklaration, men många har ändå en
            strävan att göra det. Deras domstolar dömer de som bryter mot
            FN:s deklarationer.
          </p>
          <p xml:id="i-ATiPM5v3aMMu1KQsiMk77m">
            Vissa stater går emellertid på tvärs mot FN-deklarationerna och
            stiftar nationella lagar som direkt strider mot de deklarationer
            man undertecknat. Detta skadar FN:s anseende. Detta gäller i synnerhet
            i frågan om kvinnors mänskliga rättigheter.
          </p>
          <p xml:id="i-EWmmccFoqR4bW43vNWB3qD">
            Faktum är alltså att flera stater stiftar lagar som sanktionerar
            mäns våld mot kvinnor – ett våld som drabbar miljontals unga kvinnor.
            De saknar rätten att röra sig fritt och rätten till sina egna
            kroppar. Detta tar sig mångahanda uttryck såsom barn- och tvångsäktenskap,
            fysisk och psykisk misshandel, prostitution och sexslaveri, våld
            i hederns namn, könsstympning m.m. I flera länder är det förbjudet
            att ha kärleksrelationer utan att vara gift.
          </p>
          <head xml:id="i-7sYSNbwEzekQ4PcminuYt7" type="h1">
            Kvinnoförtrycket i en globaliserad värld
          </head>
          <p xml:id="i-VrP6SPeFT8gatoeYTwYW8G">
            Ett utvecklat land som Sverige med en hög bildningsnivå och en
            stark demokratisk tradition skakades år 2002 av nyheten att en
            far avrättat sin dotter därför att han ansåg att hon ingått en
            kärleksrelation som han och hans omgivning ansåg kränkte familjens
            heder. Dottern hette Fadime Sahindal – en modig kvinnorättsaktivist
            som under dödshot kämpade mot förtryck och våld i hederns namn.
            Hennes far dömdes till livstids fängelse.
          </p>
          <p xml:id="i-TSR5cHDSbP1dKkhRX5Yo1M">
            En annan ung svensk kvinna, Pela Atroshi, mördades också av sin
            far. Men det mordet skedde vid ett besök i Irak. Fadern fick där
            inget fängelsestraff. Hans handlande ansågs vara ett legitimt
            försvar av familjens heder.
          </p>
          <p xml:id="i-GWzvuVNTfy2UTyQt8no4cg">
            Av detta och andra fall kan vi inte dra någon annan slutsats
            än att i vissa länder är brott mot de mänskliga rättigheterna
            fullt lagliga. I Saudiarabien kan en kvinna inte lämna huset,
            besöka läkare eller myndigheter utan sin man. Det handlar alltså
            om nationellt lagliga handlingar som strider mot internationell
            lag. Dessa handlingar drabbar unga människor – främst kvinnor.
          </p>
          <p xml:id="i-DzsjkTQ9QdpotQBy4Z5euv">
            Brott mot kyskhetslagen kan bestraffas med avrättning. Flera
            länder har lagar där samkönade relationer straffas med döden,
            andra accepterar eller till och med uppmuntrar barnäktenskap.
          </p>
          <p xml:id="i-DyvVLL5cHCpFpexb7NZLF5">
            Amnesty International har rapporterat om ett fall där en tolvårig
            flicka dött efter bröllopsnattens våldtäkt, utförd av en över
            femtioårig man som lagenligt gift sig med henne. Vad det handlar
            om är inget annat än mord och pedofili med lagens stöd.
          </p>
          <p xml:id="i-6caBpgj3jhaR2GFrGAycuB">
            Att stater som är medlemmar i FN legitimerar brott mot de mänskliga
            rättigheterna är orimligt. FN måste inför detta nationellt legaliserade
            brott mot mänskliga rättigheter agera resolut. Det duger inte
            att vänta ytterligare trettio år innan man tar ett nytt tuppfjät
            framåt när det gäller kvinnors och barns rättigheter.
          </p>
          <p xml:id="i-7axE9NAYTk9v6bkQAdWQkP">
            Sverige bör i FN:s säkerhetsråd driva frågan om att utvidga kampen
            mot det vardagliga grova våldet mot kvinnor så att den även omfattar
            våld i hederns namn, könsstympning och likartade former av förtryck.
          </p>
          <p xml:id="i-K8QXUBhGR4BWmx2gzYhi8W">
            Detta vill jag att riksdagen ställer sig bakom och tillkännager
            för regeringen.
          </p>
          <p xml:id="i-6KtJ4TAmU1dQ7djLaXP9hE">
            Den ökade rörligheten över nationsgränserna, de stora flyktingströmmarna
            m.m. gör att grova och brutala former av kvinnoförtryck som uppstått,
            fortfarande finns kvar och sanktioneras i en rad länders lagstiftning
            och sprids till länder där kvinnorörelser och andra progressiva
            rörelser tagit viktiga steg på vägen mot jämställdhet och kvinnofrigörelse.
          </p>
          <p xml:id="i-4ijLYRm2KpZUSdwEoQBfp5">
            Den s.k. globaliseringen gör att detta angår oss alla!
          </p>
          <p xml:id="i-XDr1mLfSkgUdXS4aTV9ZUi">
            Sverige i FN:s generalförsamling bör ta initiativ till en konferens
            i FN:s regi för att stoppa det våld som finns legitimerat och
            ingår i medlemsländers nationella lagstiftning.
          </p>
          <p xml:id="i-XRPBjTJ3xSPGURykDTEz2w">
            Detta vill jag att riksdagen ställer sig bakom och tillkännager
            för regeringen.
          </p>
          <head xml:id="i-GC3aG5AYsdA8PWqWrmTLgv" type="h1">
            Vad borde göras?
          </head>
          <p xml:id="i-CoxxHVyUt6SfRypG7jaiiB">
            FN antog efter de blodiga krigen på Balkan och de förbrytelser
            som där begicks mot kvinnor en resolution (1325) om våld mot kvinnor
            i krig. Men grovt våld förekommer inte bara i krig. Vi måste inse
            att det finns allehanda former av grovt våld mot kvinnor även
            under fredliga förhållanden, och då till och med kan vara legaliserat.
          </p>
          <p xml:id="i-cvDfp2DomQCHji3iEcMb9">
            Sverige bör verka för att FN:s generalsekreterare som ett första
            steg tillsätter en kommitté med uppgift att inventera förekomsten
            av nationella lagar som strider mot de mänskliga rättigheterna
            och mot kvinnans och barnets rättigheter.
          </p>
          <p xml:id="i-7G7q3WgQANmGNQi9CGEDhU">
            Detta vill jag att riksdagen ställer sig bakom och tillkännager
            för regeringen.
          </p>
          <p xml:id="i-CU9VfDyFiqLcWcGMzkj1C8">
            En allvarlig varning bör därefter riktas mot de stater där brott
            mot kvinnors och barns rättigheter är sanktionerade i nationell
            lagstiftning.
          </p>
          <p xml:id="i-VVBGK5X6N8tmwDeYFAnafQ">
            Detta vill jag att riksdagen ställer sig bakom och tillkännager
            för regeringen.
          </p>
          <p xml:id="i-SRv33v9KhiBKP69N5PKPV9">
            Om reformer uteblir bör Sverige verka för att berörda stater
            utsätts för någon form av sanktioner så länge deras lagstiftning
            inte står i överensstämmelse med FN:s deklarationer om mänskliga
            rättigheter och om kvinnors och barns rättigheter.
          </p>
          <p xml:id="i-G2iapyK2EDehXjE2UoYtgV">
            Detta vill jag att riksdagen ställer sig bakom och tillkännager
            för regeringen.
          </p>
          <p xml:id="i-CBHTq8KS91NtVV8LAVHxds">
            Att medlemsstater som i sin lagstiftning tillåter brott mot de
            mänskliga rättigheterna ska få delta i världssamfundets arbete
            och styrning på samma villkor som de stater som efterlever principerna
            är absurt och oacceptabelt.
          </p>
        </div>
        <div xml:id="i-5J4GQdoXrwW96smd4x83LV" type="signatureBlock">
          <list xml:id="i-35BDMS8LsK23BYU9bcTHSH">
            <item xml:id="i-3hjrpSwuoeLXQGNb3chSVX" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
          </list>
        </div>
      </div>
    </body>
  </text>
</TEI>
