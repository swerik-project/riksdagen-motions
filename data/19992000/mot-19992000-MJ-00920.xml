<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0920/mot_199900_MJ_0920-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ920 pnr: s4015
          </p>
          <p>
            Motion till riksdagen 1999/2000:MJ920
          </p>
          <p>
            av Per Erik Granström m.fl. (s)
          </p>
          <p>
            Sammanhållen rovdjurspolitik
          </p>
          <p>
            Ökningen av rovdjursstammen har under de senaste åren medfört
            konflikter mellan fastboende, näringsidkare, jägare och allmänhetens
            tillgång till friluftsliv. De fyra stora rovdjursarterna samt
            örnarna utgör värdefulla inslag i vår fauna. Det råder en brett
            förankrad uppfattning om att Sverige ska bevara livskraftiga rovdjursstammar
            så att arterna kan överleva och finnas kvar i framtiden. Den biologiska
            mångfalden ska bevaras, och i den kedjan ingår rovdjuren som ett
            viktigt inslag. Under de senaste åren har det förekommit en kraftig
            ökning av varg inom begränsade områden. Med det antal vargkullar
            som fötts så går det att förutse en ytterligare tillväxt de kommande
            åren. Koncentrationen är stark till de inre delarna av södra Norrland
            och nordvästra Svealand. Med växande antal vargar följer risk
            för ökade skador på bl.a. tamdjur. Inte minst hundägare upplever
            den ökade tillgången på varg som ett hot, främst i samband med
            jakt. Tamboskap som får och ren blir till och från offer för vargens
            naturliga instinkt att skaffa sig föda. Ännu har ingen människa
            kommit till skada vid möte med varg. Det kan dock inte bortses
            från att före- komsten av rovdjur kan göra att många inte vågar
            sig ut i skog och mark. I gränstrakterna mellan Värmland och Dalarna
            är vargförekomsten stor inom ett mycket begränsat område. Konflikter
            mellan varg och andra in- tressen har redan blivit uppenbara.
            Området är delvis glest befolkat. Den rikliga tillgången på framför
            allt älg och rådjur har medfört att jakttradi- tionerna är starka
            i området. Till det kommer att området i stor omfattning används
            för turism och annat friluftsliv. Rovdjursförekomsten påverkar
            även förutsättningar för tamdjursskötsel och fäbodbruk. De åtgärder
            som gjorts med insatser från länsstyrelserna med stöd till elstängsel
            som skydd för tamboskap har visat sig effektiva och bör stimuleras.
            Fäbodbruket redovisar i dag inga större konflikter, men vi ser
            det angeläget att rovdjursförekomsten inte får äventyra levande
            fäbodar. Det finns en oro bland fäbodbrukarna för vad som kan
            hända i framtiden om vargstammen ökar. I SOU 1999:50 redovisas
            bl.a. att de flesta vill se en växande vargstam. I samma delbetänkande
            sägs också att en positiv syn på varg inte behöver innebära att
            man i allt är nöjd med hur vargfrågorna hanteras. Även den som
            vill att vargstammen skall få växa kan anse att skyddsjakt skall
            få bedrivas under vissa förutsättningar. Många uttrycker att det
            finns en förtroendeklyfta mellan å ena sidan människor som bor
            i områden där rovdjur förekommer
          </p>
          <pb facs="riksdagen-motions-pdf/data/199900/mot_199900_MJ_0920/mot_199900_MJ_0920-0002.pdf"/>
          <p>
            och å andra sidan myndigheter. Från en rad olika håll har det
            sagts att Mot. 1999/2000 konsekvensen kan bli att enskilda människor
            tar saken i egna händer, dvs. MJ920 skjuter eller på annat sätt
            dödar rovdjur oavsett om det är tillåtet eller inte. Den av regeringen
            tillsatta rovdjursutredningen har som huvudsaklig uppgift att
            utforma ett förslag till en sammanhållen rovdjurspolitik med en
            helhetssyn på de biologiska, jaktliga och näringsmässiga frågorna.
            I det sammanhanget ser vi det som viktigt att även de konflikter
            som belyses i motionen får en allsidig belysning. Det finns i
            dag en förtroendeklyfta mellan myndigheter och de som bor i områden
            med rovdjursförekomst. Vår uppfattning är att den skyddsjakt på
            varg som utredaren föreslår är en del i att öka förtroendet för
            rovdjurspolitiken. Men även det avstånd som i dag upplevs mellan
            myndigheter som handhar rovdjursfrågorna och befolkningen måste
            överbryggas.
          </p>
          <p>
            Hemställan Med hänvisning till det anförda hemställs att riksdagen
            som sin mening ger regeringen till känna vad i motionen anförts
            om att de konflikter som anges i motionen bör beaktas i det fortsatta
            arbetet med en sammanhållen rovdjurspolitik. Stockholm den 5 oktober
            1999 Per Erik Granström (s)
          </p>
          <p>
            Bengt-Ola Ryttar (s) Barbro Hietala Nordlund (s)
          </p>
          <p>
            Laila Bäck (s) Jarl Lander (s)
          </p>
        </div>
      </div>
    </body>
  </text>
</TEI>
