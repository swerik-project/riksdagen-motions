<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_fk__1290/mot_1970_höst_fk__1290-001.pdf"/>
      <fw>
        Motion i Första kammaren, nr 1290 år 1970 7
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1290
          </p>
          <p>
            Av herr Helén m. fl., i anledning av Kungl. Maj:ts proposition
            nr 156, med förslag till förordning om ändring i för- ordningen
            (1968:419) om allmän arbetsgivaravgift, m.m.
          </p>
          <p>
            (Lika lydande med motion nr 1501 i Andra kammaren)
          </p>
          <p>
            Inledning Statens finansiella politik har under senare år — liksom
            i början av 1960-talet — inte motsvarat naturliga konjunkturpolitiska
            krav. Budgeten
          </p>
          <p>
            var »starkare&gt; under de fallande och svaga konjunkturerna 1966/67
            och 1967/68 än under de senaste årens högkonjunkturer. Statens
            upplåning steg under budgetåret 1969/70 till ca 3 800 milj. kr.
            vilket säkerligen med- verkade till ett &gt;övertryck&gt; inom konjunkturen
            och till den betydande bristen i den svenska bytesbalansen. För
            att motverka den ogynnsamma ut- vecklingen har staten i huvudsak
            litat till en mycket hårdhänt kreditåt- stramning, höga räntesatser
            och en extra investeringsavgift på viss bygg- nadsverksamhet.
            Först nu föreslår regeringen en åtstramning med vanliga finanspolitiska
            medel. Bland de ekonomiska experterna har rått och råder en allmän
            uppfattning att finanspolitiken borde ha skärpts på ett väsentligt
            tidigare stadium. Från mittenpartiernas sida har regeringen tidigare
            i år erbjudits förhandlingar och gemensamt ansvar för de åtgärder
            som kunde befinnas erforderliga. Regeringen har emellertid inte
            visat sig intresserad härav och har uppskjutit de finanspolitiska
            åtgärderna till efter valet. Den har därigenom påtagit sig ett
            tungt ansvar. Den nu föreslagna beskattningens verkningar blir
            beroende av hur sta- tens övriga inkomster och dess utgifter utvecklas.
            Vad som därvidlag sker under tiden efter den 1 juli 1971 är obekant.
            Regeringen har inte lämnat ens några allmänna upplysningar härom.
            Då tyngdpunkten i de nu före- slagna åtgärderna ligger på tiden
            efter detta datum, är det uppenbarligen omöjligt för oss alt nu
            fälla några omdömen om deras »tillräcklighet&gt;. Vad det första
            halvåret 1971 beträffar, är det på grund av ovissheten om löneutvecklingen
            osäkert hur stort totalbudgetens underskott kommer att bli. Behovet
            av en förstärkning av budgeten är dock uppenbart av flera skäl,
            bl. a. därför att en väsentlig lättnad i de hårda kreditrestriktionerna
            är angelägen och brådskande samt därefter vid lämplig tidpunkt
            en sänk-
          </p>
          <pb facs="riksdagen-motions-pdf/data/1970/mot_1970_höst_fk__1290/mot_1970_höst_fk__1290-002.pdf"/>
          <fw>
            8 Motion i Första kammaren, nr 1290 år 1970
          </fw>
          <p>
            ning av räntenivån väl motiverad. Uppskov med en del statliga
            investeringar har redan beslutats, men ytterligare uppskov synes
            böra övervägas. Finansministern framhåller att de föreslagna skatte-
            och avgiftshöj- ningarna beräknas ge ett årligt budgettillskott
            om ca 1 850 milj. kr. Då han emellertid inte gör någon bedömning
            av effekten på bl. a. inkomstskatten, som höjningen av arbetsgivaravgifterna
            kan väntas medföra, är det för närvarande omöjligt att uttala
            sig om det slutliga budgettillskottet.
          </p>
          <p>
            Stabiliseringskonferens
          </p>
          <p>
            En viss försvagning av konjunkturen under år 1971 kan komma att
            skapa sysselsättningsproblem, och varje åtgärd som kan bidraga
            till att bemästra dessa problem är därför ytterst angelägen. Efter
            regeringens rela- tiva passivitet under år 1970 är uppenbarligen
            ett fast grepp kring den ekonomiska stabiliseringspolitiken under
            de närmaste månaderna svårt att åstadkomma, innan man vet mer
            om huvudlinjerna för de kommande upp- görelserna på arbetsmarknaden
            rörande lönehöjningar och andra ändringar av arbetskostnaderna.
            Å andra sidan saknar arbetsmarknadens organisa- tioner t. v. tillräckliga
            informationer om regeringens politik — och dess beredskap att
            vid behov snabbt ändra densamma — för att kunna bilda sig en mening
            om löneavtalens förutsättningar med avseende på framtida pris-
            stegringsrisker m. m. Även om en sådan information borde ha givits
            långt tidigare, är det av betydelse att samråd äger rum snarast
            möjligt mellan företrädare för regeringen, oppositionen och arbetsmarknadens
            parter, vissa näringsorganisationer samt erforderlig expertis
            i syfte att skapa förut- sättningar för en utveckling med mindre
            prisstegring, lättare kreditmark- nad, större investeringar och
            förbättrad betalningsbalans. I den mån detta sker blir också sysselsättningsläget
            framöver mera stabilt än eljest. Vidare skulle den lugnare utveckling
            som måste eftersträvas troligen ge alla folk- grupper — inte minst
            löntagarna gynnsammare reell standardutveckling än om inflationen
            tar ny fart, konkurrensförmågan på världsmarknaden avtar och en
            spekulation mot den svenska kronan kommer i gång på de utländska
            valutabörserna. Vårt första krav på åtgärder från regeringens
            sida är därför att den under november månad i år sammankallar
            en stabiliseringskonferens, som kan hjälpa till att lägga grunden
            för en mera tillfredsställande ekonomisk utveckling.
          </p>
          <p>
            Industrins investeringar
          </p>
          <p>
            Industrins investeringsvilja har successivt försvagats. Från
            en beräknad ökning av investeringarna med 15 YZ enligt februarienkäten
            har planerna enligt augustienkäten reviderats till en beräknad
            ökning för år 1970 jäm-
          </p>
          <pb facs="riksdagen-motions-pdf/data/1970/mot_1970_höst_fk__1290/mot_1970_höst_fk__1290-003.pdf"/>
          <fw>
            Motion i Första kammaren, nr 1290 år 1970 9
          </fw>
          <p>
            fört med 1969 med 5 2. Enligt tidningsuppgifter kommer näringslivets
            upp- låning att för år 1970 stanna vid ca 2 000 milj. kr. mot
            att 1969 ha uppgått till 4 300 och 1968 till 7 200 milj. kr. Mot
            denna bakgrund är det nödvändigt att prioritera industriinveste-
            ringarna. Finansministern påpekar också i propositionen att resurser
            med- vetet bör styras över till exportindustrin och till den utlandskonkurrerande
            hemmamarknadsindustrin. För att åstadkomma denna överstyrning
            tycks emellertid finansministern lita till konsumtionsbegränsande
            åtgärder. Den erforderliga förstärkning av vår konkurrensförmåga
            gentemot utlandet, som är nödvändig för att balansera vår utrikeshandel,
            kräver dessutom en fortgående utbyggnad av exportkapaciteten.
            Den fortsatta åderlåtning av vår valutareserv som i annat fall
            kan bli följden är mycket allvarlig för vår handlingsfrihet och
            vårt internationella oberoende. Det är därför i nu- läget både
            möjligt och nödvändigt med lättnader i kreditrestriktionerna.
          </p>
          <p>
            Allmänna arbetsgivaravgiften
          </p>
          <p>
            Syftet med höjningen av den allmänna arbetsgivaravgiften anges
            vara att dämpa sådan överefterfrågan på arbetskraft som skapar
            löneglidning. Av- giften kan få den effekten. Med den motiveringen
            är det emellertid ologiskt att höja avgiften i hela landet. Det
            finns ingen anledning att dämpa efter- frågan på arbetskraft i
            områden med undersysselsättning. Att inte använda tillfället till
            att ytterligare stimulera tillkomsten av nya arbetstillfällen
            i undersysselsatta områden eller åtminstone avstå från att försvåra
            skapandet av nya arbetstillfällen är enligt vår mening att försvaga
            den nu förda regionalpolitiken. | Vi är medvetna om att det kan
            innebära vissa gränsdragningsproblem att på det viset differentiera
            avgiften. Om man emellertid följer den i re- gionalpolitiken i
            övrigt tillämpade gränsen för det allmänna stödområdet och därtill
            lägger Gotlands län, kan svårigheterna inte vara oöverstigliga.
            Inom stödområdet är staten stor arbetsgivare, varför den stabiliserande
            verkan en höjning av arbetsgivaravgiften skulle ha för landet
            som helhet inte är lika med bortfallet av hela avgiften inom stödområdet.
            Därtill kom- mer den gynnsamma effekt på företagens produktionsförmåga,
            som en ute- bliven höjning av avgiften innebär. Det kan som vi
            i andra sammanhang tidigare påpekat ifrågasättas huru- vida arbetsgivaravgiften
            över huvud taget är en lämplig beskattningsform. Det borde efter
            den tid avgiften nu varit i funktion vara dags att närmare söka
            belysa dess verkningar. Vi föreslår därför att riksdagen begär
            att en utredning tillsättes, som får i uppgift att belysa verkningarna
            av den all- männa arbetsgivaravgiften.
          </p>
          <pb facs="riksdagen-motions-pdf/data/1970/mot_1970_höst_fk__1290/mot_1970_höst_fk__1290-004.pdf"/>
          <fw>
            10 Motion i Första kammaren, nr 1290 år 1970 Beskattningen av
            motorbränslen
          </fw>
          <p>
            Motivet för en höjning av drivmedelsbeskattningen är enligt propositio-
            nen inte att tillföra vägväsendet ytterligare medel, varför höjningen
            före- slås avse den särskilda skatten på motorbränslen och inte
            »vägskatten&gt;. Enligt vår mening är emellertid en ökning av automobilskattemedlen
            att föredra framför en höjning av skatten på motorbränslen. Varje
            investerings- anslag till vägväsendet måste naturligtvis föregås
            av en normal prövning med avseende på konjunktursituationen. En
            ökning av medlen som står till vägväsendets förfogande är därför
            i nuvarande läge lika »stabiliserande&gt; som en ökning av den särskilda
            skatten på motorbränslen. Skillnaden är att det enligt vår bedömning
            är angeläget att tillförsäkra den långsiktiga upprustningen av
            vägarna ökade resurser. Vi föreslår därför att den höjning av
            drivmedelsbeskattningen som avses uttagas genom höjningen av den
            särskilda skatten på motorbränslen i stäl- let uttages genom motsvarande
            höjning av bensinskatten, bränoljeskatten resp. gasolskatten.
          </p>
          <p>
            Sparstimulerande åtgärder
          </p>
          <p>
            I syfte att stimulera till ett ökat privat sparande förutskickar
            finans- ministern att en särskild proposition kommer att föreläggas
            riksdagen. Vi vill emellertid redan nu fästa uppmärksamheten vid
            hushållssparandets roll i stabiliseringspolitiken. Det har länge
            framstått som en av statsmakternas angelägnaste uppgifter att
            vid den ekonomiska politikens utformning till- mäta hushållens
            sparande och dess förändring större betydelse. Hushållens sparande
            har under 1960-talet successivt försämrats. Det är i grunden ett
            uttryck för bristande tilltro till penningvärdet och kan inte
            förbättras med en enda stimulerande åtgärd. Av propositionen framgår
            att finansministern avser konstruera sparandepremieringen på samma
            sätt som tidigare skett, d.v.s. genom räntegottgörelse och vinstutlottning.
            Situa- tionen är emellertid nu väsentligt annorlunda. Höjningen
            av mervärde- skatten vid årsskiftet kommer att utgöra ett kraftigt
            incitament till ökade inköp under december. För att motverka detta
            krävs sparstimulans också av annat slag än som prövats tidigare.
            Konstruktionen måste i princip tillförsäkra alla sparare likvärdigt
            inflationsskydd och vidare garantera att inte motsvarande köpkraft
            vid ett och samma tillfälle återförs för konsum- tionsändamål.
            Vi anser därför att ett system med värdesäkra obligationer bör
            prövas. Vid tecknandet av obligationerna bör de fysiska personer
            som i år får skatteåterbäring ges viss förtur.
          </p>
          <p>
            Med hänvisning till ovanstående hemställer vi,
          </p>
          <p>
            att riksdagen måtte uttala som sin mening att en konferens
          </p>
          <pb facs="riksdagen-motions-pdf/data/1970/mot_1970_höst_fk__1290/mot_1970_höst_fk__1290-005.pdf"/>
          <fw>
            Motioner i Första kammaren, nr 1290—1291 år 1970 11
          </fw>
          <p>
            inkallas före årsskiftet med deltagande av regerings- och oppo-
            sitionspartierna, arbetsmarknadens parter, vissa näringslivs-
            organisationer samt erforderlig expertis i syfte att skapa för-
            utsättningar för en stabiliserande utveckling för den svenska
            ekonomin; att riksdagen måtte uttala som sin mening att lättnader
            i kreditrestriktionerna bör genomföras; att riksdagen måtte avslå
            Kungl. Maj:ts proposition i vad avser höjningen av den allmänna
            arbetsgivaravgiften för ar- betsgivare inom det allmänna stödområdet
            och Gotlands län; att riksdagen i skrivelse till Kungl. Maj:t
            begär att en ut- redning tillsättes i syfte att klarlägga den
            allmänna arbets- givaravgiftens verkningar; att den föreslagna
            höjningen av den särskilda skatten på motorbränslen i stället
            uttages genom motsvarande höjning av bensinskatten, brännoljeskatten
            resp. gasolskatten; samt att riksdagen i skrivelse till Kungl.
            Maj:t begär att ett för- slag om värdesäkert sparande skyndsamt
            utarbetas och före- lägges riksdagen.
          </p>
          <p>
            Stockholm den 27 oktober 1970 Gunnar Helén (fp)
          </p>
          <p>
            Olle Dahlén (fp) Axel Andersson (fp) Ruth Hamrin-Thorell (fp)
          </p>
          <p>
            Nr 1291
          </p>
          <p>
            Av herr Jacobsson, Per, och herr Sundin, i anledning av Kungl.
            Maj:ts proposition nr 156, med förslag till förordning om ändring
            i förordningen (1968:419) om allmän ar- betsgivaravgift, m. m.
          </p>
          <p>
            (Lika lydande med motion nr 1510 i Andra kammaren)
          </p>
          <p>
            Stockholm den 27 oktober 1970 Per Jacobsson (fp) Sven E. Sundin
            (cp)
          </p>
        </div>
      </div>
    </body>
  </text>
</TEI>
