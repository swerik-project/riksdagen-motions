<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00503">
  <teiHeader>
    <fileDesc>
      <titleStmt>
        <title>Förbättrad kvalitet på sex- och samlevnadsundervisningen</title>
        <author corresp="i-VFaAexqzCaq9JmKCfc1WJ9 i-9P5NZaksQybZxn8tBxUxvh">av Julia Kronlid och Carina Herrstedt (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad kvalitet på sex- och samlevnadsundervisningen</title>
          <idno type="rdwebb">H102Ub503</idno>
          <rs type="number">Ub503</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub503/text</ref>
          <ref type="dokument_url_html">http://data.riksdagen.se/dokument/H102Ub503</ref>
          <ref type="dokumentstatus_url_xml">http://data.riksdagen.se/dokumentstatus/H102Ub503</ref>
          <ref type="doc">http://data.riksdagen.se/fil/076D6C34-95D6-4570-AA3B-0E5FC2FB5BE2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AHizis8aXwnncZPg2Pqt7A" type="signed"/>
        <correspContext corresp="i-AHizis8aXwnncZPg2Pqt7A">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-9P5NZaksQybZxn8tBxUxvh"/>
        </correspContext>
        <correspAction xml:id="i-EjgJ8V2rZTEpnVHLKZC3yr" type="numbering">
          <date when="2013-10-07"/>
        </correspAction>
        <correspAction xml:id="i-3aZQMtJxQT6vJ9JpjwqGc4" type="submission">
          <date when="2013-10-04"/>
        </correspAction>
        <correspAction xml:id="i-GDy9cNDrvnz3VmgPH2eAn7" type="transfer">
          <date when="2013-10-02"/>
        </correspAction>
        <correspAction xml:id="i-Uyb1czgxnbTV6Gk8YzBkhS" type="assigned"/>
        <correspContext corresp="i-Uyb1czgxnbTV6Gk8YzBkhS">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-55XdzTKxLaANAgFZtJidPh">
            Förslag till riksdagsbeslut
          </head>
          <list style="ol">
            <item xml:id="i-QA7jZh3tKju9F7gbHY61Sa">
              Riksdagen tillkännager för regeringen som sin mening vad som
              anförs i motionen om att ämnet samlevnad och relationer bör få
              större utrymme i skolans sex- och samlevnadsundervisning än vad
              det får i dag.
            </item>
            <item xml:id="i-VJor1KATNXbW2gBUiwZzke">
              Riksdagen tillkännager för regeringen som sin mening vad som
              anförs i motionen om att en sex- och samlevnadsundervisning av
              god kvalitet som också omfattar viktiga samlevnadsfrågor ska ingå
              i lärarutbildningen.
            </item>
            <item xml:id="i-YSusEgu5PMTCuB6cvV2sYu">
              Riksdagen tillkännager för regeringen som sin mening vad som
              anförs i motionen om att sex- och samlevnadsundervisningen bör
              kompletteras med undervisning av personer med rätt utbildning
              och behörighet såsom barnmorskor, sjuksköterskor och kuratorer.
            </item>
          </list>
        </div>
        <div type="motContent">
          <head xml:id="i-MPts3g63C1D2wgGELKMm7z" type="h1">
            Mer fokus på samlevnad
          </head>
          <p xml:id="i-27JMohTEPGcT8LeW8c2p4J">
            Sex- och samlevnadsundervisning är ett viktigt ämne i skolan.
            Sex ska vara någonting positivt mellan två parter, men med en
            sexuell relation följer också ett stort ansvar gentemot den andra.
            God kunskap i sex och samlevnad kan förebygga oönskade graviditeter
            och spridning av könssjukdomar och det är viktigt för ungdomar
            att få ventilera frågor och tankar. Under senare tid har dock
            ordet samlevnad fått stå tillbaka för en undervisning som mest
            handlar om ytlig teknisk undervisning om sex.
          </p>
          <p xml:id="i-6p8KFxZVEam5BQupW7iUNW">
            Lobbyorganisationen RFSU (Riksförbundet för sexuell upplysning)
            har fått en oproportionerligt stor roll i sexualundervisningen
            i svenska skolor, genom att bistå med sitt material till lärare
            och att deras representanter kommer till skolor och håller i sexualundervisningen.
            Genom UR har RFSU lanserat filmen Sex på kartan med förhoppningen
            att den ska bli en del av sexualundervisningen i skolan. Filmen
            har mött kritik från flera håll bland annat för att den har en
            alltför ytlig, subjektiv, ensidig och mekanisk syn på sex. Våra
            14–15-åringar ska i filmen lära sig hur man har sex i 20 olika
            ställningar, men det är alldeles för lite prat om kopplingen mellan
            sex och samlevnad och den betydelse som kärlek, känslor och relationer
            har. Att Utbildningsradion som ska vara objektiv och saklig lanserar
            denna film från en lobbyorganisation med syftet att den ska utgöra
            normen för sexualkunskapen för våra ungdomar är ytterst anmärkningsvärt.
            I filmen finns heller ingen respekt för att det oftast finns ungdomar
            i varje skolklass som upplever att de vill vänta med sex tills
            de blir något äldre och mognare. En flicka i filmen som lite försiktigt
            tar upp ämnet blir mest avfärdad med budskapet att hon inte behöver
            oroa sig för att det ska göra ont. Tillbaka i tiden i Sverige
            fanns en fördömande inställning till sex utanför äktenskapet som
            ledde till stigmatisering av dem som avvek från normen. Detta
            är inget att gå tillbaka till. Dagens utveckling är dock på väg
            att gå snett åt andra hållet. Många ungdomar upplever en press
            att göra tidig sexdebut, ha många tillfälliga partner, och den
            som vill vänta eller vara återhållsam riskerar att ses som avvikande.
            Spridning av könssjukdomar, oönskade graviditeter och det höga
            antalet aborter är också en oroande utveckling. Med sexualdebuten
            följer ett ansvarstagande gentemot sin partner och det är viktigt
            att ingen ungdom ska behöva känna sig pressad att göra sexualdebut
            innan man är mogen att ta detta ansvar.
          </p>
          <p xml:id="i-5AY1Uovd9RVoym15L75EYS">
            Om sex endast ska ses som något tekniskt utan koppling till kärlek,
            relation, respekt och ansvar finns en risk att normen istället
            blir den bild som internet och pornografin framhåller. I samband
            med att Folkhälsoinstitutet lanserade sin forskningsrapport om
            ungdomar och sexualitet sa Kristina Ramstedt från Folkhälsoinstitutet
            i en artikel på SVT den 17 maj 2006.
          </p>
          <p xml:id="i-QcDfEuKWkrn8QcMr649Pai">
            Ungdomarna lever i dag i en värld med intryck från såpoperor
            och förbjudna Internetsidor med pornografi. Tillsammans med en
            ökad alkoholkonsumtion leder det här till en osäkerhet kring vad
            som är normalt eller inte. Jag är allvarligt oroad för hur nästa
            generation ska klara att hantera sin sexualitet om vi inte uppmärksammar
            denna utveckling.
          </p>
          <p xml:id="i-5Rt5p8emPgthdiS3oMmzwp">
            Enligt Folkhälsoinstitutets rapport Ungdomar och sexualitet (2006)
            hade en majoritet av både flickorna och pojkarna i studien upplevt
            någon form av sexuella trakasserier och en majoritet av flickorna
            hade upplevt någon form av sexuellt övergrepp.
          </p>
          <p xml:id="i-KcE3pZ3GqkNdWeeg5GsDzo">
            Den 10 september 2012 uppmärksammades en artikel i Världen idag
            om att det finns ett ökat problem med ungdomar som använder sex
            som ett slags självskadebeteende och att Stockholm stad därför
            gör en informationssatsning för att bättre kunna hjälpa dessa
            ungdomar. Carl-Göran Svedin, professor i barn- och ungdomspsykiatri
            vid Linköpings universitet, uttrycker i artikeln att skolorna
            överlag måste bli bättre på att prata mer om relationer än om
            sexteknik. Han tror att en av anledningarna till att det finns
            ungdomar som använder sex som självskadebeteende kan vara sexualiseringen
            av samhället. I en tid när ungdomar lägger ut nakenbilder på nätet
            och lättare kan skapa kontakt med främlingar vore det bättre att
            tala mer om relationer än om sexualteknik i skolan.
          </p>
          <p xml:id="i-Qa5S5bWgpzc8ZayY9oTivT">
            En större tyngd på samlevnadsfrågor i form av att tala om vikten
            av ansvar och respekt gentemot sin partner, hur man sätter gränser
            och att ingen ska behöva göra något emot sin vilja är viktigt
            för att förebygga sexuellt riskbeteende, trakasserier, övergrepp
            och våldtäkter. Enligt en stor undersökning (Ungkab 09) är det
            som ungdomar saknar mest i sexualundervisningen kunskap och samtal
            kring hur man får ett förhållande att hålla.
          </p>
          <head xml:id="i-75Sj7tWRJme4yob8f18Qfw" type="h1">
            Sex- och samlevnadsundervisning i lärarutbildningen
          </head>
          <p xml:id="i-FgEs7J7xiGtYor5fdwG8NT">
            För att lärare ska kunna ge en sex- och samlevnadsundervisning
            av god kvalitet är det viktigt att de också får den utbildning
            och det underlag som krävs via lärarutbildningen. Regeringen och
            riksdagens utbildningsutskott har i tidigare betänkande 2009/10:UbU16
            uttryckt att sex- och samlevnadsundervisning bör ingå i utbildningen.
            Regeringen bör där tillse att lärare får utbildning av god kvalitet
            i sex- och samlevnadsfrågor som även omfattar viktiga samlevnadsfrågor.
          </p>
          <head xml:id="i-SR9Pf5USSi22XaUrxjyWBb" type="h1">
            Komplettera undervisningen med kompetent personal
          </head>
          <p xml:id="i-5NvCnxiSY3HXy5bWfoK887">
            För att ungdomar även ska kunna ställa känsliga frågor till utomstående
            och för att komplettera den undervisning som lärarna kan ge kan
            det vara nödvändigt att någon neutral person utifrån kommer och
            samtalar om ämnet. Detta bör dock inte vara lobbyorganisationer
            som RFSU med en uttalad agenda utan personer med rätt utbildning
            och kompetens såsom barnmorskor och sjuksköterskor som har god
            kunskap i ämnet och kan var objektiva och sakliga. De kan även
            fungera som en länk mellan skolan och ungdomsmottagningarna. För
            att höja statusen på samlevnadsfrågorna och ge elever möjlighet
            att reflektera kring frågor som har med relationer, jämställdhet,
            kärlek, respekt och ansvar att göra kan dessa med fördel kompletteras
            med undervisning från kurator, socialpedagog, beteendevetare eller
            liknande.
          </p>
        </div>
        <div type="motSignatures">
          <list>
            <item xml:id="i-6QbEc658ZkLbVU7iACh971">
              Julia Kronlid (SD)
            </item>
            <item xml:id="i-Mu8jQYfEhj52cmV9uJ4mEz">
              Carina Herrstedt (SD)
            </item>
          </list>
        </div>
      </div>
    </body>
  </text>
</TEI>
