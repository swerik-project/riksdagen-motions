<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00409">
  <teiHeader>
    <fileDesc>
      <titleStmt>
        <title>Ungdomars rätt till egen bostad</title>
        <author corresp="i-SQtBtzxQLj4TaXXq9jLy7r">av Pia Nilsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ungdomars rätt till egen bostad</title>
          <idno type="rdwebb">GX02C409</idno>
          <rs type="number">C409</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C409/text</ref>
          <ref type="dokument_url_html">http://data.riksdagen.se/dokument/GX02C409</ref>
          <ref type="dokumentstatus_url_xml">http://data.riksdagen.se/dokumentstatus/GX02C409</ref>
          <ref type="doc">http://data.riksdagen.se/fil/F62EF89A-E3F5-42AC-A8AC-5908134C26FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SQtBtzxQLj4TaXXq9jLy7r</idno>
            <name>Pia Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <name>Sven-Erik Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GQzX6vWx4U9VMh4ci9D9yF</idno>
            <name>Margareta Israelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6e4AejWcQC7hHbwrQngLv6" type="signed"/>
        <correspContext corresp="i-6e4AejWcQC7hHbwrQngLv6">
          <note type="signatory" corresp="i-SQtBtzxQLj4TaXXq9jLy7r"/>
          <note type="signatory" corresp="i-9fdWbFK67588CD12XaNZBq"/>
          <note type="signatory" corresp="i-GQzX6vWx4U9VMh4ci9D9yF"/>
          <note type="signatory" corresp="i-3YAEMbZXswzuyekFnSxXSF"/>
        </correspContext>
        <correspAction xml:id="i-EGF24vzoXzBrtqeBQz8BrT" type="numbering">
          <date when="2009-10-06"/>
        </correspAction>
        <correspAction xml:id="i-KKA8C7L1otnSaGodoyRMND" type="submission">
          <date when="2009-10-05"/>
        </correspAction>
        <correspAction xml:id="i-EQvsQ8i5x8wv1NcXEJ4Ss5" type="transfer">
          <date when="2009-10-01"/>
        </correspAction>
        <correspAction xml:id="i-HsHLzcBkUNXW4xgmZtM5Mp" type="assigned"/>
        <correspContext corresp="i-HsHLzcBkUNXW4xgmZtM5Mp">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4qsH78aLFYn1CNtnfFP8cs" type="motBody">
        <div xml:id="i-HRAK5cKcZcYYTJM8V5DNgV" type="motProposal" subtype="förslag">
          <head xml:id="i-HSPBHBcsJH7Mq463wpD1nt">
            Förslag till riksdagsbeslut
          </head>
          <p xml:id="i-Ei2PGKwimrfbR3cWuxGHfZ">
            Riksdagen tillkännager för regeringen som sin mening vad som
            anförs i motionen om bättre möjligheter för ungdomar att få tillgång
            till egen bostad.
          </p>
        </div>
        <div xml:id="i-4ULwTKj73MM11DQ8kGPVUF" type="motContent">
          <head xml:id="i-3Jow241YYuvnnqAmR4Jvmo" type="h1">
            Motivering
          </head>
          <p xml:id="i-EpT9heCgXteEqAujEw2qgA">
            De allmännyttiga och kommunala bostadsföretagen har haft en avgörande
            betydelse för utvecklingen på den svenska bostadsmarknaden sedan
            1940-talet. Under generationer har ett bostadsbestånd byggts upp
            som kan erbjuda goda och attraktiva bostäder för breda grupper,
            oavsett inkomst och bakgrund. Investeringen i ett allmännyttigt
            bostadsbestånd som vänder sig till alla var också ett ideologiskt
            vägval. Genom självkostnadsprincipen som präglat förvaltningen
            av allmännyttan har boendekostnaderna kunnat pressas på hela hyresmarknaden.
          </p>
          <p xml:id="i-BQyyN12uEkTxC4iJvsqdQF">
            De allmännyttiga bolagen kan även vara drivande aktörer i arbetet
            med att utveckla kortsiktiga mellanformer av boende. Ett exempel
            är AB Botkyrkabyggen med sitt KompisBo. Detta är riktat till ungdomar
            mellan 18 och 30 år. Varje "Kompis" får teckna avtal på sitt rum
            plus en del i gemensamhetsytorna. Hushållselen ingår i hyran och
            uppsägningstiden är något kortare än normalt. Kraven för att få
            denna typ av kontrakt är att båda ungdomarna uppfyller följande
            krav: att de ska vara mellan 18 och 30 år, ha fast inkomst från
            arbete, a-kassa eller CSN vid högskole- eller universitetsstudier,
            inga betalningsanmärkningar eller obetalda skulder hos kronofogden
            samt att det ska vara ansvarsfulla.
          </p>
          <p xml:id="i-F4No2dxdTQsCARmh81uD5Q">
            Även om det kan vara bra med olika former av kontrakt på bostadsmarknaden
            är det viktigt att dessa är komplement. I princip alla ungdomar
            vill ha en egen lägenhet om så är möjligt. Tyvärr råder skriande
            brist på bostäder för unga. Nära 50 % av alla kommuner uppger
            att de har bostadsbrist för unga.
          </p>
          <p xml:id="i-KKVypVc8sjK5ekzkpPEPtT">
            Det är mot denna bakgrund som förverkligandet av planerna i vissa
            kommuner på en storskalig utförsäljning av kommunala bostäder
            måste ses. Beslut om utförsäljningar från kommunernas bostadsbestånd
            kan komma att få långsiktiga och allvarliga konsekvenser för bostadsmarknaden.
            När de attraktiva delarna av beståndet i de allmännyttiga bostäderna
            säljs ut frånhänder sig samhället möjligheten att bedriva en social
            bostadspolitik. Det finns också risk för att samhället på detta
            sätt förlorar stora upparbetade värden. Till detta kan läggas
            att det som en följd av regeringen Reinfeldts bostadspolitik produceras
            allt färre hyresrätter i dagens Sverige.
          </p>
          <p xml:id="i-8s7NzwUpE12B57Qac9R56a">
            Nya siffror från SCB i september visar att bostadsbyggandet halverades
            till 6 650 bostäder under första halvåret 2009. Bostadsbyggandet
            är nu nere på samma nivåer som under 90-talets krisår och är bland
            det lägsta på många decennier. Att bostadsbyggandet minskar så
            kraftigt är allvarligt. Bostadsbristen och trångboddheten har
            redan ökat kraftigt och blir nu värre. Det får också allvarliga
            följder för samhället. När arbetslösheten är hög behövs många
            lediga bostäder på de orter där det finns jobb och framför allt
            hyreslägenheter. Bostadsbristen på inflyttningsorterna förvärrar
            arbetslösheten. Till det kommer den ökade arbetslösheten i byggnadsbranschen.
            Det får också allvarliga följder för den högre utbildningen. Många
            av dem som kommit in på utbildningar som så småningom leder till
            jobb tvingas nu tacka nej.
          </p>
          <p xml:id="i-T62LnSPFqA5LYH6uF5eWy4">
            När regeringen tog bort investeringsstöden bromsades nyinvesteringarna
            i hyresrätter hastigt upp. I vårt eget län kunde vi i Västerås
            konstatera att ett planerat bygge av ett kvarter med hyresrätter
            ställdes in som en följd av regeringens politik. På plats kunde
            vi träffa ett antal yngre människor som var tilltänkta nya hyresgäster
            men som nu var fortsatt utan eget boende. För dem var bostadsrätten
            inget alternativ. Tillfälligt jobb under några månader, praktikplatser
            som ett led i utbildningen, vikarie inom äldreomsorgen, jobb på
            McDonalds i väntan på ett tillsvidarejobb på annan ort eller heltidsstuderande
            med litet barn är alla situationer i livet som i princip utesluter
            alla möjligheter till att bli bostadsrättsinnehavare. Ekonomin
            är självklart det största hindret, men också rent praktiska orsaker,
            där framtida flytt till nytt jobb eller utbildning gör boendet
            i hyresrätt mer praktiskt och lämpat för den individuella livssituationen.
          </p>
          <p xml:id="i-UnPoGU8RKrJccz4zGEBdbx">
            Ungdomars situation på bostadsmarknaden är svår i dagens Sverige.
            Den har inte blivit mindre svår genom den politik som regeringen
            Reinfeldt för. Vi anser att rätten till en egen bostad till ett
            rimligt pris är en av grundbultarna i ett samhälle som säger sig
            ta ansvar för hela sin befolkning. Att det finns olika boendeformer
            tycker vi är bra, och detta är också en väl medveten politik som
            under många år förts av socialdemokratiska regeringar. En bra
            blandning av hyresrätter, bostadsrätter och egnahem gör valfriheten
            större för alla, samtidigt som det också gagnar och möter olika
            behov av bostäder som efterfrågas. Att göra som regeringen Reinfeldt
            gör just nu, att se till att nyproduktion av hyresrätter minskar
            samtidigt som utförsäljning av desamma sker i borgerliga kommuner,
            gör att balansen på bostadsmarknaden kraftigt försämras med stora
            konsekvenser för svenska folket som följd. Snabbt kommer detta
            att medföra en ytterligare segregerad bostadsmarknad med våra
            ungdomar som de stora förlorarna.
          </p>
          <p xml:id="i-LAKYrU98LS6uNkhKRw437R">
            Vad som behövs för att rätta till situationen är en kraftfull
            bostadspolitik som ser möjligheter i ett samhälle som har en bra
            balans mellan olika boendeformer, en politik som anser att hyresrätten
            är en viktig pusselbit i denna balans. Det är en politik som strävar
            efter att hålla nere kostnaderna i nyproduktionen av bostäder
            i allmänhet, och i hyresrätten i synnerhet, en politik som ser
            till att dessa låga produktionskostnader även kommer hyresgästen
            till del och inte stannar på vägen i olika aktörers vinstfickor.
          </p>
          <p xml:id="i-VcP6DBvqEMkb2UTZ7sJYUu">
            Vi föreslår flera åtgärder för att få igång bostadsbyggandet,
            bland annat ett investeringsstöd för hyresrätter, en översyn av
            neutraliteten på bostadsmarknaden och skärpta krav på kommunerna.
            I många kommuner finns ekonomiskt starka kommunägda bostadsföretag
            som har till uppgift att se till att det finns bostäder. Men man
            kan påpeka att regeringen även på andra sätt kan stimulera byggandet
            av bostäder. Regeringen kan bevaka forskningen på byggområdet
            och värna om en effektiv konkurrens på byggmarknaden. Regeringen
            kan även initiera en översyn av tomträttslagstiftningen, anläggningskostnaderna
            och anslutningsavgifterna som krävs för att få bygga ett hus.
            Genom en aktiv bostadspolitik kan regeringen stödja arbetet med
            att skapa bostäder som kan produceras till anständiga kostnadsnivåer.
            Det är något som är särskilt viktig för att ungdomar ska kunna
            få en egen bostad.
          </p>
        </div>
        <div xml:id="i-C9Uehte1RC7c8QDELBNgAe" type="motSignatures">
          <list xml:id="i-YAF7vqWsiF5kW9TR2FGXer">
            <item xml:id="i-Af5smeGnB2duqWiK54Jq3H" who="i-SQtBtzxQLj4TaXXq9jLy7r">
              Pia Nilsson (s)
            </item>
            <item xml:id="i-Uc4S7Ksj6DvpFzd8Vk5WU3" who="i-9fdWbFK67588CD12XaNZBq">
              Sven-Erik Österberg (s)
            </item>
            <item xml:id="i-7jVA6ysX54iZgPaQcJactV" who="i-GQzX6vWx4U9VMh4ci9D9yF">
              Margareta Israelsson (s)
            </item>
            <item xml:id="i-PB9Ytvd91HUx74gPdSxyQg" who="i-3YAEMbZXswzuyekFnSxXSF">
              Olle Thorell (s)
            </item>
          </list>
        </div>
      </div>
    </body>
  </text>
</TEI>
