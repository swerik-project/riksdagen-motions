<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00595">
  <teiHeader>
    <fileDesc>
      <titleStmt>
        <title>Gymnasiet</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gymnasiet</title>
          <idno type="rdwebb">GW02Ub595</idno>
          <rs type="number">Ub595</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub595/text</ref>
          <ref type="dokument_url_html">http://data.riksdagen.se/dokument/GW02Ub595</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub595</ref>
          <ref type="doc">http://data.riksdagen.se/fil/F7F2659E-30B4-4B0E-BD86-352645D1A604</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Vw3jBQw26TxFbXrsoKmCH2</idno>
            <name>Roland Bäckman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PTLmLfbzt616H29o16C53x" type="signed"/>
        <correspContext corresp="i-PTLmLfbzt616H29o16C53x">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-Vw3jBQw26TxFbXrsoKmCH2"/>
        </correspContext>
        <correspAction xml:id="i-PB9FrKtox67Bs7jsPygbZn" type="numbering">
          <date when="2008-10-09"/>
        </correspAction>
        <correspAction xml:id="i-KjE7rCpg7FQVbS31jfHL3H" type="submission">
          <date when="2008-10-07"/>
        </correspAction>
        <correspAction xml:id="i-WTP8a1ZVAdGvYUHWCskyh2" type="transfer">
          <date when="2008-10-07"/>
        </correspAction>
        <correspAction xml:id="i-6pxDN9XmZn2213Sw77CdCp" type="assigned"/>
        <correspContext corresp="i-6pxDN9XmZn2213Sw77CdCp">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3SdnnoxQsu63jBtBHPkcwM" type="motBody">
        <div xml:id="i-Nqkqyg5GG2i5MEfCXMWwPK" type="motProposal" subtype="förslag">
          <head xml:id="i-CjLxJCqMxuZZUULDR2ZYRc">
            Förslag till riksdagsbeslut
          </head>
          <list xml:id="i-Gxu5xPrBGPDwFb4GVh1wqD" style="ol">
            <item xml:id="i-QUdCSLGGqWRm5MdeSn99Jx">
              Riksdagen tillkännager för regeringen som sin mening vad som
              anförs i motionen om att öka kvaliteten på det individuella programmet.
            </item>
            <item xml:id="i-QuHGbWGAGxZwUWuCFjc7cR">
              Riksdagen tillkännager för regeringen som sin mening vad som
              anförs i motionen om att förstärka kvaliteten på yrkesutbildningar
              och lärlingsutbildningar.
            </item>
            <item xml:id="i-ACJDnrXfEq9bzHes5QYXrR">
              Riksdagen tillkännager för regeringen som sin mening vad som
              anförs i motionen om förändrade kursplaner och att kärnämnen bör
              präglas av utbildningens inriktning.
            </item>
            <item xml:id="i-ESDByVS7YZRDrefP5TfmGp">
              Riksdagen tillkännager för regeringen som sin mening vad som
              anförs i motionen om att även yrkeslärarna ska omfattas av statliga
              satsningar på kompetensutveckling för lärare samt om den särskilda
              lärarutbildningen för yrkeslärare (SÄL).
            </item>
            <item xml:id="i-WgnQYE14LnAqW3X7u5441A">
              Riksdagen tillkännager för regeringen som sin mening vad som
              anförs i motionen om dimensionering av gymnasieskolan.
            </item>
            <item xml:id="i-VVBodGUR8raSCqbxBfSVfr">
              Riksdagen tillkännager för regeringen som sin mening vad som
              anförs i motionen om inrättandet av nationella och regionala programråd.
            </item>
            <item xml:id="i-5Gh4hvtYcekLLWBboVQRu6">
              Riksdagen tillkännager för regeringen som sin mening vad som
              anförs i motionen om förbättrad information till elever inför
              deras val till gymnasieskolan.
            </item>
            <item xml:id="i-8rP9QK84i246GDHEuEQ4wD">
              Riksdagen tillkännager för regeringen som sin mening vad som
              anförs i motionen om förbättrad samverkan med högskolan i syfte
              att bredda rekryteringen.
            </item>
          </list>
        </div>
        <div xml:id="i-U4NcgVaSA6qRMacECiXndU" type="motContent">
          <head xml:id="i-3nAwJrQbyWNSQthjWy9qEq" type="h1">
            Vår syn på gymnasieskolan
          </head>
          <p xml:id="i-749EshfCWYqxgYDyHzVnrH">
            Gymnasieskolan ska skapa förutsättningar för att eleverna ska
            tillägna sig och utveckla kunskaper. Genom studier ska eleverna
            skaffa sig en grund med beständiga kunskaper som utgör den gemensamma
            referensram som alla i samhället behöver. Utbildningen ska främja
            elevernas utveckling till ansvarskännande människor som aktivt
            deltar i och utvecklar yrkes- och samhällslivet.
          </p>
          <p xml:id="i-UoyQDCQkEoDzYd4ZyGEpJg">
            Men gymnasieskolan brottas med kvalitetsproblem och är i behov
            av förändringar för att kunna svara upp mot det moderna samhällets
            ökade kunskapskrav på breda kunskaper och hög specialisering.
            Det är centralt att elever slutför skolan med fullständiga betyg
            utan att kunskapskraven sänks. Alla elever ska ges möjligheter
            att slutföra sin utbildning.
          </p>
          <p xml:id="i-J8expv4KEaMPCertBTwGwb">
            Alla elever måste dessutom få det stöd som behövs för att nå
            målen. Det är viktigt att på ett individualiserat vis möta varje
            elevs behov av stöd för sin utveckling men med bibehållna gemensamma
            kursplaner. Frånvaron och avhoppen från gymnasieskolan måste minska.
            Skolan har ett ansvar att se varje elev. Vid upprepad frånvaro
            har skolan ett ansvar att sätta in stöd och hjälp.
          </p>
          <head xml:id="i-CmDdJJwwoFigwKLbXvQ8jd" type="h2">
            Historik
          </head>
          <p xml:id="i-9sm88k9Ass6HHsUJwczKRa">
            Under förra mandatperioden beslutade riksdagen att en ny modern
            gymnasieskola skulle införas hösten 2007. Bland det första den
            borgerliga regeringen gjorde var att dra tillbaka den reformen.
            Vi ser nu med oro på vad en gymnasieskola med tydliga borgerliga
            förtecken kommer att innebära för ungdomars framtidsmöjligheter.
          </p>
          <p xml:id="i-84UdYzgRK3pwvFZXVnrY26">
            Den gymnasiereform som skulle ha genomförts betonade helhet och
            fördjupning. Den byggde på elva steg för utveckling av gymnasieskolan:
          </p>
          <list xml:id="i-8yPmrdsrS4m7quttde5zx5" style="ul">
            <item xml:id="i-EX9gpX2PiuDNHpUGoXopa9">
              Ämnesbetyg som ersätter dagens kursbetyg.
            </item>
            <item xml:id="i-XmivNVUWBKSrDnVmKY2V9b">
              Införande av en gymnasieexamen.
            </item>
            <item xml:id="i-EQd8sQrLtK9Jz6Z7xo2Mx3">
              Ett gymnasiearbete som stärker helhetssynen i utbildningen.
            </item>
            <item xml:id="i-LFeWhzApSqq8ZsYKua2iNh">
              Ökad kvalitet på det individuella programmet.
            </item>
            <item xml:id="i-SN5GVUjv93iwYLuY2YKBdV">
              Frisökning.
            </item>
            <item xml:id="i-Ma96Uh8kcAQwxx2tfZaGca">
              Historia som nytt kärnämne.
            </item>
            <item xml:id="i-5JC5ApgMEFJyR5qdjw8AnH">
              Förstärkt kvalitet på yrkesutbildningarna.
            </item>
            <item xml:id="i-6MQmLGP1m3a69fxiVqUJQT">
              En modern gymnasial lärlingsutbildning.
            </item>
            <item xml:id="i-TX1mTGgd8E4PTeyEYHVHQ5">
              Kärnämnen bör präglas av utbildningens inriktning.
            </item>
            <item xml:id="i-FY3t9NF71kDFxySdzUCg1z">
              Större kurser för sammanhang och fördjupning.
            </item>
            <item xml:id="i-8K3VLpXVtVQXXBC4S2bVbe">
              Lokala kurser måste kvalitetssäkras av Skolverket.
            </item>
          </list>
          <p xml:id="i-3B8TaAH64zAxczVczREVBN">
            Av de elva punkterna har regeringen plockat ur två förslag. Förslaget
            om frisökning till gymnasieskolan genomförs, men det är taget
            ur sitt sammanhang och helheten. Under hösten 2008 inför regeringen
            en variant av den lärlingsutbildning som skulle ha genomförts
            redan hösten 2007. Men den gymnasiala lärlingsutbildningen måste
            hålla hög kvalitet så att den blir en intressant möjlighet för
            alla elever. Därför bör lärlingsutbildningen ha samma kunskapsmål
            som skolförlagd utbildning och ge eleverna goda kunskaper i skolans
            kärnämnen och karaktärsämnen för att eleverna ska stå sig väl
            både på arbetsmarknaden och i samhället.
          </p>
          <head xml:id="i-H7mNwkrNdYr2HLqFPgD2sV" type="h2">
            Återvändsgränder i utbildningssystemet
          </head>
          <p xml:id="i-CrKjoza4x1p6LsTMqVKM82">
            Med den gymnasieskola som regeringen har aviserat kommer ambitionerna
            att sänkas på de yrkesinriktade utbildningarna genom att kunskapskraven
            i matematik, svenska och engelska blir lägre. Detta gör man i
            ett läge då intresset för yrkesutbildningar aldrig har varit högre,
            och därmed blir det fler elever som uppnår en lägre kunskapsnivå
            vad gäller kärnämnena än tidigare. När inte alla gymnasieutbildningar
            ger högskolebehörighet skapas återvändsgränder i utbildningssystemet.
          </p>
          <p xml:id="i-NetQccQbzcc6wyFB4oUCDJ">
            Om de yrkesinriktade gymnasieutbildningarna inte längre ger högskolebehörighet
            hindras en undersköterska från att gå en högskolekurs i omvårdnad,
            en barnskötare att gå en kvällskurs på högskolan om barns utveckling
            och en industriarbetare från att fortbilda sig på högskolan. Det
            försvagar deras möjligheter att höja sin kompetens och behålla
            sin anställningsbarhet. Dessutom försvagar det deras position
            på arbetsmarknaden. Med den kompetens som högskolebehörighet innebär
            har elever studerat exempelvis så mycket engelska att manualen
            på engelska till den nya processdatorn inom kemiindustrin blir
            rimligt hanterbar och arbetet effektivt och säkert. Näringslivet
            vill ha anställda med tillräckliga kunskaper även i teoretiska
            ämnen.
          </p>
          <p xml:id="i-CUr6Svjtf54xmzDYRfyeQ7">
            Människor kan inte delas in i praktik eller teori utan har behov
            av båda delarna. När regeringen samtidigt monterar ned vuxenutbildningen
            blir dessa återvändsgränder än tydligare. En tredjedel av det
            statliga stödet till komvux har försvunnit med den borgerliga
            regeringen, och det livslånga lärandet försämras nu väsentligt.
            De som gör fel val i ungdomsåren får svårt att ta igen det senare
            i livet. För oss är det en självklarhet att alla har rätt till
            fler chanser i livet. En tydligare sorteringsskola som regeringen
            förordar är ett stort hot inte bara för studieresultaten utan
            även för sammanhållningen i samhället.
          </p>
          <p xml:id="i-7cyvWSJsBV6GRA4Ammh1zf">
            Yrkesutbildningarna och de individuella programmen är i stort
            behov av en kvalitetshöjning. För att öka anställningsbarheten
            i alla utbildningar måste samverkan mellan skolan och arbetslivet
            förbättras. Det är helt fel väg att gå att sänka ambitionskraven.
            Fler, inte färre, måste få de kunskaper som är så viktiga för
            deras framtid.
          </p>
          <p xml:id="i-PTj41FnfVU7gQvDqPrFxYu">
            Vi vill också öka samarbetet mellan högskolan och gymnasieskolan
            för att underlätta för fler att läsa vidare. För att bredda rekryteringen
            till högskolan ska varje högskola få i uppdrag att samarbeta med
            gymnasieskolorna i länet. Med vår socialdemokratiska ambition
            att 50 procent av en årskull ska ha påbörjat studier i högskolan
            vid 25 års ålder måste alla elever få utbildning som ger de bästa
            kunskaperna och förutsättningarna för att kunna börja läsa på
            högskolan. Det vinner individen och samhället på. Alla elever
            ska ges möjligheter att slutföra sin utbildning.
          </p>
          <head xml:id="i-WxGsiSpUCHm8cVwiA6FAcx" type="h2">
            Kraven i framtidens yrkesliv
          </head>
          <p xml:id="i-NQsfCdoTBbUAG9apXQumwb">
            I dagens gymnasieskola finns en gemensam kunskapsbas för alla
            inriktningar, både de studieförberedande utbildningarna och yrkesutbildningarna.
            För oss är detta en viktig utgångspunkt för att gymnasieskolan
            ska bli en kunskapsskola riktad till alla ungdomar. Gymnasieskolans
            utbildningar bör förmedla kunskap som förbereder för såväl anställning
            som eget företagande och ett aktivt samhällsdeltagande. Vi vill
            också förbättra informationen om förutsättningarna att få jobb
            efter avslutad gymnasieutbildning. Alla grundskoleelever ska ha
            med sig den kunskapen innan de gör sina val till gymnasiet.
          </p>
          <p xml:id="i-TT6ivWeBHpwuizYWPkMsBT">
            Arbetskraftens kunskaper och färdigheter är en allt viktigare
            förklaring till produktionsökningar och samhälles totala växtkraft.
            En välutbildad befolkning är en av tillväxtens drivkrafter. Sverige
            är ett kunskapssamhälle där gymnasiekompetensen har blivit den
            etablerade grundkompetensen. Det är numera en allvarlig nackdel
            och risk för utanförskap att inte inneha de kunskaper som en slutförd
            gymnasieutbildning ger. Utan en fullständig gymnasieutbildning
            är det svårt att få och behålla ett arbete.
          </p>
          <p xml:id="i-8BAG24dLU5qUc9G77uGd1h">
            Utvecklingen med kraftiga strukturomvandlingar i näringslivet
            och förändringar av arbetsinnehåll och arbetsmetoder på hela arbetsmarknaden
            medför att arbetskraften har ett ständigt behov av kunskapspåfyllnad.
            För att klara sådana omställningar krävs, oavsett yrke, breda
            kunskaper i botten. Samhällets insatser på utbildningsområdet
            måste kunna svara upp till detta krav. Det är även fack och arbetsgivare
            överens om. Därför är det av central betydelse att alla gymnasieutbildningar
            har en bred gemensam kunskapsbas.
          </p>
          <p xml:id="i-Gs636dbbaD1653bmc7s1N6">
            Gymnasieskolan måste, på ett helt annat sätt än vad som sker
            i dag, samverka med företag, arbetsliv och högre utbildning för
            att höja kvaliteten. Vi vill skapa nationella och regionala programråd
            tillsammans med parterna på arbetsmarknaden inom respektive bransch
            så att utbildningen motsvarar den moderna arbetsmarknadens behov.
          </p>
          <head xml:id="i-GCtg4zMMwm4dkem9b2ahag" type="h2">
            Tidigare insatser
          </head>
          <p xml:id="i-B8uFEfuLamXgaNPkjzpFV7">
            Alltför många saknar de kunskaper i svenska, engelska och matematik
            som behövs för att klara gymnasieskolan. Detta är mycket allvarligt.
            För att möjliggöra för alla elever att nå målen krävs insatser
            i de tidiga åldrarna. Varje elev har rätt att bli sedd och få
            studiero i skolan. De elever som har behov ska kunna få stödundervisning
            tidigt för att de ska klara sin utbildning och förhindra avhopp.
            Vi vill stärka läraryrkets status och professionalisering. Ett
            sätt kan vara att införa en lärarauktorisation som också öppnar
            upp för en förnyelse av arbetsorganisation och som kan ge lärare
            möjlighet till fler karriärvägar i skolan.
          </p>
          <head xml:id="i-VBdUDrCMH82kzsYwoy9NKu" type="h2">
            Bättre anpassade kursplaner
          </head>
          <p xml:id="i-59xFSisQg1BftHUwV9DYUk">
            Vi vill skapa särskilda kursplaner i svenska, engelska och matematik
            anpassade för varje yrkesutbildning utifrån arbetslivets krav
            men utan att sänka kraven, utan att ta bort högskolebehörigheten
            och utan att skapa återvändsgränder. Vi är övertygade om att motivation
            och resultat ökar avsevärt om eleverna ges möjlighet att arbeta
            med dessa ämnen i sitt yrkesmässiga sammanhang, men vi är bestämt
            emot att sänka ambitionerna. Alla behöver gedigna kunskaper i
            dessa kärnämnen för arbetslivet, samhället och som grund för fortsatt
            kompetensutveckling och utbildning hela livet.
          </p>
          <head xml:id="i-LwXTZKuCLBnMEYmTjXHH4i" type="h2">
            Lärlingsutbildning
          </head>
          <p xml:id="i-AYSpJd7U9oHBejSfLfrLXU">
            Vårt förslag till utformning av lärlingsutbildning utgår från
            att utbildningen till innehåll och mål ska motsvara skolförlagd
            utbildning men till sin uppläggning kunna skilja sig avsevärt
            på grund av att den till huvuddelen är förlagd till en eller fler
            arbetsplatser. Lärlingsutbildningen ska ge goda kunskaper i karaktärs-
            och kärnämnena för att eleverna skall stå sig väl i samhället
            och på arbetsmarknaden. För eleven kan den praktiska delen motivera
            och påvisa behov av mer praktiska men även av mer teoretiska kunskaper
            som är nödvändiga för att klara yrkesrollen. Det är viktigt att
            lärlingsutbildningen är en likvärdig utbildningsform. Det underlättar
            också övergång mellan denna och skolförlagd utbildning för den
            elev som vill eller behöver byta studieform.
          </p>
          <head xml:id="i-HLfQn4im7kAYTegEPu8tnQ" type="h2">
            Individuella program
          </head>
          <p xml:id="i-REXxtJLT4cSfpeTTfjcYvG">
            Utvecklingen av det individuella programmet är inte positiv.
            Att så många elever inte är behöriga till ett nationellt program
            och att många elever som går på ett individuellt program är behöriga
            men har hoppat av sin utbildning måste åtgärdas. I första hand
            måste eleverna i grundskolan i mycket högre grad vara behöriga
            till ett nationellt program. Sedan måste en mer effektiv uppföljning
            av eleverna sedan de kommit in på ett nationellt program ske.
            De elever som behöver stöd måste i första hand erbjudas detta
            för att undvika onödiga avhopp, i andra hand byte av studieväg.
            Kommunerna måste i mycket högre utsträckning erbjuda ett gymnasieutbud
            som motsvarar elevernas önskemål.
          </p>
          <p xml:id="i-9vx2XutsYXLKuejfCRQEc2">
            Dagens individuella program, så kallade IV-program, ska ersättas
            med ett basår i gymnasieskolan motsvarande det som finns i högskolan.
            Elever som saknar fullständig behörighet ska inom ramen för ett
            gymnasieprogram skaffa sig den nödvändiga behörigheten och samtidigt
            kunna påbörja delar av gymnasiestudierna inom det program de är
            intresserade av. Riksdagen har beslutat att från den 1 juli 2006
            ska elever på ett individuellt program erhålla utbildning på heltid.
            Den socialdemokratiska regeringen föreslog i budgetpropositionen
            att tillföra kommunerna 225 miljoner kronor från den 1 juli 2006
            och 450 miljoner kronor från och med den 1 januari 2007 på helårsbasis
            för att verkligen ge kommunerna förutsättningar att genomföra
            reformen. Det är ytterst angeläget att kommunerna följer upp sina
            elever för att ge dem reella förutsättningar att genomföra sin
            gymnasieutbildning.
          </p>
          <head xml:id="i-8j3EZBDDcXuK69pmyRZLf1" type="h2">
            Rekrytering av yrkeslärare
          </head>
          <p xml:id="i-Xi5369baTcJVdPKCMzLU9r">
            En viktig del i kvalitetsarbetet för den yrkesinriktade gymnasiala
            utbildningen är att säkra lärartillgången. De senaste årens examination
            av yrkeslärare har varit låg samtidigt som alltfler av de yrkesverksamma
            lärarna närmar sig pensionsåldern. Presumtiva yrkeslärare inom
            vissa gymnasieprogram har av olika skäl varit svåra att rekrytera
            till de reguljärt upplagda lärarutbildningarna. I stället har
            den särskilda lärarutbildningen (SÄL) med lärartjänstgöring på
            halvtid och halvtidsstudier visat sig mer attraktiv för denna
            lärarkategori. Genom statliga utbildningssatsningar får skolhuvudmän
            för såväl kommunala som fristående skolor som motsvarar gymnasieskolan
            en möjlighet att fylla vakanser och planera för de pensionsavgångar
            som följer de närmaste åren bland yrkeslärarna. Den tidigare socialdemokratiska
            regeringen genomförde särskilda satsningar på lärarutbildning
            för yrkesläraren åren 20022006. Dessutom anser vi att även yrkeslärarna
            ska omfattas av den stora satsningen på kompetensutveckling för
            lärare som genomförs.
          </p>
          <head xml:id="i-JqZSEqZx6heUkHhfeYAZ4a" type="h2">
            Dimensionering
          </head>
          <p xml:id="i-C6dwsxBnhfPbuyE657cV2">
            Vi är övertygade om att det krävs ett mer effektivt system för
            att styra dimensionering och etablering av gymnasieutbildningar.
            Dagens system har en rad brister. Kommunerna är i många fall för
            små för att kunna erbjuda tillräcklig kvalitet och bredd, inte
            minst inom yrkesutbildningen, och utbudet motsvarar inte alltid
            arbetsmarknadens behov. Inom vissa områden finns en kraftig överetablering
            medan andra områden och regioner har brist på rätt utbildad arbetskraft.
            Sammantaget leder detta till att de totala resurserna som samhället
            satsar på gymnasieskolan inte utnyttjas maximalt. Mycket talar
            för att bristerna i dagens system kommer att bli än mer tydliga
            när de stora ungdomskullarna lämnar gymnasieskolan de kommande
            åren. Politiken och arbetslivet måste ta ett tydligare ansvar
            för omfattning, resurser, arbetsmarknadsrelevans och kvalitetskriterier
            för all gymnasieutbildning.
          </p>
          <head xml:id="i-4fn42s8FNaNnM86rdnaNXS" type="h2">
            Långsiktig utbildningspolitik
          </head>
          <p xml:id="i-UhLD6AB3fMV3HoYgcdZ6zh">
            Eftersom regeringen för närvarande arbetar på det förslag till
            ny gymnasieskola som kommer att genomföras 2010 vet vi i dag inte
            hur framtidens gymnasieskola kommer att se ut. Vi ser med oro
            på att regeringen väljer att politisera frågor som egentligen
            skulle behöva bredare politiska lösningar för att kunna verka
            under lång tid. Utbildningssystemet är av den karaktären att det
            måste kunna verka över många år. Det går inte att reformera gymnasieskolan
            varje gång det blir maktskifte i Sveriges riksdag. Därför bör
            gymnasieskolans form tas fram i breda politiska lösningar. Oppositionen
            har dock inte bjudits in för att vara med och forma den nya gymnasieskolan.
            Att så snabbt som möjligt kunna genomföra sin politik verkar vara
            viktigare för regeringen än elevernas behov och den demokratiska
            processen.
          </p>
        </div>
        <div xml:id="i-9VNn9GjS8D1vqTUjxSWfzG" type="signatureBlock">
          <list xml:id="i-6y26Gy4HGitz9cf4Xq2Gy3">
            <item xml:id="i-8aQKjFuygVnzNietPQdDMg" who="i-3pb3B2MkmEoxSvMpXK9cHQ" type="signature">
              Marie Granlund (s)
            </item>
            <item xml:id="i-8TzqSphiLNMwpHHJ4G44Zb" who="i-Spsbo7A5zikEeUY3JEYcNV" type="signature">
              Mikael Damberg (s)
            </item>
            <item xml:id="i-4BNRt4hVGWVASsf3V2NKmn" who="i-PxnWyEEEJkswzBKdKbv36K" type="signature">
              Agneta Lundberg (s)
            </item>
            <item xml:id="i-Txrz52TYrErtetW6UkGEpC" who="i-7AB63eqvrGXGCT1mpkEM3J" type="signature">
              Louise Malmström (s)
            </item>
            <item xml:id="i-PjUqGFsNhMx4R5ukYBNqJu" who="i-KTYc2rBrcxPNyJRR5s4dQD" type="signature">
              Peter Hultqvist (s)
            </item>
            <item xml:id="i-Jhgkz8qvZM1XC7D86nM5Fm" who="i-8AtQfc4p9Hm5yajEXEHtE5" type="signature">
              Thomas Strand (s)
            </item>
            <item xml:id="i-JzveQTsyKhp39c4opr8NGe" who="i-YG3se2hZeuEdiGKSwKyaKF" type="signature">
              Caroline Helmersson-Olsson (s)
            </item>
            <item xml:id="i-U4gLTWWpfFmYn5nq5GcSDy" who="i-Vw3jBQw26TxFbXrsoKmCH2" type="signature">
              Roland Bäckman (s)
            </item>
          </list>
        </div>
      </div>
    </body>
  </text>
</TEI>
