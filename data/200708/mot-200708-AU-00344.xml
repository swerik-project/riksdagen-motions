<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00344">
  <teiHeader>
    <fileDesc>
      <titleStmt>
        <title>Arbetsrätt</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsrätt</title>
          <idno type="rdwebb">GV02A344</idno>
          <rs type="number">A344</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A344/text</ref>
          <ref type="dokument_url_html">http://data.riksdagen.se/dokument/GV02A344</ref>
          <ref type="dokumentstatus_url_xml">http://data.riksdagen.se/dokumentstatus/GV02A344</ref>
          <ref type="doc">http://data.riksdagen.se/fil/AEEE0C49-0A3C-4B68-96A3-234AE6903774</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XYmeZ6iuS4KehNu1eF6Umf" type="signed"/>
        <correspContext corresp="i-XYmeZ6iuS4KehNu1eF6Umf">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction type="referral" xml:id="i-FJoB13EMagWePC9qcV9nMK">
          <date when="2007-10-16"/>
        </correspAction>
        <correspAction type="dismissal" xml:id="i-WkPm4MVLby8yaeG914wCPg">
          <date when="2007-10-16"/>
        </correspAction>
        <correspAction type="numbering" xml:id="i-WYEhihraxbPWVWtwjgvfdx">
          <date when="2007-10-05"/>
        </correspAction>
        <correspAction type="submission" xml:id="i-JEg2Yz1PrejHsHnxvm11hE">
          <date when="2007-10-04"/>
        </correspAction>
        <correspAction type="transfer" xml:id="i-Nzv9bXKwZ8wPAydcCpxfT6">
          <date when="2007-10-04"/>
        </correspAction>
        <correspAction type="assigned" xml:id="i-FDTzJRtbiTsGm1mkGip73V"/>
        <correspContext corresp="i-FDTzJRtbiTsGm1mkGip73V">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-HKk7pvgriicPPKwV6jzARs">
          <head xml:id="i-33NviuSFu2nYRTGksFoX37">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Arbetsrätten behöver förstärkas 4
            </item>
            <item>
              4 Borgerliga hot mot tryggheten 4
            </item>
            <item>
              5 Stärkt skydd för visstidsanställda 5
            </item>
            <item>
              5.1 Nya regler om tidsbegränsad anställning 7
            </item>
            <item>
              5.2 Företrädesrätt till återanställning 8
            </item>
            <item>
              5.3 Informationsskyldighet 9
            </item>
            <item>
              5.4 Andra åtgärder för att stärka visstidsanställda 9
            </item>
            <item>
              5.4.1 Tydligare personsamband vid vikariat 10
            </item>
            <item>
              5.4.2 Företrädesrätt och bemanningsföretag 10
            </item>
            <item>
              5.4.3 Höjd arbetsgivaravgift för otrygga anställningar 10
            </item>
            <item>
              6 Fler ändringar i lagen om anställningsskydd 11
            </item>
            <item>
              6.1 Turordningsregler 11
            </item>
            <item>
              6.2 Stärkt skydd för äldre 11
            </item>
            <item>
              6.3 Förbud mot åldersdiskriminering 12
            </item>
            <item>
              6.4 Uppsägning av personliga skäl 13
            </item>
            <item>
              6.5 Varsel om uppsägningar 13
            </item>
            <item>
              7 MBL 3840 §§ 14
            </item>
            <item>
              7.1 Förstärkning av fackets vetorätt 14
            </item>
            <item>
              7.2 Utvidgning av fackets vetorätt 15
            </item>
            <item>
              8 Ofrivilliga egenföretagare och regler för F-skattsedel 15
            </item>
            <item>
              9 Arbetstagarbegreppet 16
            </item>
            <item>
              10 Stärkt skydd för anställda i hushåll 17
            </item>
            <item>
              10.1 Personliga assistenter 18
            </item>
            <item>
              10.2 Arbetsmiljö för anställda i hushåll 19
            </item>
          </list>
        </div>
        <div type="motProposal" subtype="förslag">
          <head xml:id="i-CEeH5kzrmjETxVjqs1FyHR">
            2 Förslag till riksdagsbeslut
          </head>
          <list style="ol">
            <item xml:id="i-MY59L7YgSZ9kR2jrZhUMdp">
              Riksdagen tillkännager för regeringen som sin mening vad som
              anförs i motionen om att allmän visstidsanställning ska övergå
              i tillsvidareanställning efter sammanlagt tolv månaders anställning
              under en femårs­­period.
            </item>
            <item xml:id="i-FwLLQfirZ32VVJAfhXxueE">
              Riksdagen tillkännager för regeringen som sin mening vad som
              anförs i motionen om att maxtiden för olika former av visstidsanställningar
              som staplas på varandra bör vara sammanlagt 36 månader under en
              femårs­­period.
            </item>
            <item xml:id="i-TeDVUNBbdrUwUkw6qFf2MB">
              Riksdagen tillkännager för regeringen som sin mening vad som
              anförs i motionen om att säsongsanställning ska utgå som särskild
              anställningsform i lagen om anställningsskydd.
            </item>
            <item xml:id="i-XXA8xMAFpaSfbQSSuhxsXX">
              Riksdagen tillkännager för regeringen som sin mening vad som
              anförs i motionen om att provanställning bör ingå i ramtiden för
              allmän visstidsanställning.
            </item>
            <item xml:id="i-GHiMFLuVwJduHkdYUSkw3M">
              Riksdagen tillkännager för regeringen som sin mening vad som
              anförs i motionen om att en arbetstagare som får en provanställning
              avbruten bör ha rätt att begära en skriftlig motivering till beslutet
              för att motverka diskriminering.
            </item>
            <item xml:id="i-ECVNgTKJEDb5MLCLfwjKGu">
              Riksdagen tillkännager för regeringen som sin mening vad som
              anförs i motionen om att kvalifikationstiden för företrädesrätten
              till återanställning ska vara sammanlagt sex månaders anställning
              under en tvåårs­period.
            </item>
            <item xml:id="i-Rg9h8GirQAV9FDC52nAK9Z">
              Riksdagen tillkännager för regeringen som sin mening vad som
              anförs i motionen om att återanställningsrätten bör förlängas
              från dagens nio månader till att gälla tolv månader fr.o.m. anställningens
              slut.
            </item>
            <item xml:id="i-QGy6mK8Ym5zL3DsfBTBLqo">
              Riksdagen tillkännager för regeringen som sin mening vad som
              anförs i motionen om att arbetsgivaren bör vara skyldig att lämna
              information om nya arbetstillfällen till alla lediga arbetstagare
              oavsett deras anställningsform.
            </item>
            <item xml:id="i-Xh8qmUgD89Du8Eezw36Vqt">
              Riksdagen tillkännager för regeringen som sin mening vad som
              anförs i motionen om att 32 § LAS bör omfatta situationer då en
              arbetsgivare avser att träffa avtal om en tidsbegränsad anställning.
            </item>
            <item xml:id="i-LzAASfnTQU1kzBgSS5t7g4">
              Riksdagen tillkännager för regeringen som sin mening vad som
              anförs i motionen om tydligare personsamband för vikariat.
            </item>
            <item xml:id="i-R6tC7XFy7rfgCoxjcokTXo">
              Riksdagen tillkännager för regeringen som sin mening vad som
              anförs i motionen om företrädesrätt gentemot inhyrd personal.
            </item>
            <item xml:id="i-L5mJp4e1bX3uKeihAweSUA">
              Riksdagen tillkännager för regeringen som sin mening vad som
              anförs i motionen om att allmänna visstidsanställningar bör ha
              5 % högre arbetsgivaravgift än tillsvidareanställningar och övriga
              anställnings­former. 1
            </item>
            <item xml:id="i-DURPZvQYdkvSkzoC1WSHzj">
              Riksdagen beslutar att avskaffa undantagsreglerna för turordning
              i företag med färre än tio anställda.
            </item>
            <item xml:id="i-BDffCKq3h4mQ2frua6TBZQ">
              Riksdagen begär att regeringen lägger fram förslag till lagändring
              av turordningslistan vid uppsägning som berör arbetstagare äldre
              än 57 ½ år.
            </item>
            <item xml:id="i-MqypU2BcxzLUbWWcwKWwTU">
              Riksdagen beslutar att lagen om anställningsskydd ändras så att
              arbetstagare över 45 år får tillgodoräkna sig dubbel anställningstid
              i samband med uppsägning och återanställning.
            </item>
            <item xml:id="i-MKw4oHXHAC6dtg5yxP3BJJ">
              Riksdagen beslutar att lagen om anställningsskydd återställs
              så att arbetstagare över 60 år får tillgodoräkna sig extra skadestånd
              i samband med osakliga uppsägningar.
            </item>
            <item xml:id="i-Bo8bndCRGFvieeX1MVhtEn">
              Riksdagen tillkännager för regeringen som sin mening vad som
              anförs i motionen om att det kommande förbudet mot åldersdiskriminering
              ska innehålla en undantagsregel som tillåter särbehandling på
              grund av ålder som har ett legitimt syfte.
            </item>
            <item xml:id="i-65HFTFtMPRC9qSRAS9Re3Y">
              Riksdagen tillkännager för regeringen som sin mening vad som
              anförs i motionen om att utreda hur rättssäkerheten kring begreppet
              personliga skäl kan öka och ge anställda ett bättre skydd mot
              godtyckliga uppsägningar.
            </item>
            <item xml:id="i-CzYrEpreJ3anhqMyUZufY5">
              Riksdagen begär att regeringen lägger fram förslag till ändring
              av 17 § lagen (1974:13) om vissa anställningsfrämjande åtgärder
              enligt vad som anförs i motionen om höjda varselavgifter.
            </item>
            <item xml:id="i-VN1KE69unBnQRJva6pHFyi">
              Riksdagen tillkännager för regeringen som sin mening vad som
              anförs i motionen om en förstärkning av den fackliga vetorätten
              i 3839 §§ LAS.
            </item>
            <item xml:id="i-UdF4TntoRZpv13z6vvKLZ2">
              Riksdagen tillkännager för regeringen som sin mening vad som
              anförs i motionen om att avsaknad av kollektivavtal enskilt ska
              kunna utgöra grund för facklig vetorätt enligt 3840 §§ MBL.
            </item>
            <item xml:id="i-Du5BB2HE3Wa9D3RamgLHeB">
              Riksdagen tillkännager för regeringen som sin mening vad som
              anförs i motionen om att arbetstagarbegreppet måste utvidgas så
              att alla som de facto är arbetstagare omfattas av arbetsrätten.
            </item>
            <item xml:id="i-8wQdhXNz39oHVDogXdDcQ">
              Riksdagen beslutar att lagen (1970:943) om arbetstider m.m. i
              husligt arbete tills vidare endast ska omfatta personer som är
              anställda av arbetsgivare som omfattas av lagen (1993:389) om
              assistansersättning.
            </item>
            <item xml:id="i-3DzzUVpgqJMxox9iPJZKcW">
              Riksdagen tillkännager för regeringen som sin mening vad som
              anförs i motionen om att en utredning bör få i uppdrag att se
              över hur anställningsvillkoren för personliga assistenter ska
              kunna regleras i enlighet med gällande regler på den övriga arbetsmarknaden
              utan att det inkräktar på de LSS-berättigades integritet.
            </item>
            <item xml:id="i-DYhxmzXUQ9dbEsUQBLAuqQ">
              Riksdagen beslutar att undantaget för arbete i arbetsgivarens
              hushåll i 1 kap. 4 § arbetsmiljölagen avskaffas.
            </item>
            <item xml:id="i-4cGzbHzevcxbHjhKhefSK3">
              Riksdagen tillkännager för regeringen som sin mening vad som
              anförs i motionen om att särreglering avseende inspektioner av
              arbetsmiljön i hushåll i 15 § arbetsmiljöförordningen bör upphävas
              så att arbetstagare i hushåll omfattas av motsvarande skydd som
              andra arbetstagare.
            </item>
          </list>
          <p xml:id="i-aBiri3jD977jAACmou6vd">
            1 Yrkande 12 hänvisat till SfU.
          </p>
        </div>
        <div type="motContent">
          <head type="h1" xml:id="i-4EvLVG9kDirrunm6psUhsB">
            3 Arbetsrätten behöver förstärkas
          </head>
          <p xml:id="i-ENaznFL9dtqKtKJpwLW1wx">
            Kollektivavtalen och den arbetsrättsliga lagstiftningen är grundstenar
            i den svenska arbetsmarknadsmodellen. Fackens rätt att teckna
            avtal och att vidta stridsåtgärder för att få avtal till stånd
            är centrala för att modellen ska fungera. Den arbetsrättsliga
            lagstiftningen i lagen om anställningsskydd, medbestämmandelagen,
            förtroendemannalagen osv. garanterar den enskildes rättssäkerhet
            och är viktiga komplement till och stöd för kollektivavtalsmodellen.
            Sy stemet med en arbetsrättslig lagstiftning som i stora delar
            är semidispositiv är utformat för att vara både rättstryggt och
            flexibelt. Men det förutsätter att parterna är någorlunda jämstarka.
          </p>
          <p xml:id="i-62iMW1awB5mpXkrzLcgxmP">
            Utvecklingen på senare år har inneburit en maktförskjutning till
            arbetsgivarnas fördel både genom förändringar i ekonomi och näringsstruktur
            och som effekt av politiska beslut. Effekterna av denna maktförskjutning
            är påtagliga såväl för de enskilda anställda som för de fackliga
            organisationernas möjligheter att ta till vara löntagarkollektivets
            intressen.
          </p>
          <p xml:id="i-RwQgDXg52tNkYXvP9T8ZZy">
            Produktionen har omstrukturerats i hög grad; företagen koncentrerar
            sin verksamhet til l kärnverksamheter och köper in externa tjänster
            för kringservi ce, vilket lett till att den fasta bemanningen
            minimerats och arbetstoppar i stället täcks upp med inhyrd personal
            eller visstidsanställda. Löntagarna har blivit mer uppsplittrade
            och har svårare att agera gemensamt för sina intressen. Marknadstänkande
            och konkurrensutsättning har gjort att samma utvecklingstendenser
            också återfinns i den offentliga sektorn. Anställda i exempelvis
            sjukvården och skolan blir konkurrenter i stället för kolleger
            med gemensamma intressen.
          </p>
          <p xml:id="i-TFCs9JVMoF5fmEWUqLtUrW">
            De otrygga anställningarna har ökat kraftigt, från knappt 12
            procent år 1987 till nära 17 procent år 2006. Det är en utveckling
            som undergräver såväl anställningstryggheten som den fackliga
            organiseringen och medför stora välfärdsförluster för löntagarna.
            Urholkningen av anställningstryggheten är inte jämnt fördelad
            på alla anställda; det finns ett tydligt mönster i utvecklingen
            som samspelar med och förstärker redan existerande orättvisor
            på arbetsmarknaden. LO-anslutna, kvinnor, ungdomar och invandrade
            har i betydligt högre grad otrygga anställningar än andra.
          </p>
          <p xml:id="i-3Mwkvxoro1r9c3XSAEUdAG">
            Även den nya uppsplittringen av arbetsmarknaden där anställda
            utkontrakteras och formellt görs till egna företagare eller hyrs
            in från bemanningsföretag riskerar att urholka kollektivavtalssystemet
            och ställa alltfler löntagare utanför det arbetsrättsliga skyddsnätet.
          </p>
          <head type="h1" xml:id="i-MegCZ65RVv9vqXUfbLDxoN">
            4 Borgerliga hot mot tryggheten
          </head>
          <p xml:id="i-TkxJzWahbPSqqofeKAGC7Z">
            Högeralliansen gick inte till val på att förändra arbetsrätten
            i Sverige. Tvärtom hävdade Fredrik Reinfeldt i sin regeringsförklaring
            2006 att regeringen värnar om den svenska modellen. Kollektivavtalen
            och arbetsrätten är bärande delar i den svenska modellen och avgörande
            för förhållandet mellan parterna på arbetsmarknaden. Det är tydligt
            att regeringens politik, trots påståenden om motsatsen, konsekvent
            underminerar såväl det arbetsrättsliga skyddet som fackföreningarnas
            utrymme att kräva och upprätthålla kollektivavtal.
          </p>
          <p xml:id="i-SJU72GVgYQbrY3NiZQfoaJ">
            Regeringen har redan genomfört försämringar av arbetsrätten i
            och med beslutet om försämrat anställningsskydd för tidsbegränsat
            anställda. Tillsammans med försämringarna i arbetslöshetsförsäkringen,
            skattesubventionen för hushållstjänster, nedskärningarna på arbetsmarknadspolitiken
            och vuxenutbildningen, omfattande privatiseringar av välfärdsverksamheter
            och höjda avgifter för medlemskap i fackförening och a-kassa är
            försvagningen av arbetsrätten ett led i en politik som har udden
            riktad mot de anställdas rättigheter och de fackliga organisationernas
            möjligheter att ta dem till vara.
          </p>
          <p xml:id="i-4PkgS7dijRquubLmXRJg3z">
            Moderaternas nyvunna vurm för den svenska kollektivavtalsmodellen
            och arbetsrätten står i bjärt kontrast till de effekter den förda
            politiken får. Dessutom är andra partier i regeringsalliansen
            betydligt mer offensiva i sin retorik. Centerpartiet är i dag
            det mest pådrivande antifackliga partiet. Centren driver krav
            på införande av en proportionalitetsprincip vid fackliga stridsåtgärder,
            fler möjligheter till undantag vid upprättande av turordningsregler
            och provanställningsperioder för unga på upp till två år. Såväl
            Folkpartiet som Kristdemokraterna och Moderaterna har dessa och
            andra liknande krav på sina agendor, men de valde att tona ned
            dem inför valrörelsen 2006.
          </p>
          <p xml:id="i-9xet23gBvos6JURHTVmjQk">
            Förutom de borgerliga partiernas egna vilande förslag ger det
            intensiva lobbyarbetet från arbetsgivarsidan anledning till oro
            inför framtiden. Svenskt Näringsliv har upprättat en lista med
            sju krav på försämringar man vill se av arbetsrätten. Enligt rapporten
            Arbetsrätt med en borgerlig regering från LOTCO rättsskydd är
            kraven från Svenskt Näringsliv följande: inför proportionalitetsregel,
            förbjud sympatiåtgärder, inför möjlighet till tvångsskiljedom
            via lag för att tvinga fram ansvarsfulla avtal, ge medlare ökade
            befogenheter att skjuta upp eller ställa in varslade stridsåtgärder,
            förbjud samhällsfarliga konflikter, förbjud organisation som saknar
            kollektivavtal att vidta stridsåtgärder inom områden där det finns
            gällande kollektivavtal (dvs. upphäv den så kallade Lex Britannia-principen
            som ger facket möjlighet att vidta stridsåtgärder mot företag
            med utländska kollektivavtal för att motverka lönedumpning) samt
            förbjud fackliga organisationer att vidta stridsåtgärder mot företag
            där organisationen saknar medlemmar.
          </p>
          <p xml:id="i-SJKNdwkZ77qRedq129wToW">
            Regeringens officiella hållning är att inga större förändringar
            av arbetsrätten eller i konfliktreglerna ska genomföras under
            innevarande mandatperiod. Det finns alltså all anledning att vara
            orolig för vad som planeras inför en eventuell ny fyraårsperiod
            med borgerlig regering.
          </p>
          <head type="h1" xml:id="i-HKVp2xqdkKc37QU5tVQAXQ">
            5 Stärkt skydd för visstidsanställda
          </head>
          <p xml:id="i-4zRh3HhVFbw14PFaG5cQBq">
            Andelen tidsbegränsade anställningar har ökat från 11,9 procent
            1987 till 16,8 procent 2006. Under andra kvartalet 2007 hade 704
            000 löntagare en tidsbegränsad anställning enligt SCB:s arbetskraftsundersökning.
            De nya förutsättningarna kräver skärpningar av lagstiftningen.
            Om inte utvecklingen motverkas kommer partsrelationerna på arbetsmarknaden
            i grunden att förändras och löntagarnas ställning i arbetslivet
            att försvagas.
          </p>
          <p xml:id="i-Ehgt5Gn9iDn2rZjDr94MKq">
            Urholkningen av anställningstryggheten har inte drabbat alla
            lika. Kvinnor, utlandsfödda, LO-anslutna och ungdomar är överrepresenterade
            bland visstidsanställda. Hälften av ungdomarna mellan 20 och 24
            år som jobbar har tidsbegränsade anställningar, och unga LO-kvinnor
            är särskilt drabbade.
          </p>
          <p xml:id="i-ChGR5Y1GKfJ2MvgvS1MC6E">
            Visstidsanställda har sämre arbetsvillkor och hälsa än tillsvidareanställda,
            och övergången är dessutom trög till tillsvidareanställning. Mindre
            än hälften av de tidsbegränsat anställda får tillsvidareanställning
            efter två år. Övriga är antingen arbetslösa eller fortsatt visstidsanställda.
          </p>
          <p xml:id="i-4AKc5MQcCmGqDu6G2igqKa">
            Tidsbegränsade anställningar innebär alltid en urholkning av
            arbetstagarens rättigheter eftersom anställningsskyddet är kopplat
            till tillsvidareanställning. Visstidsanställda är utlämnade till
            arbetsgivarnas godtycke för fortsatt anställning. Det skapar rädsla
            och tystnad i arbetslivet. På arbetsplatserna ger osäkra anställningar
            mindre inflytande och ökad rädsla att ställa krav på arbetsförhållanden
            och arbetsvillkor. Tysta arbetsplatser ger dålig arbetsmiljö och
            höga sjuktal.
          </p>
          <p xml:id="i-8mrRXtvjF795bUhgcDiqga">
            En osäker anställning innebär återkommande perioder av arbetslöshet,
            låga inkomster, ekonomisk stress och ovisshet om framtiden. För
            unga innebär det svårigheter att flytta hemifrån och börja sitt
            vuxenliv. De visstidsanställda är andra klassens löntagare. Men
            det svaga anställningsskyddet för visstidsanställda drabbar även
            tillsvidareanställda eftersom sämre villkor och lägre löner smittar
            av sig.
          </p>
          <p xml:id="i-JYnHjtyde2RmykH4gu2GTf">
            Fackets styrka påverkas också av anställningsformerna. Den fackliga
            anslutningsgraden bland visstidsanställda är endast 53,1 procent,
            jämfört med 79,1 procent bland tillsvidareanställda. Det ökade
            antalet osäkra anställningar är utan tvekan en bidragande orsak
            till att den fackliga anslutningsgraden bland ungdomar har sjunkit
            kraftigt de senaste tio åren. Det finns anledning till oro för
            hela den svenska kollektivavtalsmodellens framtid om inte denna
            utveckling vänds.
          </p>
          <p xml:id="i-KkJHJAg5njxHFvRysRTQz6">
            Orsaken till att andelen tidsbegränsade anställningar ökar är
            en maktförskjutning till arbetsgivarnas fördel som pågått sedan
            1990-talets massarbetslöshet och den relativt höga arbetslöshetsnivå
            som sedan dess permanentats.
          </p>
          <p xml:id="i-66DEqehdyyjejc4XiZz45w">
            Jämfört med andra europeiska länder har Sverige i dag en hög
            andel tidsbegränsade anställningar. Endast fem länder har enligt
            Eurostat en högre andel tidsbegränsade anställningar än Sverige.
            Spanien är värst med hela 35 procent av arbetskraften i tidsbegränsade
            anställningar, och därefter kommer Polen, Portugal, Slovenien
            och Finland. Den genomsnittliga andelen av arbetskraften i tidsbegränsade
            anställningar inom EU-25 och EU-15 uppgår till 15 procent. Sverige
            ligger således över genomsnittet. Man ska dock vara lite försiktig
            när man jämför anställningsformer i Europa eftersom anställningsskyddet
            som är kopplat till tillsvidareanställning är svagt i de flesta
            länder.
          </p>
          <p xml:id="i-7TqoWnPrA7FYTiVXeNCBuw">
            Trots denna oroande utveckling har regeringen beslutat att försvaga
            anställningsskyddet ytterligare för visstidsanställda. Den 31
            maj 2007 antog riksdagen regeringens proposition 2006/07:111 Bättre
            möjligheter till tidsbegränsade anställningar. Beslutet innebär
            försämringar när det gäller tidsbegränsade anställningar i lagen
            om anställningsskydd och semesterlagen. Försämringarna trädde
            i kraft den 1 juli 2007 och ersätter det stärkta skyddet för visstidsanställda
            som den förra majoriteten beslutade om 2006 i och med antagande
            av proposition 2005/06:185 Förstärkning och förenkling ändringar
            i anställningsskyddslagen och föräldraledighetslagen.
          </p>
          <p xml:id="i-JbtxgCAnXzbRht3BPMajSa">
            Med den förra majoritetens beslut om förbättringar skulle arbetsgivare
            kunna visstidsanställa i högst 36 månader under en femårsperiod
            och därefter erbjuda tillsvidareanställning. Dessutom skulle företrädesrätten
            till återanställning inträda efter sammanlagt sex månaders anställning
            under de senaste två åren. Syftet med dessa förstärkningar var
            att stävja missbruket av tidsbegränsade anställningar och återupprätta
            tillsvidareanställningar som norm.
          </p>
          <head type="h2" xml:id="i-WtQf4MJeM8vqALCq6PA1h1">
            5.1 Nya regler om tidsbegränsad anställning
          </head>
          <p xml:id="i-URp8iLBPpTnVPrfZVi95LJ">
            Regeringens försämringar innebär att en allmän visstidsanställning
            ska övergå i tillsvidareanställning efter sammanlagt 24 månaders
            anställning under en femårsperiod hos samma arbetsgivare. Samma
            regler ska gälla för vikariat. Dessutom ska arbetsgivare kunna
            provanställa i sex månader. Det innebär att arbetsgivare kan ha
            visstidsanställda under sammanlagt fyra år under en femårsperiod
            utan att behöva erbjuda tillsvidareanställning. Vänsterpartiet
            avvisar försämringarna eftersom de innebär att anställningstryggheten
            i praktiken avskaffas för stora grupper på arbetsmarknaden.
          </p>
          <p xml:id="i-3yUpqDV7KjJmE6z8YLkLuA">
            Allmän visstidsanställning ska övergå i tillsvidareanställning
            efter sammanlagt tolv månaders anställning inom en femårsperiod.
            Detta bör riksdagen som sin mening ge regeringen till känna.
          </p>
          <p xml:id="i-JRwgdSw29K9Bj3m9WATaYA">
            För att begränsa tiden i olika visstidsanställningar som staplas
            på varandra ska den sammanlagda maxtiden för visstidsanställningar
            oavsett form vara 36 månader under en femårsperiod. Detta bör
            riksdagen som sin mening ge regeringen till känna.
          </p>
          <p xml:id="i-FkgpTbctDoe6dUALS2DVG8">
            Säsongsanställning bör rymmas inom allmän visstidsanställning
            och därmed utgå som särskild anställningsform i LAS. Om det finns
            behov av att anpassa anställningen efter säsong bör det avtalas
            i kollektivavtal, vilket möjliggör en bra lösning på branschspecifika
            problem. Mot bakgrund av det som anförs bör säsongsanställning
            utgå som särskild anställningsform i lagen om anställningsskydd.
            Detta bör riksdagen som sin mening ge regeringen till känna.
          </p>
          <p xml:id="i-SvNcqpkVH42KPhV313LAnn">
            Provanställning är en anställningsform som är avsedd att leda
            till tillsvidareanställning, och den bör kvarstå som egen anställningsform.
            Provanställning bör dock ingå i ramtiden för allmän visstidsanställning.
            Detta bör riksdagen som sin mening ge regeringen till känna.
          </p>
          <p xml:id="i-4SW3dURfcekVSseANpAUyV">
            En arbetsgivare har i dag rätt att avbryta en provanställning
            utan motivering. Det innebär en lucka i rättsäkerheten för de
            anställda. En grupp som är särskilt sårbar i samband med provanställning
            är gravida kvinnor. Beslut i anställningsfrågor omfattas av jämställdhetslagens
            diskrimineringsförbud, och en gravid kvinna har möjlighet att
            anmäla arbetsgivaren om hon misstänker att beslutet är relaterat
            till graviditeten. Dessvärre är det svårt att bevisa att det har
            förekommit diskriminering när en provanställning avbryts eftersom
            arbetsgivaren inte är skyldig att motivera beslutet. För att motverka
            diskriminering och stärka bevisläget när diskriminering kan misstänkas
            bör arbetstagare som får en provanställning avbruten ha rätt att
            begära en skriftlig motivering till beslutet. Detta bör riksdagen
            som sin mening ge regeringen till känna.
          </p>
          <head type="h2" xml:id="i-9xE4rHMEAP1NK39VLQ4cKC">
            5.2 Företrädesrätt till återanställning
          </head>
          <p xml:id="i-MfJu9wrJmGuRsYKu5dfNNy">
            Företrädesrätt till återanställning innebär att anställda som
            blir uppsagda på grund av arbetsbrist, eller visstidsanställda
            som inte får fortsatt anställning, har rätt till återanställning
            förutsatt att man har varit anställd en viss tid samt har rätt
            kvalifikationer. Denna regel är viktig för att stärka de anställdas
            anknytning till arbetsgivarna och därmed upprätthålla tillsvidareanställningen
            som norm. Arbetsgivaren äger rätt att själv definiera när arbetsbrist
            föreligger och därmed också grund för uppsägning. Företrädesrätten
            till återanställning infördes för att motverka att oseriösa arbetsgivare
            säger upp personal enbart för att kunna anställa andra.
          </p>
          <p xml:id="i-CdwV7rdMT7p1SaULgdhH3X">
            I och med riksdagens beslut den 31 maj upphävs däremot de förbättringar
            som beslutades av den förra majoriteten om att företrädesrätten
            ska inträda efter sammanlagt sex månaders anställning. Kvalifikationstiden
            för företrädesrätt till återanställning ska i stället inträda
            efter sammanlagt tolv månaders anställning under de senaste tre
            åren. Motivet är att det stärker arbetsgivarnas handlingsfrihet
            i anställningssituationer.
          </p>
          <p xml:id="i-B784tvDmrpGCgFHc9Vgqxu">
            Dessa försämringar urholkar tillsvidareanställningen som norm
            och riskerar att missgynna grupper med korta visstidsanställningar.
            Stora grupper riskerar att ställas utanför det skydd som företrädesrätt
            till återanställning medför och därmed försämras möjligheterna
            ytterligare för personer med svag förankring på arbetsmarkanden
            att få tillsvidareanställning.
          </p>
          <p xml:id="i-TL6A4bCNJ6iPbqJatW6t7E">
            Redan i dag utnyttjar oseriösa arbetsgivare den befintliga regeln
            om att företrädesrätt till återanställning inträder först efter
            tolv månader. Genom att inte erbjuda fortsatt anställning efter
            elva månader och två veckor förhindrar arbetsgivarna de anställda
            från att bli inlasade. Detta är särskilt vanligt i mediebranschen.
          </p>
          <p xml:id="i-Q4Vkpq2URQ3kyjRyTJ31Ry">
            Företrädesrätten till återanställning är viktig för att upprätthålla
            tillsvidareanställningen som norm. Enligt Vänsterpartiet bör kvalifikationstiden
            för företrädesrätt till återanställning inträda efter sammanlagt
            sex månaders anställning under de senaste två åren. Detta bör
            riksdagen som sin mening ge regeringen till känna.
          </p>
          <p xml:id="i-C6oSa7wpMMLyKhhrSdJmib">
            Företrädesrätten är därför en viktig del i anställningsskyddet
            för att förhindra diskriminering. Riksdagen försämrade år 1997
            företrädesrätten genom att förkorta den från tolv till nio månader.
            En företrädesrätt som enbart omfattar nio månader innebär för
            många föräldralediga försämrade förutsättningar att utnyttja sin
            företrädesrätt. Även tillsvidareanställda som är föräldralediga
            behöver ett starkare skydd för sin företrädesrätt till ny anställning.
            Ska företrädesrätten vara ett skydd mot godtyckliga uppsägningar
            måste den förlängas till tolv månader. Mot bakgrund av det som
            anförs bör återanställningsrätten förlängas från dagens nio månader
            till att gälla tolv månader från och med anställningens slut.
            Detta bör riksdagen som sin mening ge regeringen till känna.
          </p>
          <head type="h2" xml:id="i-WXM1ybWXxD4Xv3jp7ySaYV">
            5.3 Informationsskyldighet
          </head>
          <p xml:id="i-FcJGkqo5NHAGrXwaETmqzP">
            I och med riksdagens antagande av proposition 2006/07:111 Bättre
            möjligheter till tidsbegränsade anställningar försämras möjligheterna
            för föräldralediga arbetstagare med tidsbegränsad anställningar
            att få tillsvidareanställning genom att arbetsgivarna endast måste
            informera dessa om lediga tillsvidareanställningar om arbetstagaren
            har begärt det.
          </p>
          <p xml:id="i-Ez9EnGyUAFKQEWZXB5R92k">
            Diskrimineringsombudsmännen och LO är kritiska i sina remissvar
            och menar att det framför allt kommer att drabba kvinnor eftersom
            kvinnor oftare har tidsbegränsade anställningar och oftare är
            föräldralediga än män. LO menar att förslaget går stick i stäv
            med det skydd mot diskriminering av föräldralediga som nyligen
            införts. Vidare menar LO att följden blir att män i högre utsträckning
            än kvinnor får tillgång till nya anställningar eftersom kvinnor
            oftare är föräldralediga. Jämo anser att förslaget missgynnar
            kvinnor och att arbetsgivaren åtminstone bör åläggas att vid anställningstillfället
            upplysa arbetstagaren om dessa bestämmelser.
          </p>
          <p xml:id="i-DcHswWUk1K9poPcvww8GoA">
            Vänsterpartiet instämmer i remissinstansernas kritik. En föräldraledig
            arbetstagare saknar oftare än andra aktuell information om vad
            som pågår på arbetsplatsen och är därför i extra stort behov av
            att bli informerad om lediga anställningar. Förslaget riskerar
            att leda till ytterligare diskriminering av visstidsanställda
            kvinnor eftersom kvinnor oftare än män tar ut föräldraledighet.
            Det kan inte anses vara en stor administrativ börda för arbetsgivaren
            att informera sina föräldralediga arbetstagare med visstidsanställningar
            om nya anställningsmöjligheter. Förslaget visar snarare på regeringens
            ointresse för att motverka könsdiskriminering i arbetslivet.
          </p>
          <p xml:id="i-57aYK84ciR8R33HhdgG8JN">
            Mot bakgrund av det som anförs bör arbetsgivaren vara skyldig
            att lämna information om nya arbetstillfällen till alla lediga
            arbetstagare oavsett deras anställningsform. Detta bör riksdagen
            som sin mening ge regeringen till känna.
          </p>
          <head type="h2" xml:id="i-QpAHdwqR2QQFqPjE9fYdi1">
            5.4 Andra åtgärder för att stärka visstidsanställda
          </head>
          <p xml:id="i-QcrAMYQbUaFtaQR7BJyjGc">
            Ett första steg i att motverka missbruk av visstidsanställningar
            är att förbättra den fackliga påverkansmöjligheten. Enligt § 28
            LAS ska en arbetsgivare som träffar avtal om tidsbegränsad anställning
            underrätta den lokala fackliga organisationen. I praktiken kommer
            denna underrättelse för sent för att facket ska finna det meningsfullt
            att begära förhandling.
          </p>
          <p xml:id="i-U7wKBKn43etCmXzzKKcJY6">
            Enligt 32 § LAS ska en arbetsgivare förhandla enligt MBL 1114
            §§ om företrädesrätten berörs vid en anställning. Även 32 § bör
            omfattas när en arbetsgivare avser att träffa avtal om tidsbegränsad
            anställning. Formerna för detta fastställs av parterna i kollektivavtal.
            Detta bör riksdagen som sin mening ge regeringen till känna.
          </p>
          <head type="h3" xml:id="i-VJoB2ajM55CXdHpCZeqqKr">
            5.4.1 Tydligare personsamband vid vikariat
          </head>
          <p xml:id="i-BP9Qr77MYN8v1mNh2mZdPa">
            En vikarie är tänkt att vara en person som ersätter en bestämd
            viss person under en bestämd tid. Poängen med vikariat är att
            det finns ett personsamband.
          </p>
          <p xml:id="i-EVpVq3yj6Z33cs7Xr9tzS9">
            I Ds 2002:56 beskrivs utvecklingen av vikariat som anställningsform.
            Från att ha varit en anställningsform där anknytning finns till
            en persons s.k. giltigt vikariat, har den alltmer kommit att bli
            en abstrakt bedömning där det är oklart om vikarien alls ersätter
            en frånvarande person eller om vikarien används för att täcka
            upp för vakanser eller tillfälliga arbetsanhopningar. Det är helt
            oacceptabelt att vikariatsformen missbrukas på detta sätt. Arbetstagare
            och fackliga organisationer måste ha insyn i vilka faktiska förhållanden
            som omger en anställning för att kunna hävda lagstadgade och avtalade
            anställningsvillkor. Om inget personsamband finns ska inte heller
            anställningsformen vikariat användas. Naturligtvis måste det finnas
            utrymme för rockader i en organisation så att en vikarie täcker
            upp för en person som utför en annan frånvarande anställds jobb.
            Men det måste på ett tydligt sätt gå att se sambandet med en anställds
            frånvaro och en vikarie än vad som är fallet i dag.
          </p>
          <p xml:id="i-DAymRDFDAcovkre3o5LP6A">
            Mot bakgrund av det som anförs bör regelverket kring vikariatsanställningar
            förtydligas i syfte att förhindra missbruk av anställningsformen.
            Detta bör riksdagen som sin mening ge regeringen till känna.
          </p>
          <head type="h3" xml:id="i-WQQWjEicJGT3yNwHwnVcqZ">
            5.4.2 Företrädesrätt och bemanningsföretag
          </head>
          <p xml:id="i-Q6N7mQyNNB2B8JpthrMzPB">
            Uppsägning på grund av arbetsbrist förutsätter att det finns
            arbetsbrist. Om en arbetsgivare säger upp personal och ersätter
            dem med personal från t.ex. ett bemanningsföretag är det inte
            fråga om reell arbetsbrist. Om personal sagts upp på grund av
            arbetsbrist bör dessa ha företrädesrätt till ny anställning framför
            inhyrning av arbetskraft. Ärenden om anställda som ersatts av
            inhyrd personal som avgjorts i Arbetsdomstolen ger vid handen
            att lagstiftningen på området måste förtydligas om företrädesrätten
            till återanställning ska kunna upprätthållas. Regeringen bör därför
            återkomma med förslag på förändringar i LAS som säkrar rätten
            till företräde för uppsagd personal framför inhyrd arbetskraft.
            Detta bör riksdagen som sin mening ge regeringen till känna.
          </p>
          <head type="h3" xml:id="i-5PkcRFoSfyubUhecZE4wa6">
            5.4.3 Höjd arbetsgivaravgift för otrygga anställningar
          </head>
          <p xml:id="i-P4SVVt6n9Qh97mRPjiEAVT">
            Visstidsanställningar tillgodoser arbetsgivarnas behov av flexibilitet.
            Det högsta priset för den flexibiliteten betalar den enskilde
            som hamnar i en mycket utsatt och oskyddad position som visstidsanställd.
            Men de allt vanligare visstidsanställningarna innebär också stora
            kostnader för samhället i form av återkommande perioder av arbetslöshet.
            Det är också belagt att visstidsanställda har högre ohälsotal
            än tillsvidareanställda, vilket också medför kostnader för samhället.
            Arbetsplatser med många visstidsanställda har även svårare att
            bedriva ett systematiskt arbetsmiljöarbete, vilket ställer högre
            krav på Arbetsmiljöverkets tillsynsarbete.
          </p>
          <p xml:id="i-KnVLrg1RY1BQpcPHH3iPid">
            I syfte att skapa incitament för arbetsgivarna att tillsvidareanställa
            och täcka de kostnader visstidsanställningar orsakar bör en högre
            arbetsgivaravgift tas ut för otrygga visstidsanställningar. Höjningen
            bör omfatta anställningsformen allmän visstidsanställning som
            rymmer de allra mest otrygga anställningsvillkoren som vanligen
            kallas behovsanställning timanställning, projektanställning etc.
          </p>
          <p xml:id="i-D3fA4LKAaXyULJsasqwRXT">
            Provanställningar och vikariat bör inte omfattas av höjningen.
            Provanställning är avsedd att leda till tillsvidareanställning
            och bör inte försvåras. Vikariat måste undantas eftersom risken
            annars är uppenbar att arbetsgivare blir mindre benägna att bevilja
            tjänstledigheter och/eller undvika att ta in vikarier för frånvarande
            personal med ökad arbetsbelastning som följd.
          </p>
          <p xml:id="i-H6ECWFPkjNB34DruVt6hjZ">
            Mot bakgrund av det som anförs bör allmänna visstidsanställningar
            ha 5 procent högre arbetsgivaravgift än tillsvidareanställningar
            och övriga anställningsformer. Detta bör riksdagen som sin mening
            ge regeringen till känna.
          </p>
          <head type="h1" xml:id="i-YEPuUZDHNwBQpbZuRB5dpX">
            6 Fler ändringar i lagen om anställningsskydd
          </head>
          <head type="h2" xml:id="i-7CN4iAgi4j5LKmnrqu1YYg">
            6.1 Turordningsregler
          </head>
          <p xml:id="i-36mUbUzc6BCptRsHNyqtWh">
            En riksdagsmajoritet bestående av Moderaterna, Centerpartiet,
            Kristdemokraterna, Folkpartiet och Miljöpartiet beslutade år 2000
            att arbetsgivaren får undanta två personer vid upprättande av
            avtalsturlista vid uppsägning på arbetsplatser med färre än tio
            anställda. Arbetsgivarens ensidiga beslut kan inte överklagas,
            och arbetsgivaren behöver inte ange skäl för sitt urval.
          </p>
          <p xml:id="i-4GXauMWAFHvbaxHrN3PRUM">
            Eftersom det saknas möjligheter att få rättslig prövning av arbetsgivarens
            beslut har de fackliga organisationerna mycket lite att sätta
            emot i förhandlingarna, trots att förhandlingsrätten formellt
            gäller. Att pekas ut som överflödig eller icke önskvärd i synnerhet
            på en liten arbetsplats gör knappast heller den enskilde särskilt
            benägen att ta strid för att få stanna på arbetsplatsen .
          </p>
          <p xml:id="i-9aLRh5metSQrRjRVKDTV8n">
            Sedan lagen trädde i kraft vid årsskiftet 2001 har förtvivlade
            människor vittnat om sin rättslöshet. Uppföljningar som gjorts
            tyder på att det är kvinnor som till största delen missgynnats,
            och rättsläget gör det rimligt att anta att mörkertalet är stort.
          </p>
          <p xml:id="i-2vtES1gwGaqkcQpMBMCH7H">
            Det är helt oacceptabelt att anställningsskyddet generellt ska
            vara sämre för anställda på små arbetsplatser. Lagen om anställningsskydd
            ger parterna tillräckligt utrymme att förhandla fram lösningar
            vid uppsägningar som är både rättssäkra för den enskilde och motsvarar
            behoven på arbetsplatsen.
          </p>
          <p xml:id="i-8nKLb3Z5d4Juc1YbDNd7xu">
            Mot bakgrund av det som anförs bör riksdagen avskaffa rätten
            för arbetsgivare i företag med färre än tio anställda att ensidigt
            undanta två personer från turordningslista vid uppsägning. Detta
            bör riksdagen besluta.
          </p>
          <head type="h2" xml:id="i-FxXbJvBi7f6LFnP3J4g1R8">
            6.2 Stärkt skydd för äldre
          </head>
          <p xml:id="i-8RmEit75PdAtGidg4ohxjr">
            Äldre arbetstagare har en svag position på arbetsmarknaden. De
            har väsentligt svårare än andra att hitta ett nytt arbete och
            ordna sin försörjning efter en eventuell uppsägning. Ett av de
            viktigaste motiven till instiftandet av lagen om anställningsskydd
            1974 var behovet av skydd för äldre arbetstagare.
          </p>
          <p xml:id="i-PWe8CthQEQ1KnhkaBzLbv2">
            Den 1 januari 1997 försämrades skyddet för äldre vid avsteg från
            turordningsregeln. Det krävs inte längre att den centrala fackliga
            organisationen ska godkänna avsteg från turordningsregeln när
            arbetstagare som fyllt 57,5 år omfattas. Den dåvarande regeringens
            motiv för regeländringen var att förtidspensionering på grund
            av arbetsmarknadsskäl inte längre var möjligt.
          </p>
          <p xml:id="i-PtATfLmJhq5vMrRmwTXWEq">
            Vänsterpartiet menar att man bör återinföra regeln om att den
            centrala organisationen ska godkänna avsteg från turordningsregeln
            om avsteget innebär att man säger upp personer som fyllt 57,5
            år. Regeringen bör återkomma med förslag om detta.
          </p>
          <p xml:id="i-MZcbtVd817iw1recKDe2yF">
            Den nuvarande borgerliga regeringen har i och med proposition
            2006/07:111 Bättre möjligheter till tidsbegränsade anställningar
            ytterligare försämrat anställningsskyddet för äldre. Arbetstagare
            ska inte längre få tillgodoräkna sig extra anställningstid i samband
            med uppsägning eller återanställning efter det att hon eller han
            har fyllt 45 år. Motivet är enligt regeringen att regeln har negativa
            effekter på rörligheten på arbetsmarkanden, att den försvårar
            för äldre arbetstagare att få anställning samt att den diskriminerar
            yngre arbetstagare. Regeringen har också beslutat att arbetstagare
            som fyllt 60 år inte ska få tillgodoräkna sig extra skadestånd
            i samband med osakliga uppsägningar.
          </p>
          <p xml:id="i-FW7kwkKZQUa3pZDCes9FUr">
            Vänsterpartiet avvisade förslagen eftersom de utan tvekan kommer
            att leda till en betydligt mer utsatt situation för äldre på arbetsmarknaden.
            Det är tydligt att äldre är kraftigt överrepresenterade bland
            dem som drabbas av långvarig arbetslöshet.
          </p>
          <p xml:id="i-XokBNs33pkXp6PcssGSTpE">
            En femtedel av alla arbetslösa i oktober 2006 var personer över
            55 år. Däremot utgjorde samma grupp en tredjedel av alla långtidsinskrivna,
            dvs. personer som varit inskrivna på arbetsförmedlingen mer än
            två år och inte haft ett arbete som varat mer än 30 dagar under
            de senaste två åren.
          </p>
          <p xml:id="i-DUBFr8PkKTLcFj9LwW8Z3k">
            Mot bakgrund av det som anförs bör lagen om anställningsskydd
            ändras så att arbetstagare över 45 år får tillgodoräkna sig dubbel
            anställningstid i samband med uppsägning och återanställning.
            Detta bör riksdagen besluta.
          </p>
          <p xml:id="i-ThFZuc2pfQuWMpWPLPZUxm">
            Lagen om anställningsskydd bör också ändras så att arbetstagare
            över 60 år får tillgodoräkna sig extra skadestånd i samband med
            osakliga uppsägningar. Detta bör riksdagen besluta.
          </p>
          <head type="h2" xml:id="i-7FFpPL4H3oV8nDL71yPLvP">
            6.3 Förbud mot åldersdiskriminering
          </head>
          <p xml:id="i-WWNmKxN6GZWSVQEyGhYZ87">
            I Diskrimineringskommitténs betänkande SOU 2006:22 föreslås att
            ett förbud mot åldersdiskriminering i arbetslivet införs i svensk
            rätt. Sverige är skyldigt att införa förbudet i enlighet med ett
            EU-direktiv men har inflytande över på vilket sätt direktivet
            implementeras. I ett särskilt yttrande till kommittébetänkandet
            påpekar de fackliga centralorganisationerna LO, TCO och Saco vikten
            av att ett åldersdiskrimineringsförbud inte kolliderar med de
            särregler som finns både i lagstiftning och i kollektivavtal som
            har till syfte att främja eller skydda olika åldersgrupper.
          </p>
          <p xml:id="i-SD7WnVqVrrgzPxCk8Wwnke">
            Förbunden skriver i sitt yttrande: När nu ålder ska skyddas av
            diskrimineringsförbudet är det därför viktigt att det inte får
            samma absoluta karaktär som kön, etnicitet etcetera och att det
            därmed beaktar att människor innehar flera åldrar under sin livstid
            och att vi kan behöva olika skydd och stöd i olika åldrar.
          </p>
          <p xml:id="i-ALKuf4NyGatskJw1aaWjoF">
            Vänsterpartiet delar de fackliga organisationernas synpunkter.
            När lagförslaget utformas måste undantag från förbudet i syfte
            att skydda och värna olika grupper mot åldersspecifika problem
            tydligt skrivas in i lagen. Om så inte sker riskerar mycket av
            det skydd som äldre arbetstagare i dag har i både lagar och kollektivavtal
            att bli olagliga. Vi skulle då hamna i den paradoxala situationen
            att ett diskrimineringsförbud ökar risken för diskriminering av
            den grupp det är avsett att skydda.
          </p>
          <p xml:id="i-2v55sELEop6zEqUEKPYCDN">
            Mot bakgrund av det som anförts ovan bör det kommande förbudet
            mot åldersdiskriminering innehålla en undantagsregel som tillåter
            särbehandling på grund av ålder som har ett legitimt syfte. Detta
            bör riksdagen som sin mening ge regeringen till känna.
          </p>
          <head type="h2" xml:id="i-74KLMjECRKUg1waSa4Y6U6">
            6.4 Uppsägning av personliga skäl
          </head>
          <p xml:id="i-VrUSdBjrjzhbmmMiGj2GB3">
            Begreppet saklig grund är centralt i lagen om anställningsskydd.
            Om en arbetsgivare önskar säga upp en anställd ska denne ha saklig
            grund för sitt beslut. Detta sakskäl ska sedan kunna prövas av
            Arbetsdomstolen. Vad som bedöms vara sakliga skäl kan variera
            över tid beroende på ändrade värderingar och ett förändrat näringsliv.
            Vad som inte anses vara saklig grund i en gruva kan anses vara
            saklig grund i en butik. Att bli uppsagd av personliga skäl är
            en mycket smärtsam och kränkande upplevelse.
          </p>
          <p xml:id="i-2e1NKEcjFpTUKscwU3PYo6">
            Lagstiftaren måste vara medveten om att lagars innehåll och rättsverkan
            över tid kan förändras och luckras upp. I ett allmänt hårdnande
            klimat på arbetsmarknaden ökar risken att personliga skäl används
            för att göra sig av med besvärliga anställda, som exempelvis fackliga
            förtroendevalda. Det finns oroväckande tecken på att Arbetsdomstolen
            gör allt generösare bedömningar av arbetsgivarens rätt att åberopa
            personliga skäl som grund för uppsägning.
          </p>
          <p xml:id="i-GKfVAHXLyWtF8KYfpEcyGY">
            Vi menar att lagstiftningen bör ses över för att öka rättssäkerheten
            kring begreppet personliga skäl och ge anställda ett bättre skydd
            mot godtyckliga uppsägningar. Regeringen bör tillsätta en utredning
            med uppdrag att ta fram förslag på sådana lagändringar. Detta
            bör riksdagen som sin mening ge regeringen till känna.
          </p>
          <head type="h2" xml:id="i-BygPTW82gPorXZBGUCnT59">
            6.5 Varsel om uppsägningar
          </head>
          <p xml:id="i-c4KpjyXUekYMyQwi6VeTd">
            Enligt främjandelagen ska arbetsgivare varsla arbetsförmedlingen
            vid driftsinskränkningar där minst fem anställda är drabbade.
            Om fler än 100 personer berörs ska varslet ske sex månader innan
            uppsägningar kan bli verklighet. Tanken är att varslet ska underlätta
            arbetsförmedlingens möjlighet att hjälpa dem som drabbas.
          </p>
          <p xml:id="i-6BP3eijjBV5iNsBbzNR7nP">
            I ökad grad har varsel dock blivit ett sätt att imponera på aktieägare
            med kortsiktiga avkastningskrav. Snabba och överdrivna varsel
            är ett sätt att hålla aktiekursen uppe. I takt med att de spekulativa
            inslagen ökar i ekonomin blir det svårare för enskilda löntagare,
            underleverantörer och andra att satsa långsiktigt. Lusten att
            satsa på sitt arbete minskar i takt med osäkra framtidsutsik ter,
            och investering i t.ex. personalutbildning och forskning hämmas.
          </p>
          <p xml:id="i-4eHD1xbWS5pWpwgsNiK8Ma">
            Enligt 17 § främjandelagen kan en varselavgift tas ut om varsel
            försummas. För varje påbörjad vecka är avgiften 100 till 500 kronor
            per anställd som berörs av driftsinskränkningen.
          </p>
          <p xml:id="i-9U2n1CEicNtexUV7VYRUwC">
            Denna låga avgift ska ställas mot lönekostnaden för en löntagare.
            Försummelse med varsel är därför en mycket lönsam handling. Vänsterpartiet
            anser att denna avgift bör höjas så att den överskrider genomsnittliga
            lönekostnader för en löntagare. Detta bör riksdagen som sin mening
            ge regeringen till känna.
          </p>
          <head type="h1" xml:id="i-9EG6kq126N69nRiSpnpE9j">
            7 MBL 3840 §§
          </head>
          <head type="h2" xml:id="i-PvsznHrguoRADpRXzLgAv9">
            7.1 Förstärkning av fackets vetorätt
          </head>
          <p xml:id="i-8gDUF2VKTzshzPFNcs1qQq">
            I vissa fall kan en facklig organisation lägga in sitt veto mot
            tänkt åtgärd av arbetsgivaren. Enligt 38 § MBL ska arbetsgivaren,
            innan den låter någon utföra visst arbete för dennes räkning,
            förhandla med facklig organisation för att den fackliga organisationen
            ska kunna granska om t.ex. en entreprenör är seriös och uppfyller
            gällande normer i samhället. Detta är också ett sätt att motverka
            ekonomisk brottslighet.
          </p>
          <p xml:id="i-PkVzDgjkydiY6N4Hv8B73d">
            Förutsättningen för att en facklig organisation ska kunna utnyttja
            sin vetorätt är att förhandlingar ägt rum enligt 39 § MBL. Om
            arbetsgivaren inte fullgör sin förhandlingsskyldighet kan inget
            veto läggas in av facket. Den fack­liga organisationen kan då
            försöka få ett skadestånd av arbetsgivaren. Däremot finns i det
            läget inga möjligheter att stoppa ett oseriöst entreprenadföretag
            via vetorätten.
          </p>
          <p xml:id="i-DXd2uvmcBFUPUR4BEU7keD">
            Vänsterpartiet menar att den fackliga organisationen måste kunna
            använda vetorätten även om arbetsgivaren brustit i sin förhandlingsskyldighet
            enligt 38 §. Arbetsgivare ska inte ha fördelar av att bryta mot
            lagen. Vetorätten bör ligga på den nivå som den fackliga organisationen
            själv beslutar. Variationen mellan strukturer i fackliga organisationer
            är stor, vissa har få stora arbetsplatser, andra har många små.
            Hänvisningen i 39 § till centrala arbetstagarorganisationen bör
            därför utgå.
          </p>
          <p xml:id="i-ViHuxhKX33F9eNp2n4C2XG">
            Mot bakgrund av det som anförs bör den fackliga vetorätten förstärkas
            i enlighet med förslaget ovan. Detta bör riksdagen som sin mening
            ge regeringen till känna.
          </p>
          <head type="h2" xml:id="i-Pyf6jpD63rkwZxLSDmX2bJ">
            7.2 Utvidgning av fackets vetorätt
          </head>
          <p xml:id="i-9j7Vz6JtHs2doS8RBuNx5K">
            Vid MBL § 38-förhandlingar kan fackförbund endast lägga veto
            i fackliga frågor om företaget för en politik som anses strida
            mot god sed på arbetsmarknaden. Avsaknad av kollektivavtal anses
            inte strida mot god sed utan ingår bara som en del i en helhetsbedömning
            av vad som anses som god sed. Kollektivavtalen är en grundsten
            i den svenska arbetsmarknadsmodellen och den enda garanten för
            löner och andra villkor för de anställda. Kollektivavtalen, och
            därmed löntagarnas intressen, utmanas i allt högre grad av ökad
            rörlighet för företag och arbetskraft över gränserna. Det är angeläget
            att stärka fackförbundens möjligheter att förhindra att utländsk
            arbetskraft utnyttjas och diskrimineras genom sämre löner och
            anställningsvillkor.
          </p>
          <p xml:id="i-SksteZdJvo1hShAkDBzdM">
            God sed på arbetsmarknaden är ett alltför vagt begrepp för att
            fackföreningar ska kunna lägga in veto mot företag som bedriver
            social dumpning.
          </p>
          <p xml:id="i-C5L7XKex8KPGuHPwXgtdt9">
            Vänsterpartiet anser därför att avsaknad av kollektivavtal enskilt
            ska kunna utgöra grund för facklig vetorätt enligt 3840 §§ MBL.
            Detta bör riksdagen som sin mening ge regeringen till känna.
          </p>
          <head type="h1" xml:id="i-15NiDF4JJmHX8NZF6VSp7G">
            8 Ofrivilliga egenföretagare och regler för F-skattsedel
          </head>
          <p xml:id="i-P649iJUhff226hdFE7P1EZ">
            Regeringen har antagit kommittédirektiv 2007:117 Översyn av kraven
            för F-skatt m.m. för att utreda reglerna avseende F-skattsedel.
            Utredaren ska bl.a. se över självständighetsrekvisitet i inkomstskattelagens
            näringsverksamhetsbegrepp så att det endast krävs en uppdragsgivare
            för att få inneha F-skattsedel. Vänsterpartiet avvisar en sådan
            reform av regelverket för F-skattsedel.
          </p>
          <p xml:id="i-HDAZthx2U2bFahRQbJannW">
            Risken för missbruk av sådana regler är uppenbar. En arbetsgivare
            som vill slippa arbetsgivaransvar kan då i praktiken låta personer
            med F-skattsedel utföra arbetsuppgifter de annars skulle ha gjort
            som anställda utan att ha det skydd av kollektivavtal och arbetsrättslig
            lagstiftning som en anställning ger.
          </p>
          <p xml:id="i-23uRhmhx4GkNRx8Z6DatCD">
            Statistik från Skatteverket visar att antalet F-skattsedelsinnehavare
            ökat. 1999 var 590 439 personer registrerade för F-skatt och 2006
            var antalet 723 615. Ansökningar om F-skatt har också ökat, från
            64 353 ansökningar 1999 till 74 876 stycken år 2006. Ett fåtal
            får dock avslag på sin ansökan till följd av att de endast har
            en uppdragsgivare.
          </p>
          <p xml:id="i-WbQWaJEY5Cc9LmjunQBaqH">
            Syftet med att det krävs åtminstone två uppdragstagare för att
            få F-skattsedel är givetvis att förhindra arbetsgivare från att
            hålla sig med uppdragstagare i stället för anställda. Den arbetsrättsliga
            lagstiftningen syftar till att skydd a arbetstagare. Egenföretagare
            omfattas inte av arbetsrättsliga skydds­regler såsom rätt till
            semester, anställningsskydd, uppsägningstid, skydd vid sjukdom
            och hög ålder, arbetsmiljö eller arbetstider. Som uppdragstagare
            omfattas man inte heller av bestämmelserna om lön eller arbetstider
            i kollektivavtal. Som uppdragstagare är man alltså i stort sett
            rättslös i förhållande till sin uppdragsgivare.
          </p>
          <p xml:id="i-VmQrjSj3L4hkxeHwFunhGU">
            Utgångspunkten i lagstiftningen som reglerar förhållandet mellan
            uppdragstagare och uppdragsgivare är att det rör sig om två jämlika
            avtalsparter. Utgångspunkten i lagstiftningen avseende förhållandet
            mellan arbetsgivare och arbetstagare är att arbetstagaren befinner
            sig i ett underläge och ekonomisk beroendeställning i förhållande
            till arbetsgivaren och därför är skyddsvärd.
          </p>
          <p xml:id="i-Kc8ue4HRD4PAvCEviVB9c9">
            I praktiken är förhållandet mellan uppdragstagare och uppdragsgivare
            ofta ojämlikt i lika hög grad som relationen mellan arbetsgivare
            och arbetstagare. Relationen är i praktiken än mer ojämlik eftersom
            uppdragstagare inte omfattas av arbetsrättslig skyddslagstiftning
            eller kollektivavtal.
          </p>
          <p xml:id="i-7tDsiUgm3X2UE5nDQBYo7Q">
            Att starta eget företag brukar ofta framställas som ett uttryck
            för entreprenörsanda och idérikedom. Men i själva verket startas
            många enskilda firmor av människor som hellre skulle vilja ha
            en anställning men som av olika skäl saknar möjlighet att få det.
            Regeringens förestående förändringar av reglerna för att få F-skattsedel
            riskerar att leda till ännu fler ofrivilliga egenföretagare. Ett
            mindre restriktivt regelverk kring F-skattsedel ger arbetsgivare
            incitament att avsäga sig alltmer av arbetsgivaransvaret och vältra
            över kostnader och risker på enskilda. Vänsterpartiet anser därför
            att det är viktigt att upprätthålla reglerna om att det krävs
            fler uppdragsgivare för att inneha F-skattsedel.
          </p>
          <p xml:id="i-Ro3GtXLzRD4UWvw14uvifo">
            Redan i dag är det många som felaktigt innehar F-skattsedel fastän
            de egentligen är att betrakta som arbetstagare. Detta är vanligt
            inom byggbranschen och åkeribranschen. Orsaken till detta är att
            arbetsgivare exploaterar bristande medvetenhet om regelverket
            och att facket inte har möjlighet att kontrollera och följa upp
            alla fall av missbruk av F-skattsedlar.
          </p>
          <head type="h1" xml:id="i-FpEt1rK2fp12zemTdQ63sK">
            9 Arbetstagarbegreppet
          </head>
          <p xml:id="i-xYarfHqcWbQSWXyD6Yx2R">
            Arbetstagarbegreppet är inkörsporten till hela den arbetsrättsliga
            lagstiftningen. Om man definieras som arbetstagare eller inte
            avgör om man ska ha de rättigheter och det skydd som LAS, MBL
            och andra arbetsrättsliga lagar och kollektivavtal ger. Det har
            också betydelse för rätten till förmåner enligt socialförsäkringslagstiftningen.
            Dagens arbetstagarbegrepp utformades i ett samhälle där tillsvidareanställning
            var den helt dominerande anställningsformen. I dag utgör korttidsanställningar,
            uthyrning av arbetskraft, entreprenörer samt konsulter som arbetar
            som inhyrd arbetskraft i företag och inom offentlig sektor en
            stor och växande del av svensk arbetsmarknad. Denna utveckling
            kommer alltmer att påverka arbetslivet och skapa problem eftersom
            de nya anställningsformerna inte regleras fullt ut i våra arbetsrättsliga
            lagar.
          </p>
          <p xml:id="i-SiEAnyFaSrqykicq7bAeNR">
            På många arbetsplatser finns det arbetskamrater som gör samma
            jobb, men medan den ene är arbetstagare och anställd är den andra
            konsult eller uppdragstagare och alltså inte anställd. De sistnämnda
            betraktas inte som arbetstagare och omfattas inte av kollektivavtalet
            på arbetsplatsen. De saknar rättigheter i förhållande till sin
            dagliga arbetsledning.
          </p>
          <p xml:id="i-LYvwzUtPY1wNmZtwuBQhjP">
            Arbetstagarbegreppet är också viktigt utifrån ett internationellt
            arbetsmarknadsperspektiv. Olika profitörer söker gå runt svenska
            kollektivavtal genom att tvinga arbetssökande att bli egenföretagare
            eller bli delägare i ett företag. De har inget inflytande över
            sitt företag, och deras relation till uppdragsförmedlaren eller
            uppdragsgivaren är såsom en anställds. Men genom företagskonstruktioner,
            som en utländsk arbetare ej varit delaktig i, undergrävs svenska
            kollektivavtal. Löntagare, oavsett ursprung och hemland, missgynnas
            av detta.
          </p>
          <p xml:id="i-7chLWaJJrks6UmvWyLaXk8">
            Vänsterpartiet anser att arbetstagarbegreppet måste utvidgas
            så att alla som de facto är löntagare omfattas av arbetsrätten.
            Det krävs en bättre lagstiftning som stärker dessa gruppers rättigheter
            på arbetsplatsen och i förhållande till den dagliga arbetsledningen.
            Denna lagstiftning ska också omfatta regler för företrädesrätt
            vid uppsägningar likväl som den ska säkra rättigheter enligt socialförsäkringslagstiftningen.
            Detta bör riksdagen som sin mening ge regeringen till känna.
          </p>
          <head type="h1" xml:id="i-SFX2zMFc1ffHR8wZxybLJ3">
            10 Stärkt skydd för anställda i hushåll
          </head>
          <p xml:id="i-N9vimvhetD22K6MEFQsrTg">
            Regeringen har från och med juni 2007 infört en skattesubvention
            för så kallade hushållsnära tjänster. Subventionen omfattar vissa
            tjänster som utförs i hushåll av företag eller personer med F-skattsedel.
            Vänsterpartiet avvisade denna reform, och vår kritik mot den finns
            att läsa i motion 2006/07:Sk10 med anledning av proposition 2006/07:94
            Skattelättnader för hushållstjänster.
          </p>
          <p xml:id="i-GoZBwxg59mWH6an7WdbVfQ">
            Regeringen avser nu att utvidga subventionen. I kommittédirektiv
            2007:104 Översyn av bestämmelserna om skattelättnader för hushållstjänster
            skriver regeringen följande: För att möjliggöra att fler personer
            kan erbjuda hushållstjänster och för att underlätta för hushållen
            att köpa sådana tjänster ingår i uppdraget också att undersöka
            om det är möjligt och lämpligt att öppna för möjligheten att få
            skattelättnad även i de fall hushållsarbetet utförs av privatpersoner
            som inte har F-skattsedel.
          </p>
          <p xml:id="i-6pk53KjYcsY76GP9bvWWKJ">
            Regeringen öppnar alltså för möjligheten att göra skatteavdrag
            också för tjänster som utförs av personer som är direktanställda
            i det egna hushållet.
          </p>
          <p xml:id="i-PktwZGNYXkCgb4Z11sfMdE">
            Som anställd hos ett företag som utför hushållstjänster omfattas
            man av den reguljära arbetsrättsliga lagstiftningen gentemot sin
            arbetsgivare. Är man anställd direkt i ett hushåll gäller däremot
            inte vanlig arbetsrättslig skyddslagstiftning utan istället lagen
            (1970:943) om arbetstid m.m. i husligt arbete. Denna lag skiljer
            sig från den reguljära arbetsrättsliga lagstiftningen när det
            gäller arbetstid och övertid, kraven på skriftlighet i fråga om
            anställningsvillkor, anställningsskydd, preskriptionstider, arbetsmiljöregler,
            tillsyn och sanktioner. Det krävs ingen saklig grund för uppsägning
            av en anställd i hushåll och den anställda har inte h eller någon
            företrädesrätt till återanställning. Rät ten till semester och
            föräldraledighet är dock densamma som för arbetstagare generellt.
            Den största skillnaden i skyddet för hushållsanställda och övriga
            arbetstagare är när det gäller rätt att väcka talan, tillsyn och
            sanktioner.
          </p>
          <p xml:id="i-LL2RxM1es5PZxBeX29gw9J">
            Arbetsmiljöverket har ansvar för tillsynen av arbetstids- och
            arbetsmiljöbestämmelserna i lagen om arbetstider m.m. i husligt
            arbete. En tillsyn på arbetsstället får däremot endast göras på
            begäran av en part eller om det finns särskild anledning. Detta
            regleras i 15 § arbetsmiljöförordningen.
          </p>
          <p xml:id="i-VX6DZ392UYEsbEwjdAaZq3">
            Det skydd som finns för anställda i hushåll avseende arbetstid,
            övertid, rätt till ledighet är i praktiken verkningslöst eftersom
            arbetsgivaren utan saklig grund kan säga upp den anställda, utan
            att det kan prövas rättsligt i efterhand om den anställda gör
            anspråk på några av dessa rättigheter.
          </p>
          <p xml:id="i-8Bnni9ifxRo3jpPHA5jpqW">
            Eftersom denna arbetsmarknad är så pass liten finns det i dag
            inga fackliga organisationer som organiserar hembiträden, barnflickor,
            au pairer eller städare som är anställda direkt i arbetsgivarens
            hushåll. Konsekvensen av detta är att det inte finns några gällande
            kollektivavtal på området och därmed inga minimilöner. Utsattheten
            för denna kategori av anställda är därmed mycket stor jämfört
            med övriga anställda på den svenska arbetsmarknaden.
          </p>
          <p xml:id="i-LdgypJkDZd2Hkr9FBSYGMd">
            I kommittédirektiv 2007:104 Översyn av bestämmelserna om skattelätt­nader
            för hushållstjänster ger regeringen däremot inget uppdrag att
            se över lagen om arbetstider m.m. i husligt arbete. En grundläggande
            orsak till att lagstiftningen alls finns kvar är att arbetsmarknaden
            för tjänstefolk i andra människors hem varit i stort sett obefintlig
            sedan ett antal decennier och att frågan därför inte varit särskilt
            brännande.
          </p>
          <p xml:id="i-GhS4Bvzhn51SkrKpxv3Rfw">
            Att regeringen nu planerar att via skattesubventioner stimulera
            framväxten av denna arbetsmarknad utan att reflektera över det
            arbetsrättsliga skyddet för dem som ska utföra arbetena är minst
            sagt anmärkningsvärt.
          </p>
          <p xml:id="i-VZYiEoynUyko9J9jN7Xhac">
            Vänsterpartiet motsätter sig skattesubventionerade hushållstjänster
            i allmänhet och subventioner för direktanställda i synnerhet.
            Vi anser däremot att det är hög tid att avskaffa den otidsenliga
            lagstiftning som särbehandlar anställda i arbetsgivarens hushåll.
          </p>
          <p xml:id="i-5D3SvhHJrekp2JxN2wYgph">
            Mot bakgrund av det som anförs bör anställda i arbetsgivares
            hushåll omfattas av den arbetsrättsliga lagstiftning som gäller
            på arbetsmarknaden i övrigt. Till dess att ett nytt förslag till
            reglering av villkoren för direktanställda personliga assistenter
            kan antas bör lagen (1970:943) om arbetstid m.m. i husligt arbete
            kvarstå för just denna grupp av anställda. Detta bör riksdagen
            besluta.
          </p>
          <head type="h2" xml:id="i-KyrNJLdsdsJpTAFjuRmPBx">
            10.1 Personliga assistenter
          </head>
          <p xml:id="i-AtQMZo9FjwgFsRTo56J3ft">
            Personer som omfattas av 1 § lagen (1993:387) om stöd och service
            till vissa funktionshindrade har rätt att för sin dagliga livsföring
            få assistansersättning enligt lagen (1993:389) om assistansersättning
            om han eller hon har behov av personlig assistans för sina grundläggande
            behov under i genomsnitt mer än 20 timmar i veckan. Ersättningen
            kan enligt lagen betalas ut till kommunen som tillhandahåller
            tjänsterna, till assistensanordnare eller direkt till den ersättningsberättigade
            som kan anställa en person i sitt hushåll. I det senare fallet
            omfattas den anställda av lagen om arbetstid m.m. i husligt arbete.
          </p>
          <p xml:id="i-WjQsrBR8tGoTGAt2jLtEz4">
            Socialstyrelsen kartlägger i rapporten 2007-123-24 Personlig
            assistans som yrke arbetsvillkoren för de personliga assistenterna.
            Man beräknar i rapporten att 50 000 personer i dag arbetar som
            personliga assistenter och att behovet av arbetskraft kommer att
            öka. Endast några få procent av de personliga assistenterna är
            dock direktanställda i sin arbetsgivares hushåll.
          </p>
          <p xml:id="i-LA2vhwdYQQWnzxqgLCVRSw">
            Rapporten visar att personliga assistenter upplever problem med
            otrygghet i anställningen, ensamarbete, lön, osäkerhet vad gäller
            arbetsuppgifter, arbetsmiljö, arbetsgivara nsvar och arbetsledning,
            svårigheter att hålla isär yr kesutövande och privatliv, tjänstg
            öringsgrad, fortbildning, yrkesstatus samt yr kesidentitet.
          </p>
          <p xml:id="i-M8SiRdMD7JEMECknpzbCxZ">
            Det är en svår balansgång att reglera den här typen av anställningsförhållanden
            så att hänsyn tas till både den assistansberättigades rimliga
            krav på integritet och de anställdas arbetssituation, arbetsmiljö
            och anställningsskydd.
          </p>
          <p xml:id="i-7BDxueePhkmYomBYDvac6T">
            Mot bakgrund av det som anförs bör en utredning få i uppdrag
            att se över hur villkoren för personliga assistenter ska kunna
            regleras i enlighet med gällande regler på den övriga arbetsmarknaden
            utan att det inkräktar på de LSS-berättigades integritet. Vissa
            förändringar i lagstiftningen kan dock genomföras utan vidare
            utredning, vilket vi beskriver och föreslår i nästa stycke. Detta
            bör riksdagen som sin mening ge regeringen till känna.
          </p>
          <head type="h2" xml:id="i-BXRbwynCbdm5NZg64zXpeh">
            10.2 Arbetsmiljö för anställda i hushåll
          </head>
          <p xml:id="i-Cw2hsCPE4RZXFaXJzpva77">
            Det finns vissa förändringar av lagstiftningen för direktanställda
            personliga assistenter som kan genomföras utan ytterligare utredning.
            Det handlar om särbestämmelser i arbetsmiljölagstiftningen som
            gäller för denna grupp.
          </p>
          <p xml:id="i-Vm3N1KBGTj14Jr27hLhZ17">
            Enligt Socialstyrelsens rapport om personliga assistenter har
            Arbetsmiljöverket gjort inspektioner hos assistansanordnare och
            funnit att det ofta saknas rutiner för ett fungerande arbetsmiljöarbete
            som systematisk information, riskinventering, uppföljning etc.
            Dessutom förekommer risker för fysisk skada till följd av tunga
            lyft och be lastning. Enligt rapporten menar dock assi stenterna
            att arbetet som personlig assistent inte i första hand är fysiskt
            tungt utan snarare psykiskt påfrestande. Det faktum att arbetet
            i hög grad är förlagt till brukarens hem upplevs som den största
            påfrestningen, och ensamarbete upplevs som ett av de största arbetsmiljöproblemen.
            Dessa problem torde gälla även för personliga assistenter som
            är direktanställda i sin arbetsgivares hushåll.
          </p>
          <p xml:id="i-VWm7TFF9aYhSumT3HdCf8p">
            Utredningen SOU 2006:44 Bättre arbetsmiljöregler konstaterar
            i sitt betänkande att det förekommer omfattande brister i arbetsmiljön
            för personliga assistenter och andra som arbetar i hemmiljöer.
            Utredarna skriver i betänkandet på sidan 26: Det framstår enligt
            vår mening inte längre som försvarbart att denna grupp arbetstagare
            inte ska omfattas av det skydd som arbetsmiljölagen ger. Utredningen
            föreslår att undantaget för arbete i arbetsgivarens hushåll i
            1 kap. 4 § arbetsmiljölagen bör avskaffas. Vidare föreslår utredningen
            att följdändringar i lagen om arbetstid m.m. i husligt arbete
            genomförs.
          </p>
          <p xml:id="i-U9vnTELi3obE9Gn1xTQFH2">
            Vänsterpartiet instämmer i utredningens resonemang och anser
            att det är dags att förbättra arbetsmiljön för personer som är
            anställda i hushåll även om det innebär ett större arbetsgivaransvar
            för vissa personer med funktionshinder. Mot bakgrund av det som
            anförs bör undantaget för arbete i arbetsgivarens hushåll i 1
            kap. 4 § arbetsmiljölagen avskaffas. Detta bör riksdagen besluta.
          </p>
          <p xml:id="i-7hvPTEkuoMAywc5dKtduAS">
            Vidare råder särregler avseende tillsyn av arbetsmiljö och arbetstider
            för arbete i hushåll. Dessa regleras i 15 § arbetsmiljöförordningen
            och föreskriver följande: I fråga om arbete som utförs i hemmet
            ska inspektionsbesök ske endast på begäran av den arbetsgivare
            eller arbetstagare som berörs, eller om det finns någon annan
            särskild anledning till det. Motsvarande ska gälla beträffande
            arbete som utförs av den som driver verksamhet utan arbetstagare
            eller utan att ha annan arbetstagare anställd än familjemedlem.
            Detta innebär att det i praktiken inte förekommer några inspektioner
            i hushåll med anställda där lagen om arbetstider m.m. i husligt
            arbete är tillämplig. Orsaken till dessa särregler avseende inspektioner
            har varit att skydda hemmets sfär och att arbetstagarna inte ansetts
            tillräckligt skyddsvärda. I och med att denna arbetsmarknad kan
            komma att växa är det däremot motiverat att möjligheten till tillsyn
            av arbetsmiljön blir densamma som i övrigt i arbetslivet.
          </p>
          <p xml:id="i-8VBmg47kVcSqd5C5Fv2UuB">
            Mot bakgrund av det som anförs bör särreglering avseende inspektioner
            av arbetsmiljön i hushåll i 15 § arbetsmiljöförordningen upphävas
            så att arbetstagare i hushåll omfattas av motsvarande skydd som
            andra arbetstagare. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-143ruGkGhjF6q7x5GboX65" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-XjAEPEBjZDgiGnD28JFwyT" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-LPXDFdTNNqY4hRagA8ANPg" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-72UvzTYuRD9kMo31q9DyRp" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-3fns9C85Lmhu4N43gcG2oE" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-HwcLCwxwityxZmYH13dheM" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-VAkekKnWERemrrEjUKH94j" who="i-RnWtNUQCpycyMXbuRLTXcR">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
