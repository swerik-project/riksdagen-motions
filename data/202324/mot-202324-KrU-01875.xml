<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-01875">
  <teiHeader>
    <fileDesc>
      <titleStmt>
        <title>Ett rörelserikt samhälle – åtgärder för att främja fysisk aktivitet</title>
        <author corresp="i-PAgTpr3nkZRPEoiqjPKQAf">av Amanda Lind m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1875 av Amanda Lind m.fl. (MP)</title>
          <idno type="rdwebb">HB021875</idno>
          <rs type="number">1875</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB021875/text</ref>
          <ref type="dokument_url_html">https://data.riksdagen.se/dokument/HB021875</ref>
          <ref type="dokumentstatus_url_xml">https://data.riksdagen.se/dokumentstatus/HB021875</ref>
          <ref type="pdf">https://data.riksdagen.se/fil/197E61DF-B48A-423A-8711-EBBB279E905B</ref>
          <ref type="docx">https://data.riksdagen.se/fil/CD7A9F36-8DE8-4E98-AEAD-D2FEF7778BC1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-6EELQ8G6wLhYTcTKBKGQdF</idno>
            <name>Daniel Helldén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PQe8EhNJDXHurGqmN1U5hD</idno>
            <name>Jacob Risberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-R22qN1bNXbvkHY1gUTZVjn" type="signed"/>
        <correspContext corresp="i-R22qN1bNXbvkHY1gUTZVjn">
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-6EELQ8G6wLhYTcTKBKGQdF"/>
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-FDkKvDMncsBnE8nzn8d1Re"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-PQe8EhNJDXHurGqmN1U5hD"/>
          <note type="signatory" corresp="i-9fsFw1TuALNQWZGH3AZGpj"/>
        </correspContext>
        <correspAction xml:id="i-3tiv9Atbmb61syjCpHYE4S" type="submitted">
          <date when="2023-10-04"/>
          <time when="18:21:56"/>
        </correspAction>
        <correspAction xml:id="i-CDHeUmDcLfyYtMWqGbhiky" type="reviewed">
          <date when="2023-10-05"/>
          <time when="13:07:06"/>
        </correspAction>
        <correspAction xml:id="i-TVMMietDp8VikybTGxZPeK" type="referred">
          <date when="2023-10-17"/>
        </correspAction>
        <correspAction xml:id="i-KnLcUYVarKK7CRQXd8LxgH" type="assigned">
          <date when="2024-04-24"/>
          <time when="16:24:51"/>
        </correspAction>
        <correspContext corresp="i-KnLcUYVarKK7CRQXd8LxgH">
          <ref type="assignedTo">Kulturutskottet</ref>
        </correspContext>
        <correspAction xml:id="i-2M5gk8d2mYFFbcck5uMNmq" type="behandlas_i"/>
        <correspContext corresp="i-2M5gk8d2mYFFbcck5uMNmq">
          <ref type="uppgift">2023/24:KrU6</ref>
          <ref type="ref_dok_id">HB01KrU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU6</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JMHLFHU8wrYzXoLSafXXkk" type="behandlas_i"/>
        <correspContext corresp="i-JMHLFHU8wrYzXoLSafXXkk">
          <ref type="uppgift">2023/24:KrU8</ref>
          <ref type="ref_dok_id">HB01KrU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU8</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6NwDa7NPbNseHipMjwUtw6" type="behandlas_i"/>
        <correspContext corresp="i-6NwDa7NPbNseHipMjwUtw6">
          <ref type="uppgift">2023/24:TU12</ref>
          <ref type="ref_dok_id">HB01TU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU12</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YRt22HjpZdefpLHyr7hdXW" type="behandlas_i"/>
        <correspContext corresp="i-YRt22HjpZdefpLHyr7hdXW">
          <ref type="uppgift">2023/24:UbU11</ref>
          <ref type="ref_dok_id">HB01UbU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8ANDd8mnvuhTr2m2y7RVWc" type="motHeader">
        <div xml:id="i-BSy9SsRY9JiXwhfkRCub5K" type="motTitle">
          Motion till riksdagen 2023/24:1875 av Amanda Lind m.fl. (MP)
          Ett rörelserikt samhälle – åtgärder för att främja fysisk aktivitet
        </div>
      </div>
      <div xml:id="i-25Vw4gyGFsQi9cSfHqJ1oT" type="motBody">
        <div xml:id="i-8r7ceovgdu2XCBvw3km8kE" type="motProposal" subtype="förslag">
          <head xml:id="i-29sAxXfMUESqpxFTB1Aibb">
            Förslag till riksdagsbeslut
          </head>
          <list xml:id="i-U66rPGSXJcFy5owNqywBeK">
            <item xml:id="i-Jgfraco7EJtcJWWhtWhmEM" sortKey="Yrkande 1">
              Riksdagen ställer sig bakom det som anförs i motionen om att
              ta fram en strategi för det samlade arbetet för fysisk aktivitet
              och stillasittande, där barns och ungas rörelse ges stor plats,
              och tillkännager detta för regeringen.
            </item>
          </list>
          <list xml:id="i-Csyep37VAnQWcktZYyLdFs">
            <item xml:id="i-7CQeP1AkHrWuaWgW22DocL" sortKey="Yrkande 2">
              Riksdagen ställer sig bakom det som anförs i motionen om att
              ta vidare arbetet med slutbetänkandet från Kommittén för främjande
              av fysisk aktivitet och tillkännager detta för regeringen.
            </item>
          </list>
          <list xml:id="i-3BFvL4YEjuXP7zWza9RHU7">
            <item xml:id="i-C2i5DvyjHSiwBLWRmn7F9a" sortKey="Yrkande 3">
              Riksdagen ställer sig bakom det som anförs i motionen om daglig
              rörelse i skolan och tillkännager detta för regeringen.
            </item>
          </list>
          <list xml:id="i-PX3D6fdKeqyvYKhsevZkKj">
            <item xml:id="i-LVs7jL8XzXjg56LRyTFBSN" sortKey="Yrkande 4">
              Riksdagen ställer sig bakom det som anförs i motionen om att
              stärka samverkan mellan det offentliga och föreningslivet i frågor
              om barns och ungas rörelse och tillkännager detta för regeringen.
            </item>
          </list>
          <list xml:id="i-Atcug2YFAmxDNb27rhzbNX">
            <item xml:id="i-WA7wqQRmafVuEP4uaJQDbU" sortKey="Yrkande 5">
              Riksdagen ställer sig bakom det som anförs i motionen om åtgärder
              för säkra skolvägar och tillkännager detta för regeringen.
            </item>
          </list>
          <list xml:id="i-77qWk8VCB6EnFyh5aTbaAf">
            <item xml:id="i-JCPzcmYMNr6UhMLkjVLhnz" sortKey="Yrkande 6">
              Riksdagen ställer sig bakom det som anförs i motionen om en nationell
              plan för att stärka gångtrafiken och tillkännager detta för regeringen.
            </item>
          </list>
          <list xml:id="i-L2De64DQwaZa43biBqHbRy">
            <item xml:id="i-CUjpCNsruAeUhZV8V1v67T" sortKey="Yrkande 7">
              Riksdagen ställer sig bakom det som anförs i motionen om alla
              elevers möjlighet att lära sig cykla säkert och tillkännager detta
              för regeringen.
            </item>
          </list>
          <list xml:id="i-ERCVHSBdMGDo4zfuZ6GqBx">
            <item xml:id="i-DScM6Wushbm8GV3J8T2aeY" sortKey="Yrkande 8">
              Riksdagen ställer sig bakom det som anförs i motionen om övriga
              rörelsefrämjande organisationer och tillkännager detta för regeringen.
            </item>
          </list>
          <list xml:id="i-UzF16p3kY5LbWD3ypd96aM">
            <item xml:id="i-Btwq69xin1YVx8UeinGhyo" sortKey="Yrkande 9">
              Riksdagen ställer sig bakom det som anförs i motionen om vikten
              av att stimulera rörelse för alla åldrar och tillkännager detta
              för regeringen.
            </item>
          </list>
        </div>
        <div xml:id="i-WPZeQU6VZRhEBVGzUyDsZw" type="motContent">
          <head xml:id="i-KWxm42LemXryJQLr3mSdNR" type="h1">
            Motivering
          </head>
          <p xml:id="i-DSmFJoSLTkTE4uHJMVaUhq">
            Många barn och ungdomar tillbringar i dag stora delar av sin
            vakna tid stillasittande. I PEP-rapporten 2022, där över 7 000
            barn 4–17 år har fått svara på frågor om sina levnadsvanor, framkommer
            att enbart 2 av 10 barn och ungdomar når rekommenda­tionen kring
            fysisk aktivitet. Det framkommer även ett tydligt samband mellan
            upplevd psykisk ohälsa och bristande fysisk aktivitet. Pojkar
            rör sig generellt mer än flickor och de med lägre inkomst rör
            sig mindre än de med högre. Läget är alarmerande. Samtidigt har
            kunskapen om vardagsrörelsens betydelse för hälsan ökat markant
            det senaste decenniet. Ett ökat fokus på vardagsrörelsen ökar
            möjligheterna att nå fler grupper i samhället och att minska hälsoklyftorna.
          </p>
          <p xml:id="i-6Q7eWfJ4Gg2u5iKuQzviSm">
            Under Miljöpartiets tid i regering sjösatte vi en rörelsesatsning
            i skolan, där Riksidrottsförbundet ska kraftsamla för mer idrott,
            rörelse och utveckling av rörelse­förståelse under skoldagen.
            Vi utökade också antalet idrottstimmar med 100 timmar i grundskolan,
            främst i de högre årskurserna. Men vi ser att mer behöver göras.
          </p>
          <p xml:id="i-Nysb3EuMcAYfBvRGdtaDcC">
            Under förra mandatperioden tillsattes även Kommittén för främjande
            av ökad fysisk aktivitet. Genom ett utåtriktat arbete skulle kommittén
            dels öka den allmänna kunskapen om de positiva effekter som fysisk
            aktivitet bidrar till, dels mobilisera och engagera relevanta
            aktörer i samhället, samt lämna förslag på åtgärder som långsiktigt
            främjar fysisk aktivitet eller förslag som kan leda till att relevanta
            aktörer i samhället ges bättre förutsättningar och möjligheter
            att främja fysisk aktivitet i sina respektive verksamheter. De
            skulle också fungera sammankallande för det rörelsenätverk som
            regeringen inrättade 2017.
          </p>
          <p xml:id="i-Frvj1navs2XgpyK31qKzuU">
            Kommittén lämnade en delrapport 2022 och sitt slutbetänkande
            i juni 2023 med många förslag inom olika politikområden för hur
            den fysiska aktiviteten i samhället kan främjas. Vi förespråkar
            att regeringen snarast möjligt går vidare med flera av förslagen.
            Det är viktigt för folkhälsan för alla, för barn och ungas välmående
            och för utvecklingen av en meningsfull fritid. Parallellt bör
            slutbetänkandet remitteras. Utöver denna motion berör vi några
            av förslagen i våra kommittémotioner om friluftspolitik, idrott
            samt utbildning.
          </p>
          <head xml:id="i-2oSKrtLN8ZtMVAH6E7nijr" type="h2">
            Den nationella strukturen för att främja fysisk aktivitet behöver
            utvecklas
          </head>
          <p xml:id="i-M5vBDLRuZx2j33cMe2Vb7s">
            Kommittén föreslår i sitt slutbetänkande att de nationella strukturerna
            måste stärkas. Potentialen finns, men det nyttjas inte. Man föreslår
            bland annat att departement och myndigheter får förtydligade uppdrag
            och roller och att samordningen stärks. Till exempel föreslår
            man att ett nationellt kompetenscentrum bör inrättas och att Folkhälso­myndigheten
            bör få ett stärkt uppdrag att sprida kunskap om fysisk aktivitet
            och stilla­sittande. Därtill föreslås att regeringen tar fram
            en nationell strategi för fysisk aktivitet och för att motverka
            stillasittande.
          </p>
          <p xml:id="i-RoqYsgtHmP73KFUCXrGJUJ">
            Utöver dessa strukturförslag föreslår kommittén åtgärder på flera
            olika politik­områden – rörelsefrämjande samhällsplanering, rörelserik
            förskola, skola och fritids­hem, aktiv transport, fritid, idrott
            och friluftsliv, hälsofrämjande arbetsliv och syssel­sättning
            samt hälsofrämjande hälso- och sjukvård samt omsorg. Detta är
            områden som forskning har visat att det är mest effektivt att
            rikta insatserna mot. Miljöpartiet ser positivt på helhetsperspektivet
            utredningen visar och emotser att slutbetänkandet fortsätter behandlas.
          </p>
          <head xml:id="i-QaseqzwumA4dQPiQHj1W5j" type="h2">
            En nationell strategi för fysisk aktivitet
          </head>
          <p xml:id="i-3tzesd2YA4U43wRLSo1auH">
            Miljöpartiet förespråkar att omgående ta vidare kommitténs förslag
            om att regeringen bör ta fram en strategi för det samlade arbetet
            för fysisk aktivitet och stillasittande, där vi menar att barns
            och ungas rörelse bör ges stor plats. Detta arbete kan ge en riktning
            och samordning mellan berörda aktörer. Viktigt är att det sker
            en nödvändig utökad kraftsamling, med konkreta mål och tillräckliga
            resurser och politiska åtgärder som stöd för arbetet.
          </p>
          <head xml:id="i-YC9JPJKSJwyY3dCHjLrbiR" type="h2">
            Daglig rörelse förbättrar skolresultaten
          </head>
          <p xml:id="i-5MrmugtCAwjur2KwCEP7q5">
            Att rörelse och motion är bra för hälsan och elevers lärande
            är väl belagt. S‑MP‑regeringen utökade antalet idrottstimmar i
            skolan, vilket är bra och viktigt för att elever ska röra sig
            mer och lära sig mer om hälsa. Det räcker emellertid inte att
            bara motionera på lektionstid. Daglig rörelse alla skoldagar och
            åtgärder för ett aktivt liv har blivit allt viktigare i takt med
            att barn rör sig mindre på fritiden än tidigare. Rörelse­satsningen
            genom Riksidrottsförbundet är uppskattad och viktig, men når inte
            fram till alla barn.
          </p>
          <p xml:id="i-YAnLrPtsX4dupc4QwNK5iR">
            Kommittén för fysisk hälsa pekar i sin rapport från 2022 på att
            förskolan och skolan har en särskilt viktig roll för barns rörelse.
            Skolan och förskolan når alla barn och unga och kan därmed kompensera
            för flera av de skillnader som finns i barns uppväxtvillkor. Obligatoriska
            inslag i förskola och skola når alla barn, medan inslag som är
            frivilliga eller lämnar stort utrymme för tolkningar samtidigt
            leder till ökad variation. Skolans kompensatoriska uppdrag innebär,
            när det gäller fysisk aktivitet, att de barn som rör sig minst
            utanför skoltid gynnas mest. Vinsterna när förskolor och skolor
            bidrar till ökad rörelse samt pauser i stillasittandet kommer
            barnen tillgodo, men även verksamheterna, genom stärkt fysisk
            och psykisk hälsa samt förbättrad koncentration och lärandemiljö.
          </p>
          <p xml:id="i-FrCcV1zk9QgzSy7PTJRNnU">
            Utbildningsminister Gustav Fridolin gav 2018 Skolverket i uppdrag
            att redovisa hur barn kan aktiveras fysiskt under skoldagarna
            och hur undervisningstiden i ämnet idrott och hälsa kunde utökas.
            Uppdraget redovisades i februari 2019. Skolverket föreslog då
            att lägga till att eleverna ska ges möjlighet och uppmuntras att
            delta i hälsofrämjande fysiska aktiviteter under skoldagen. När
            fysisk aktivitet är en naturlig del av elevernas dag kan utbildningen
            bidra till att eleverna förstår hur detta kan påverka hälsa och
            välbefinnande. Skolverket föreslog även att rektorn ska ha ansvar
            för att hälsofrämjande fysiska aktiviteter erbjuds under dagen
            och att elever ges möjligheter och uppmuntras att delta utifrån
            sina förutsättningar.
          </p>
          <p xml:id="i-WnpbMpHDiGwShFmamAFamn">
            Vi förordar att regeringen går vidare med Skolverkets förslag
            från 2019 om förtyd­ligande i läroplanens skrivningar om skolans
            syfte och rektors ansvar för daglig rörelse i skolan. Detta föreslår
            även Kommittén för fysisk rörelse i sin rapport i februari 2022
            samt i sin slutrapport.
          </p>
          <head xml:id="i-UUqgBUqMMYeH4cJnFtTzKs" type="h2">
            Stärk samverkan mellan det offentliga och föreningslivet
          </head>
          <p xml:id="i-6GPqhroQ2VV2ed8rASTkdR">
            Rörelsesatsningen i skolan har lett till många positiva exempel
            där barns och ungas rörelse främjats. En annan positiv effekt
            är att elever getts möjlighet till kontakt med idrottsrörelsen
            och därmed underlättat att gå in i den organiserade idrotten på
            fritiden. Det finns även många positiva exempel där kommuner genom
            skolor och fritidshem samverkat med idrottsrörelsen och föreningslivet
            i lokalfrågor, för att öppna för spontan­idrott och lägre trösklar
            till aktivitet, både i organiserad och i spontan form. Att inkludera
            fler i en aktiv fritid är viktigt både för barns och ungas hälsa
            och för gemenskap, integra­tion och meningsfullhet vilket har
            en positiv effekt på många samhällsområden. Miljö­partiet föreslår
            att regeringen ser över vilka sätt som finns för att stärka samarbetet
            mellan det offentliga och föreningslivet, så som idrottsrörelsen
            och friluftslivs­organisa­tionerna.
          </p>
          <head xml:id="i-QpAWyi9ky5t5U7EWYcERy3" type="h2">
            Barn ska kunna cykla säkert till skolan
          </head>
          <p xml:id="i-61MMiR8yVKgxLjbjxNTK12">
            Ett sätt att främja daglig rörelse hos elever är att möjliggöra
            motion på vägen till skolan. Idag cyklar färre barn än förut till
            skolan och många blir skjutsade med bil, även när avstånden är
            korta. Detta har på många platser blivit en ond spiral där trafiksäkerheten
            runt skolor blir sämre med fler stressade föräldrar som lämnar
            av sina barn på väg till jobbet. Därmed vågar färre föräldrar
            låta barnen gå eller cykla själva till skolan. Så många som 72
            % av rektorerna uppger att det är föräldrarnas bilåkande som utgör
            den största säkerhetsrisken vid skolan. Enligt PEP-rapporten 2022
            uppger 51 % av barnen som svarat på enkäten att de går eller cyklar
            till skolan. Här finns utrymme för mer rörelse.
          </p>
          <p xml:id="i-9jrxkxsuD3fzZtpGM3UtML">
            Vi i Miljöpartiet vill skapa säkra skolvägar för att alla barn
            ska kunna gå och cykla tryggt till skolan. Därför vill vi lagstifta
            om att ”skolzoner” ska inrättas i närheten av skolor med en hastighetsgräns
            på maximalt 30 km/h, ge kommuner möjlighet att sätta upp fartkameror
            och göra ytterligare satsningar för att kommuner ska kunna planera
            och bygga om till säkra skolvägar.
          </p>
          <p xml:id="i-KWuAS5gPGkqGrknmEhCmqS">
            För att uppmuntra till daglig fysisk aktivitet och grundlägga
            goda vanor för resten av livet bör alla barn få lära sig cykla
            säkert. I och med den utvidgade undervisningstiden i ämnet idrott
            och hälsa bedömer vi att det finns förutsättningar att få plats
            med undervis­ning som lär alla barn att cykla inom ramen för dagens
            timplan. Undervisningen behöver inkludera trafikregler och säkerhet.
          </p>
          <head xml:id="i-SrX2PLXynwToAvZ9iPgD1v" type="h2">
            En nationell plan för att stärka gångtrafiken
          </head>
          <p xml:id="i-PJ6jsFomnuMqVfz2556rbD">
            Ett av förslagen från Kommittén för främjande av fysisk aktivitet
            är att ge uppdrag till Boverket att i samverkan med Trafikverket,
            Folkhälsomyndigheten och Naturvårds­verket, och efter samråd med
            SKR, utreda och ta fram förslag till en nationell plan för stärkt
            gångtrafik. Utredningen lyfter fram promenaden som en svårslagen
            vardags­motion som det råder bred konsensus inom forskarvärlden
            kring. Det finns samtidigt inga studier på samhällsekonomiska
            effekter som motsvarar de som finns för cykling, inte heller någon
            nationell strategi eller mål för gångtrafiken, utöver miljömålssystemets
            gemensamma etappmål för gång, cykel och kollektivtrafik. Det saknas
            även tillräckliga vägledningar för planering.
          </p>
          <p xml:id="i-14vpbUMFBjkJfgZBC8cgbT">
            Kommitténs förslag på ett sammanhållet strategiskt arbete för
            att stärka och utveckla infrastruktur för promenad och gång tycker
            vi verkar klokt och vill därför uppmana regeringen att gå vidare
            och ge detta uppdrag till Boverket.
          </p>
          <head xml:id="i-6yMbpDAbvwi55Ny66vQg9S" type="h2">
            Övriga rörelsefrämjande organisationer
          </head>
          <p xml:id="i-6EENnF6afX5PMCuwUaXH9W">
            Kommittén för främjande av fysisk aktivitet föreslår att ett
            statsbidrag inrättas för rörelsefrämjande organisationer, som
            ett komplement till idrotts- och friluftslivsrörelsen samt ungdomsorganisationerna.
            Sådana organisationer, menar kommittén, skulle kunna locka en
            annan målgrupp än de som tilltalas av den organiserade idrotten
            eller frilufts­livet, men ändå kunna bidra till aktiv fritid och
            fysisk aktivitet. Det är ett intressant förslag som skulle kunna
            ge långsiktiga förutsättningar för organisationer att nå fram
            till grupper som står långt ifrån annan organiserad idrotts- eller
            fritidsverksamhet. Vi förordar att ett arbete påbörjas för att
            inrätta ett sådant statsbidrag och att kriterierna utformas noggrant
            för att säkra en hållbar modell.
          </p>
          <head xml:id="i-JrhUZyaD1a6VwTvaTPjd58" type="h2">
            Vuxna som förebilder
          </head>
          <p xml:id="i-KogHSxvLWZgc2qutiukztP">
            Arbetet för att öka den fysiska rörelsen och stärka rörelseglädjen
            och delaktigheten i aktiviteter är något vi behöver jobba med
            uthålligt och långsiktigt. Hela samhället måste engageras. Förebilder
            är viktigt – ska barnen röra på sig måste även vuxna göra det.
            Här spelar den organiserade idrotten och friluftslivet samt övriga
            civilsamhället en viktig roll. Att stimulera gemensamma aktiviteter
            för hela familjen och att uppmuntra till föräldradeltagande är
            något föreningslivet är duktiga på och värt att slå vakt om. Från
            politisk sida vill vi framhålla värdet i idrott och aktiviteter
            för alla åldrar och för både bredd och elit, och att det finns
            ett stort samhällsvärde i att satsa på detta.
          </p>
        </div>
        <div xml:id="i-DwARywcFNeovMrnYU73TwH" type="motSignatures">
          <list xml:id="i-YAVEXBjZ7qwmsmRp8AF5WW">
            <item xml:id="i-A3Hu9FKxsEPAhprYWyd7nL" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-ND8aqVkFgpGjftgo9kstRL" who="i-9N94VnavhL9irJidF3qceM">
              Katarina Luhr (MP)
            </item>
            <item xml:id="i-6vq6YNx4SWWYFHgjWJE3jT" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-uPRc5vNXy4v6QboNgvZbv" who="i-6EELQ8G6wLhYTcTKBKGQdF">
              Daniel Helldén (MP)
            </item>
            <item xml:id="i-NfxiwQtggWSZLSEX2j5MEA" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-TNJ1wBh42AUKeYnJUsCqXw" who="i-FDkKvDMncsBnE8nzn8d1Re">
              Emma Nohrén (MP)
            </item>
            <item xml:id="i-CEj4JhmbsEC9XBe2oXbGk3" who="i-X9jqcGenibr5tWEbnZgddm">
              Annika Hirvonen (MP)
            </item>
            <item xml:id="i-5dycS1aeJiN65RQ4MfFF2b" who="i-PQe8EhNJDXHurGqmN1U5hD">
              Jacob Risberg (MP)
            </item>
            <item xml:id="i-8iTUBcVhnxwkmvNFZKi6G8" who="i-9fsFw1TuALNQWZGH3AZGpj">
              Jan Riise (MP)
            </item>
          </list>
        </div>
      </div>
    </body>
  </text>
</TEI>
