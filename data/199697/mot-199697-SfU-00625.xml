<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-SfU-00625">
  <teiHeader>
    <fileDesc>
      <titleStmt>
        <title>Invandrar- och minoritetspolitiken</title>
        <author corresp="i-Hnc99qM2wSocQrZmyQoJhz i-Hnc99qM2wSocQrZmyQoJhz">av Rose-Marie Frebran (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Invandrar- och minoritetspolitiken</title>
          <idno type="rdwebb">GK02Sf625</idno>
          <rs type="number">Sf625</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GK02Sf625/text</ref>
          <ref type="dokument_url_html">http://data.riksdagen.se/dokument/GK02Sf625</ref>
          <ref type="dokumentstatus_url_xml">http://data.riksdagen.se/dokumentstatus/GK02Sf625</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Hnc99qM2wSocQrZmyQoJhz</idno>
            <name>Rose-Marie Frebran</name>
            <state type="partyAffiliation" ref="Q213654">
              <desc>kd</desc>
            </state>
          </person>
          <person gender="woman">
            <idno>i-Hnc99qM2wSocQrZmyQoJhz</idno>
            <name>Rose-Marie Frebran </name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9Faqmuu8Hymy97dWWZiV4n" type="signed"/>
        <correspContext corresp="i-9Faqmuu8Hymy97dWWZiV4n">
          <note type="signatory" corresp="i-Hnc99qM2wSocQrZmyQoJhz"/>
          <note type="signatory" corresp="i-Hnc99qM2wSocQrZmyQoJhz"/>
        </correspContext>
        <correspAction type="referral" xml:id="i-8fQCBkTAo1wBDDpFButwhZ">
          <date when="1996-10-11"/>
        </correspAction>
        <correspAction type="dismissal" xml:id="i-SHH67x1R1pQfWSSBFy8Bx8">
          <date when="1996-10-11"/>
        </correspAction>
        <correspAction type="submission" xml:id="i-6S5SShfFi9N56bouTbH9gE">
          <date when="1996-10-07"/>
        </correspAction>
        <correspAction type="referral" xml:id="i-AdX86yC8ykPNjeuzjfBK8R">
          <date when="1996-10-11"/>
        </correspAction>
        <correspAction type="dismissal" xml:id="i-6EmCxRtrHe65mDayPheXks">
          <date when="1996-10-11"/>
        </correspAction>
        <correspAction type="submission" xml:id="i-PqyCH7k3epDC5RKii98aa9">
          <date when="1996-10-07"/>
        </correspAction>
        <correspAction type="assigned" xml:id="i-SFzsmU3nzetDZocHrBKCKw"/>
        <correspContext corresp="i-SFzsmU3nzetDZocHrBKCKw">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_SF_0625/mot_199697_SF_0625-0001.pdf"/>
      <div type="motHeader" xml:id="i-P3pHEysTeHBSpKh4TxQxBM">
        <div type="motTitle" xml:id="i-FMvCjNit11f7yBseGc75aW"/>
        <div type="motSubmissionInfo" xml:id="i-Vq8yt4r92aZtSePCBnJkqm"/>
      </div>
      <div type="motBody">
        <div>
          <p>1996/97 Sf625 Sf623—626</p>
          <p>Motion till riksdagen</p>
          <p>1996/97:Sf625</p>
          <p>av Rose-Marie Frebran m.fl. (kd) Invandrar- och minoritetspolitiken</p>
          <p>Motionen delad mellan flera utskott</p>
          <p>Innehåll</p>
          <p>1 Inledning.... SR 2 Målen för invandrar- och minoritetspolitiken. 2.1 Varför behövs en minoritetspolitik?... 2.2 Demokratins människosyn och det mångkulturella samhället. 2.3 Familjens ställning i det mångkulturella samhället 2.4 Begreppet integratio 2.5 Nya politiska mål.. 3 Minoritetspolitik — kulturpolitik för minoritetei 3.1 Den sverigefinska minoritete 3.2 Den zigenska minoriteten 3.3 Modersmålsundervisning. 3.4 Diskriminering och rasism. 3.5 Inför lokala ombud för DO 3.6 Rasistiska organisationer 4 Hemställan</p>
          <p>Inledning</p>
          <p>I många länder jorden runt spirar en osund nationalism som ger upphov till olika former av förakt för principen om alla människors lika värde. Begreppet ”etnisk rensning” har blivit välbekant genom kriget i det forna Jugoslavien. I en del länder används våldsmetoder för folkförflyttning och ”rensning”, i andra länder kan mer förfinade administrativa och ekonomiska styrmedel ha samma effekt. Den grund som dessa tankar vilar på är 1800- talets nationalstatsidé (”Ett land, ett folk, ett språk och en kultur”). Men landsgränser, utbredningsområden för olika språkgrupper och folk stämmer sällan överens. Svenska talas i Finland, finska i Sverige. Sameland går från Kolahalvön i öster till Lofoten i väster och sträckte sig för länge sedan långt söder ut i Sverige och Finland. I Europa talas flera tiotal inomeuropeiska minoritetsspråk utöver de officiella språken (alltså oräknat ”invandrarspråken”). I delar av gränsområdena mellan Turkiet, Iran, Irak, Syrien, Georgien och Armenien lever olika folk som gör anspråk på områden som till stora delar är gemensamma. Att åstadkomma ”etniskt rena” områden för varje folk på</p>
          <pb facs="riksdagen-motions-pdf/data/199697/mot_199697_SF_0625/mot_199697_SF_0625-0002.pdf"/>
          <p>jorden, skulle leda till världshistoriens största folkförflyttning med åtföljande mänskliga tragedier. I flera internationella konventioner om mänskliga rättigheter behandlas rågor om minoritetsskydd. Sverige är i internationella sammanhang en örkämpe för förbättrade mänskliga rättigheter och skydd för minoriteter. Det vore därför naturligt att den svenska staten också på hemmaplan skulle ha samma strävan att försvara ”rätten att vara olik”. Men uttrycket framför andra när det gäller invandrar- och minoritetspolitik är integrering. Detta begrepp är dock så svårt att definiera att den invandrarpolitiska kommittén, som lämnade sitt slutbetänkande i våras, avstod från att på djupet analysera rågan. Föreställningen att en lagfäst minoritetspolitik skulle motverka integration är utbredd. Den svenska politiken har därför under en stor del av 1900-talet präglats av misstänksamhet mot minoritetsrättigheter. Samernas, sverigefinnarnas och zigenarnas situation kan tas som exempel. Både Norge och Finland har samiska språklagar, Sverige har det inte. Finska språkets ställning i Sverige har ännu inte lösts trots att den sverigefinska minoriteten har en månghundraårig historia i vårt land. De sverigefinska kulturfrågorna går som en stafettpinne mellan otaliga utredningar. Romernas (zigenarnas) situation behandlas mer som en fråga om sociala handikapp än som en kulturfråga.</p>
          <p>1Målen för invandrar- och minoritetspolitiken</p>
          <p>Rädslan för en lagfäst minoritetspolitik syns i hur de invandrarpolitiska målen utvecklats i Sverige. De mål en enig riksdag beslutade 1975 som riktlinjer för invandrar- och minoritetspolitiken brukar sammanfattas i de tre begreppen jämlikhet, valfrihet och samverkan. Den invandrapolitiska kommitténs majoritet skriver i sin diskussion av dessa riktlinjer att en del har knutit sina förväntningar på politiken till att statsmakterna använt begreppet minoritetspolitik och ”förväntade sig ett aktivt engagemang för att skapa bestående minoriteter med särskilda rättigheter” . Men staten eller byråkratin kan inte ”skapa bestående minoriteter”. Ett sådant uttryckssätt antyder en övertro på den sociala ingenjörskonstens förmåga. Däremot kan majoritetsgruppen i ett land välja att slå vakt om individers och gruppers rätt att — om de så önskar — bevara och vidareutveckla språk och andra kulturella särdrag. Om detta sedan lyckas eller ej beror på minoritetsgrupperna själva. Bland de argument som framförts mot en lagfäst minoritetspolitik kan nämnas följande: samband med  riksdagsbeslutet 1986 konstaterade riksdagen att invandrargrupper inte var minoriteter i folkrättslig mening. POK ansåg att det ”för att en invandrad minoritet skall bestå och existera under lång tid krävs en geografisk och yrkesmässig koncentration som knappast kan bli aktuell i Sverige”. Detta ansågs stämma med etablerad forsknings synsätt — invandrade grupper försvinner ofta som sammanhållna etniska och språkliga grupper redan efter ett par generationer och överlever sällan fyra.</p>
          <p>Mot. 1996/97S£625</p>
          <pb facs="riksdagen-motions-pdf/data/199697/mot_199697_SF_0625/mot_199697_SF_0625-0003.pdf"/>
          <p>Mot.</p>
          <p>1996/97Sf625</p>
          <p>En ensidig betoning av invandrares kulturella identitet leder generellt sett till ett diskriminerande utpekande av olikhet. Det första argumentets konstaterande att invandrare inte är minoriteter i folkrättslig mening, och att Sverige därför inte bör ha en minoritetspolitik, kan lätt elimineras. Man kan ju helt enkelt förklara vilken innebörd ordet minoritet har i ett visst sammanhang för att skilja det från den folkrättsliga innebörden. Ett exempel är den EU-stödda europeiska kommitté som värnar om de europeiska minoritetsspråken. Den talar om ”lesser used languages”. Det andra argumentet anger en trolig utveckling för många minoriteter. Men är det majoritetsgruppen som ska avgöra om en minoritetsgrupp överlever eller inte? Beträffande den sverigefinska gruppen kan dessutom sägas att den är tillräckligt stor för att bestå. Om man dessutom kan minska generationsmotsättningar i andra språkliga minoriteter genom att exempelvis låta barnen lära sig föräldrarnas modersmål, torde detta vara en tillräckligt stor social vinst trots att gruppen så småningom assimileras. Det tredje argumentet antyder att ett sätt att motverka diskriminering skulle vara att dölja eller utplåna minoritetskännetecken. Det är också ett av de argument som används i länder där man bedriver ”etnisk rensning”. Mot detta kan anföras att meningen med den svenska lagstiftningen mot diskriminering (liksom motsvarande internationella konventioner) är just att värna om rätten att vara olik.</p>
          <p>1.1Varför behövs en minoritetspolitik?</p>
          <p>Riksdagen beslöt 1986 att ändra de riktlinjer för invandrar- och minoritetspolitiken som antogs 1975. Ordet "minoritetspolitik” ströks. Vidare gavs begreppet "valfrihet" en ny innebörd, en snävare betydelse än i de tidigare riktlinjerna. Det är olyckligt att riktlinjerna därmed inte längre avsåg en kulturpolitik för språkliga minoriteter. Inte heller Invandrarpolitiska kommitténs majoritet anser att Sverige behöver en sådan politik. Kommittén talar i vaga formuleringar om det ”mångkulturella samhället”. Varken invandrarna eller de inhemska språkliga och etniska minoriteterna har ett dokument att hänvisa till när det gäller att i olika sammanhang hävda sina kulturella rättigheter (utöver en tämligen vag formulering i regeringsformen). En grupp som t ex jämsides med svenska språket vill bevara och utveckla sitt modersmål kan inte åberopa av riksdagen beslutade mål för minoritetspolitiken. Det finns därför behov av särskilda riktlinjer för minoritetspolitiken avseende språkliga och etniska minoriteter. Minoritetsgruppernas rättigheter och former för deras medinflytande i exempelvis skolplanering och andra aktiviteter bör slås fast. Med vanliga demokratiska majoritetsbeslut ute i kommunerna kan man annars inte garantera minoriteterna en likvärdig behandling i hela landet. En språklig eller etnisk minoritet kan behandlas på ett sätt i en kommun och på ett diametralt motsatt sätt i en närliggande kommun. Dessutom kan undervisning, kulturstöd etc för en minoritet inom</p>
          <pb facs="riksdagen-motions-pdf/data/199697/mot_199697_SF_0625/mot_199697_SF_0625-0004.pdf"/>
          <p>en kommun variera så kraftigt från år till år att föräldrar som tillhör minoriteten har svårt att t ex planera undervisningen för sina barn. Argumenten för en lagfäst minoritetspolitik kan sammanfattas på följande sätt: Av riksdagen fastställda rättigheter för etniska och språkliga minoriteter medverkar till att stärka självtilliten och den kulturella identiteten för de personer som vill räkna sig till en viss minoritet. Därmed underlättas en integration byggd på jämlikhet och kulturell medvetenhet. I synnerhet gäller det barnen och ungdomarna som ofta känner sig vilsna i valet mellan föräldrarnas kultur och den svenska majoritetsgruppens. En av samhället accepterad dubbel, förenlig identitet blir möjlig. En fastställd kulturpolitik för minoriteter motverkar rasism och diskriminering. Minoritetspolitiken legitimerar möjligheten att vara sverigefinne, sverigezigenare osv. Fasta regler för språkundervisning och kulturstöd i olika former medverkar till möjligheten att bevara sådana språk som samiska, finska, tornedalsfinska och zigenska — språk som är en värdefull del av den svenska kulturen. Det kan dessutom medverka till uppbyggandet av en språklig kompetens på modersmålsnivå av sådana ”invandrarspråk” som Sverige har stor nytta av i de internationella förbindelserna — handels- och kulturförbindelser, u-lands- bistånd, diplomati etc. Sveriges möjligheter att internationellt verka till förmån för språkliga och etniska minoriteter i skilda länder ökar om vi själva har en lagfäst minoritets- politik. I synnerhet torde detta gälla de svenska önskemålen om fortsatt skydd för det svenska språkets ställning i Finland.</p>
          <p>1.2Demokratins människosyn och det mångkulturella samhället</p>
          <p>I beskrivningar av det mångkulturella samhället tenderar många att bortse från behovet av en fast etisk och värderingsmässig grundval för ett samhälle, ett gemensamt etiskt minimum. Så t ex säger Invandrarpolitiska kommittén i slutbetänkandets sammanfattning att det mångkulturella samhället inte är statiskt och ”målet bör enligt kommittén inte heller vara att bibehålla och bevara det som gäller vid en viss tidpunkt”. Man kan instämma i denna dynamiska syn på kulturutvecklingen. Men ett av villkoren för att denna dynamik inte ska bli explosiv är bevarandet av ett etiskt minimum som alla invånare respekterar. En sådan diskussion kan ta sin utgångspunkt i den svenska historien. Sverige har under gångna århundraden huvudsakligen varit ett invandrarland. Undantaget är den ungefär trekvarts sekel långa period med början på 1850- talet då drygt 1,2 miljoner människor utvandrade till framförallt Nordamerika. Under denna ”utvandringsperiod” upplevdes Sverige som ett alltmer homogent land. De tidigare invandrargrupperna hade integrerats i det svenska samhället och de bidrag de lämnat till den av skilda element sammansatta svenska kulturen kom därför att i allt högre grad att uppfattas som svenska. Sverige upplevdes inte — i varje fall inte av majoritetsbefolkningen — som ett mångkulturellt land, trots att stora delar av det svenska språket, svenska seder och bruk hade en bakgrund i det kulturella</p>
          <p>Mot. 1996/97S£625</p>
          <pb facs="riksdagen-motions-pdf/data/199697/mot_199697_SF_0625/mot_199697_SF_0625-0005.pdf"/>
          <p>Mot.</p>
          <p>1996/97Sf625</p>
          <p>bagage som tidigare invandrargrupper (liksom de från otaliga europeiska krig hemvändande svenska soldaterna) fört med sig. Sverige har i denna mening genom århundraden präglats av en mångkulturell bakgrund. Dessutom har ett flertal minoritetsgrupper en åtskilliga sekel lång historia inom det svenska rikets gränser. Men majoritetsbefolkningens helt dominerande = storlek = gjorde = att minoritetsgrupperna — samer, tornedalsfinnar och andra sverigefinnar, judar, zigenare m.fl. — i stort sett ”försvann” i majoritetsgruppens medvetande. I den svenska historia som under 1900-talet bibringats svenska elever har det därför varit mycket tunt med fakta om minoriteterna. Till den upplevda homogeniseringen bidrog också den nationella samling som de båda världskrigen skapade. Samtidigt spreds nazismens idéer om en homogen arisk befolkning med hemortsrätt i de gamla germanska kärnområdena. Hos en icke obetydlig grupp av den svenska befolkningen fann dessa tankar en god jordmån. När så efter det andra världskriget invandringen till vårt land nystartade, upplevdes de nyinvandrade av många människor som ett hot mot det homogena Sverige. I synnerhet gäller det de senaste årtiondenas invandring. Men historien borde lära oss att det svenska kulturarvet med väsentliga rötter i västerländsk humanism och kristen tradition har bidragit till skapandet av en lagstiftning och en rättstradition som kan utgöra en stabil grund för ett mångkulturellt samhälle. Det fordras dock att många svenskar bibringas en större medvetenhet om  ”svenskhetens” rika rötter i månghundraårig internationell kulturpåverkan, inte minst genom tidigare invandrare. Också kunskapen om de internationella konventioner Sverige skrivit under behöver stärkas. I själva verket uttrycker Europarådets konvention om de mänskliga rättigheterna, liksom motsvarande FN- konventioner och FN:s barnkonvention, väsentliga delar av den humanistiska grund på vilken vårt samhälle och vår välfärdsmodell byggts. Målen för den förändrade invandrar- och minoritetspolitiken bör därför utgå ifrån att Sverige också i fortsättningen kommer att präglas av kulturell och etnisk mångfald. Det bör dock betonas att mångfalden hålls samman av en gemensam humanistisk, demokratisk grund samt av de starka kultursammanhållande element som i århundraden visat sig bidra till fred och samförstånd i vårt land. Ett mångkulturellt samhälle fungerar inte utan en gemensam etisk grund som respekteras av både majoritetsbefolkning och minoritetsgrupper. En del av denna etiska grund är just respekten för andra inviders och folkgruppers språkliga, religiösa och kulturella särdrag.</p>
          <p>1.3Familjens ställning i det mångkulturella samhället</p>
          <p>Statsmakterna betonar i 1986 års riktlinjer för invandrarpolitiken barnets individuella behov när det gäller olika åtgärder som t ex hemspråksundervisning. Men vem avgör vilka behov som är viktigast, företrädare för minoritetsgruppen eller majoritetsgruppen? Konfliktriskerna är uppenbara. Man kan i realiteten aldrig isolera "individuella behov" ifrån</p>
          <pb facs="riksdagen-motions-pdf/data/199697/mot_199697_SF_0625/mot_199697_SF_0625-0006.pdf"/>
          <p>den sociala och kulturella miljö barnet lever i. Det är endast företrädare för en stark majoritetsgrupp som anser detta vara oproblematiskt. Även majoritetsgruppen tolkar barnets behov utifrån sin egen kulturs bedömning av vad som är väsentligt i livet. Det är därför viktigt att föräldrars rätt att tillförsäkra sina barn en uppfostran och utbildning som står i överensstämmelse med deras livsåskådning på lämpligt sätt betonas i målen för invandrar- och minoritetspolitiken. Detta bör vara en naturlig följd av att riksdagens beslut att inlemma Europarådskonventionen med  tilläggsprotokoll i svensk lagstiftning. Även FN:s barnkonvention innehåller regler som är tillämpliga när det gäller familjens rättigheter. Givetvis kan föräldrarätten i ytterlighetsfall komma i konflikt med ”demokratimålet”. Detta har uppmärksammats bland annat i FN:s barnkonvention. Självfallet måste lagstiftning till skydd för barn respekteras av alla invånare.</p>
          <p>1.4Begreppet integration</p>
          <p>”Rätten att vara olik” är en väsentlig del av en framgångsrik integration. För en funktionell definition av integration kan man bygga på de begrepp som riksdagen 1975 satte upp som mål för invandrarpolitiken — jämlikhet, valfrihet och samverkan.</p>
          <p>En invandrar- och minoritetspolitik som syftar till förbättrad integration borde därför kunna konstateras i form av + en stegvis allt bättre jämlikhet mellan individer och grupper inom olika sektorer i det svenska samhället, . en valfrihet för individer och grupper som står i allt bättre överensstämmelse med internationella konventioner om mänskliga fri- och rättigheter och svensk lag. e en gradvis förbättrad samverkan mellan individer och grupper som kan mätas i bland annat minskad diskriminering och segregation.</p>
          <p>En mycket viktig del av integrationen gäller den tredje punkten — samverkan. Det bör framhållas att en förbättrad samverkan i stor utsträckning är resultatet av hur väl stat och kommun lyckas skapa och upprätthålla förutsättningarna för jämlikhet och valfrihet. En individ eller grupp som anser sig jämlikt behandlad och har en vidsträckt valfrihet för sina strävanden kommer att ha viljan att samverka för det gemensammas bästa. Samverkan i ett mångkulturellt samhälle kräver dessutom en gemensam referensram och ett gemensamt språk. Goda kunskaper i svenska för samtliga invånare är därför en förutsättning för en lyckosam integration.</p>
          <p>1.5Nya politiska mål</p>
          <p>Skillnaden mellan en vag mångkulturell beskrivning av samhället och en lagfäst minoritetspolitik kan beskrivas som skillnaden mellan möjlighet och rättighet. Invandrarpolitiska kommittén har föreslagit förändrade mål för invandrarpolitiken. I korthet går de ut på att ”invandrarpolitiska åtgärder” i stort ska begränsas till att gälla de första fem åren av invandrares vistelse i Sverige. Därefter ska den generella politiken gälla. Denna politik ska utgå</p>
          <p>Mot. 1996/97S£625</p>
          <p>10</p>
          <pb facs="riksdagen-motions-pdf/data/199697/mot_199697_SF_0625/mot_199697_SF_0625-0007.pdf"/>
          <p>Mot.</p>
          <p>11</p>
          <p>1996/97Sf625</p>
          <p>ifrån att Sverige är ett mångkulturellt samhälle. Om denna generella politik ska värna också minoriteternas ställning, borde målen även innehålla en punkt av ungefär följande lydelse: Den generella samhällspolitiken skall också omfatta åtgärder till stöd för etniska och språkliga minoritetsgruppers rätt att bibehålla och vidareutveckla sin kultur inom ramen för av Sverige ratificerade internationella konventioner och svensk lag.</p>
          <p>2Minoritetspolitik — kulturpolitik för minoriteter</p>
          <p>Den invandrarpolitiska kommittén betonar som nämnts att den generella politiken i mycket högre grad än tidigare måste utgå ifrån och spegla den etniska, kulturella och sociala mångfalden. Det hade i detta sammanhang varit naturligt att närmare diskutera frågor som berör svenska minoritetsgrupper.</p>
          <p>2.1Den sverigefinska minoriteten</p>
          <p>Finska språkets ställning behandlas f n i en kommitté knuten till Jordbruksdepartementet (!). Invandrapolitiska kommittén har därför, liksom otaliga tidigare utredningar, skickat frågan vidare. Ett enda förslag framförs som gäller den sverigefinska minoriteten. Det är förslag om införandet av ett språkprov i finska på grundskole- och gymnasienivå. Samiska och finska är vid sidan av svenska de äldsta språken i Sverige. Av historiska skäl bör därför de samiska och sverigefinska minoriteterna ha en särställning i det svenska samhället. Detta bör inte minst framgå i historie- och samhällskunskapsundervisningen i den svenska skolan. Antalet finskspråkiga i Sverige är idag i stort sett jämförbart med antalet svenskspråkiga i Finland. I vårt land finns en hel sverigefinsk infrastruktur med = finskspråkiga föreningar, kyrkor, idrottsklubbar och andra organisationer. I många kommuner finns bostadsområden där antalet finskspråkiga dominerar, i vissa skolor har finska språket en relativt stark ställning, liksom på många arbetsplatser. Det finska språket kan inte raderas ut i Sverige. Den finskspråkiga minoriteten är stor, kontakterna över Östersjön är täta och en folklig, finskspråkig kultur är levande i vårt land. Trots att så många brukar finska i den svenska vardagen — även ett ökande antal finskspråkiga företagsledare — finns risken att finskan i Sverige blir ett subkulturspråk med låg status. Därför behöver det finska språkets ställning i Sverige förstärkas. Sverige bör därför snarast ratificera Europarådskonventionen om regionala språk och minoritetsspråk för finskans del. Ett annat viktigt område för finska språket gäller skolan. Kommunerna har nu möjlighet att ordna tvåspråkig undervisning i hela grundskolan. Men det motsvaras inte av någon rättighet för sverigefinnarna. Många finskspråkiga föräldrar känner en stor otrygghet när det gäller barnens undervisning. Föräldrarna har ingen fast skolplanering att studera och ta ställning till. Ena året finns en mycket omfattande undervisning på finska, nästa år kan den</p>
          <pb facs="riksdagen-motions-pdf/data/199697/mot_199697_SF_0625/mot_199697_SF_0625-0008.pdf"/>
          <p>skäras ned starkt. Ett av skälen till att många familjer väljer att flytta till Finland är just omtanke om barnens skolgång. De sverigefinska föräldrarna reagerar också ofta mot den låga kvaliteten på undervisningen i svenska som andraspråk. Föräldrarna önskar en bra och fast undervisning på och i båda språken. Enligt Kristdemokraternas mening bör Sverige införa vissa språkregler för den finskspråkiga undervisningen. Erfarenheter från många länder visar att tvåspråkig undervisning ger goda resultat. Inte minst borde vi dra lärdom av undervisningen för finlandssvenskarna i Finland. Kommuner med en viss andel finskspråkiga invånare, skulle åläggas att inrätta en sverigefinsk utbildningslinje inom grundskolan eller en särskild sverigefinsk skola. Utbildningen skulle ha ett visst garanterat minimiantal timmar undervisning på och i svenska resp finska i de olika årskurserna. Målsättningen skulle givetvis vara aktiv tvåspråkighet. Efter årskurs 9 ska eleverna ha så goda färdigheter i sina båda språk att de kan följa högre undervisning på både finska och svenska. En särskild styrelse för den sverigefinska utbildningslinjen/skolan bör finnas i varje sådan kommun. I denna styrelse bör de finskspråkiga föräldrarna ha en stark ställning. Givetvis ska föräldrarna ha rätt att välja om barnen ska gå den sverigefinska utbildningslinjen eller om de ska gå i vanlig svensk klass. Klara regler för kommunernas skyldigheter skulle dessutom skapa en bättre balans mellan förhållandena i Sverige och Finland. Finskspråkiga föräldrar skulle ha lättare att flytta mellan länderna utan oro för barnens utbildning. I regioner med flera kommuner som uppfyller de nämnda kraven för sverigefinsk utbildning inom grundskolan, bör också erbjudas sverigefinska gymnasielinjer — även de med tvåspråkig undervisning. Viss yrkes- och högskoleutbildning i sådana regioner skulle också ha utbildningsalternativ med en stark ställning för det finska språket. I alla yrkesinriktade svenskspråkiga utbildningar bör finnas ett tillvalsalternativ för finskspråkiga elever. Tillvalet ska omfatta yrkesterminologi på finska. De finska institutionerna vid universiteten bör rustas upp. Den nuvarande kulturpolitiken kan leda till att den sverigefinska gruppen inte uppfattar sig som en svensk minoritet utan som en beständig finsk invandrargrupp. Vill vi stärka de sverigefinska barnens och ungdomarnas upplevelse av att höra till det svenska samhället, måste det sverigefinska kulturlivet stimuleras. Andelen i Sverige producerade finskspråkiga program i radio och TV måste ökas. Utbyte av program mellan Sverige och Finland är givetvis till nytta, men den sverigefinska identiteten stärks bäst genom att man får bättre möjligheter att producera program i Sverige. Inom Sveriges radio bör resurser skapas för en sverigefinsk fullservicekanal (public service-kanal). Finska språket bör få ett ytterligare stärkt meritvärde inom både den offentliga och den privata sektorn. I praktiskt taget alla yrken och befattningar i det svenska samhället kommer de anställda i kontakt med finskspråkiga. Sist men inte minst bör den sverigefinska minoriteten få möjlighet att genom ett sverigefinskt folkting behandla frågor av betydelse för gruppen.</p>
          <p>Mot. 1996/97S£625</p>
          <p>12</p>
          <pb facs="riksdagen-motions-pdf/data/199697/mot_199697_SF_0625/mot_199697_SF_0625-0009.pdf"/>
          <p>Mot.</p>
          <p>13</p>
          <p>1996/97Sf625</p>
          <p>Detta folkting kan anordnas enligt mönster av Sametinget. Varje sverigefinne som så önskar skulle kunna registrera sig som medlem av minoriteten. En sådan registrering behöver inte vara offentlig handling när det gäller enskilda individer, men det sammanlagda antalet sverigefinnar kan räknas som underlag för olika åtgärder. Varje sverigefinne som registrerat sig skulle ha rösträtt till det sverigefinska folktinget.</p>
          <p>2.2Den zigenska minoriteten</p>
          <p>Den zigenska kulturen omfattar små grupper av människor spridda över hela världen. I Europas länder finns ett betydande antal zigenare, men gruppernas spridning gör det mycket svårt att vidmakthålla och vidareutveckla de zigenska språken. I Sverige har romer bott under olika perioder sedan 1500- talet. En del av de s.k. finska zigenarna är ättlingar till romer som lämnade det svenska rikets kärnområde på 1600-talet. Under vårt århundrade har den romska gruppen ökat genom invandring från flera olika länder. Romerna är nu en av de större minoriteterna i landet. Den zigenska minoriteten har genom århundraden varit förföljd i många länder. I våra dagar är inte de fysiska tvångsåtgärderna riktade mot gruppen lika starka som tidigare i västerlandet, men det mer eller mindre öppna kravet på assimilation i majoritetssamhället medför en stark påfrestning på det zigenska språket. Eftersom många zigenare dessutom inte kan skriva sitt eget språk, saknar den zigenska minoriteten det kulturella stöd som böcker, tidningar och tidskrifter utgör. Den zigenska kulturens internationella karaktär understryker behovet av internationella insatser. Sverige bör verka för att ett europeiskt kulturcentrum för zigenska frågor inrättas. Ett sådant kulturcentrum kunde ha bl a följande uppgifter: e att forska om och dokumentera den zigenska historien e att forska om och utbilda lärare och andra kulturarbetare i det zigenska språket e att vidareutveckla en gemensam ortografi och ett gemensamt ordförråd samt att ge ut ordböcker över de zigenska dialekterna e att arrangera olika typer av kultursamlingar och konferenser för zigenare e  attta initiativ till och stödja utgivning av zigenska tidningar och böcker.</p>
          <p>Om Sverige på ett kraftfullt sätt visar att man uppskattar den zigenska kulturen som en del i det svenska och europeiska kulturarvet genom att internationellt aktivt arbeta för bildandet av ett europeiskt kulturcentrum, så kommer romernas självkänsla att växa. Det är ett erkännande som de väntat länge på. Parallellt med att Sverige i lämpliga europeiska samarbetsorgan tar initiativ till bildandet av ett europeiskt zigenskt kulturcentrum, bör ett liknande kulturcentrum skapas i Norden.</p>
          <pb facs="riksdagen-motions-pdf/data/199697/mot_199697_SF_0625/mot_199697_SF_0625-0010.pdf"/>
          <p>2.3Modersmålsundervisning</p>
          <p>Hemspråksundervisning bör byta namn till modersmålsundervisning och förläggas inom timplanen i grundskolan och organiseras som vanlig språkundervisning. Genom dessa åtgärder försvinner karaktären av säråtgärd för invandrare. Modersmålsundervisning kommer att gälla alla barn till föräldrar som har en annan språklig bakgrund jämsides med svenskan. Det är lätt att föra fram starka argument för den nytta Sverige kan få av att många barn skaffar sig språkkunskaper på modersmålsnivå. Inom denna undervisning finns det som brukar kallas ”de nya marknadernas språk” liksom alla de språk vi kan ha nytta av inom bl a u-landsbiståndet. Även turismen i Sverige och den sociala omsorgen och sjukvården kommer att kunna tillgodogöra sig resultatet av modersmålsundervisningen.</p>
          <p>2.4Diskriminering och rasism</p>
          <p>Den svenska kulturella identiteten speglar i stor utsträckning majoritetsgruppens bild av den svenska kulturen. Med en nyanserad bild av det vi kallar svenskt skapas en ödmjuk nationalism. Detta är en av de viktiga förutsättningarna för att arbetet mot främlingsfientlighet och rasism ska lyckas. För att uppnå detta måste bl a hela utbildningsväsendet bidra till formandet av en Sverigebild med ett annat perspektiv. De språkliga och etniska minoriteternas roll som medskapare i den svenska historiska utvecklingen och i det nutida samhället måste bli synlig i historie-, litteratur- och samhällskunskapsundervisning. Kanske kan en större medvetenhet om alla de folkgrupper och kulturinflytanden som medverkat till framväxten av dagens Sverige bidra till att stärka samhörighetskänslan med också de nya invånare som kommer till vårt land. Sverige har valt att söka integrera invandrargrupperna enligt den målsättning som tidigare beskrivits (”jämlikhet, valfrihet och samverkan”). Om detta ska lyckas måste starka insatser göras för att föräldragenerationen invandrare bibringas goda kunskaper i svenska och om det svenska samhällets grundläggande normer och lagar, samtidigt som invandrarbarnen får en sund självkänsla för såväl Sveriges som den egna minoritetens kulturella rötter. Integreringen kräver att samhället på olika sätt motverkar motsättningen mellan att vara svensk och att tillhöra en minoritet. Alla svenskar har erfarenhet av att i något avseende tillhöra en minoritet. Detta sätts inte i motsättning mot svenskheten.</p>
          <p>2.5Inför lokala ombud för DO</p>
          <p>Diskrimineringsombudsmannen, DO, har utfört ett gott arbete, när det gäller att påvisa tendenser till rasism och främlingsfientlighet. Denna myndighet bör kompletteras på det kommunala planet genom att man inom varje kommun utser en tjänsteman som ska ha som en av sina arbetsuppgifter att motverka diskriminering och rasism inom kommunen och dess verksamhet. Detta skall statsmakten inte besluta, men den skall påtala behovet och vikten av lokala diskrimineringsombudsmän.</p>
          <p>Mot. 1996/97S£625</p>
          <p>14</p>
          <pb facs="riksdagen-motions-pdf/data/199697/mot_199697_SF_0625/mot_199697_SF_0625-0011.pdf"/>
          <p>Mot. 15 1996/97Sf625</p>
          <p>2.6Rasistiska organisationer</p>
          <p>Sverige har skrivit under en FN-konvention mot rasism. I denna konvention sägs att länder som ratificerar dokumentet också skall stifta lagar som förbjuder rasistiska organisationer. FN har flera gånger påpekat att Sverige ännu inte uppfyllt detta krav. Kristdemokraterna anser att lagstiftningen mot rasism bör förstärkas. Hur det kan göras behandlas utförligt i en särskild</p>
          <p>motion.</p>
          <p>3Hemställan</p>
          <p>Med hänvisning till det anförda hemställs</p>
          <p>1. att riksdagen som sin mening ger regeringen till motionen an</p>
          <p>motionen Europarådsl finskans de</p>
          <p>8. att riksdagen som sin mening ger regeringen till känna vad i motionen anförts om inrättandet av en sverigefinsk utb inom grund</p>
          <p>med en viss</p>
          <p>motionen ai undervisning,</p>
          <p>10. att ril</p>
          <p>motionen anförts om utbildningsalternativ med stark ställning för det</p>
          <p>finska språ</p>
          <p>skolan eller särskilda sverigefinska skolor i kommuner andel finskspråkiga invånare, 9. att riksdagen som sin mening ger regeringen till känna vad i nförts om sverigefinska gymnasielinjer med tvåspråkig</p>
          <p>sdagen som sin mening ger regeringen till</p>
          <p>örts om särskilda riktlinjer för minoritetspolitiken avseende språkliga och etniska minoriteter, 2. att riksdagen som sin mening ger regeringen ti motionen anförts om en gemensam etisk grund som respekteras av både majoritetsbefolkning och minoritetsgrupper, 3. att riksdagen som sin mening ger regeringen til motionen anförts om att föräldrars rätt att tillförsäkra uppfostran och utbildning som står i överensstämmel livsåskådning på lämpligt sätt skall betonas i målen för invandrar- och minoritetspolitiken, 4. att riksdagen som sin mening ger regeringen till känna vad motionen anförts om begreppet integration, 5. att riksdagen som sin mening ger regeringen till känna vad i motionen anförts om att den generella samhällspolitiken skall omfatta åtgärder till stöd för etniska och språkliga minoritetsgruppers rätt att behålla och vidareutveckla sin kultur inom ramen för av Sverige ratificerade internationella konventioner och svensk lag, 6. att riksdagen som sin mening ger regeringen till känna vad motionen anförts om de samiska och sverigefinska mi särställning i det svenska samhället, 7. att riksdagen som sin mening ger regeringen till känna vad i anförts om att Sverige snarast bör = ratificera onventionen om regionala språk och minoritetsspråk för</p>
          <p>känna vad i</p>
          <p>känna vad i</p>
          <p>känna vad i</p>
          <p>sina barn en se med deras</p>
          <p>inoriteternas</p>
          <p>ildningslinje</p>
          <p>känna vad i</p>
          <p>et inom viss yrkes- och högskoleutbildning och om tillvalsalternativ i yrkesinriktade svenskspråkiga utbildningar för finskspråkiga elever,</p>
          <pb facs="riksdagen-motions-pdf/data/199697/mot_199697_SF_0625/mot_199697_SF_0625-0012.pdf"/>
          <p>11. att riksdagen som sin mening ger regeringen ti</p>
          <p>motionen anförts om behovet av att rusta upp de finska institutionerna</p>
          <p>vid universiteten,</p>
          <p>änna vad</p>
          <p>12. att riksdagen som sin mening ger regeringen till känna vad motionen anförts om att stimulera det sverigefinska kulturlivet,</p>
          <p>13. att riksdagen som sin mening ger regeringen ti</p>
          <p>motionen anförts om en sverigefinsk fullservicekanal inom Sveriges</p>
          <p>Radio, 14. att riksdagen som sin mening ger regeringen ti</p>
          <p>motionen anförts om ett ytterligare förstärkt meritvärde för finska</p>
          <p>språket inom både den offentliga och den privata sektorn,</p>
          <p>änna vad</p>
          <p>änna vad</p>
          <p>15. att riksdagen som sin mening ger regeringen till känna vad</p>
          <p>motionen anförts om ett sverigefinskt folkting, 16. att riksdagen som sin mening ger regeringen ti motionen anförts om att Sverige bör verka för att ett kulturcentrum för zigenska frågor kommer till stånd, 17. att riksdagen som sin mening ger regeringen ti motionen anförts om ett nordiskt zigenskt kulturcentrum, 18. att riksdagen som sin mening ger regeringen ti</p>
          <p>motionen anförts om att hemspråksundervisning bör byta namn till modersmålsundervisning och förläggas inom timplanen i grundskolan</p>
          <p>och organiseras som vanlig språkundervisning, 19. att riksdagen som sin mening ger regeringen ti motionen anförts om utbildningsväsendet och de språkliga minoriteternas roll som medskapare i den svenska utvecklingen och i det nutida samhället, 20. att riksdagen som sin mening ger regeringen til motionen = anförts om = starka insatser för = att föräldragenerationen invandrare goda kunskaper i svenska svenska samhällets grundläggande normer och lagar, 21. att riksdagen som sin mening ger regeringen til motionen anförts om lokala diskrimineringsombudsmän.</p>
          <p>Stockholm den 6 oktober 1996 Rose-Marie Frebran (kd) Ulf Björklund (kd) Inger Davidson (kd) Holger Gustafsson (kd) Göran Hägglund (kd)</p>
          <p>Ingrid Näslund (kd)</p>
          <p>änna vad europeisl</p>
          <p>änna vad</p>
          <p>änna vad</p>
          <p>änna vad</p>
          <p>och etniska</p>
          <p>i</p>
          <p>i</p>
          <p>i</p>
          <p>5</p>
          <p>i</p>
          <p>i</p>
          <p>historiska</p>
          <p>änna vad</p>
          <p>bibringa</p>
          <p>och om d</p>
          <p>änna vad</p>
          <p>i</p>
          <p>jet</p>
          <p>Mot. 1996/97S£625</p>
          <p>16</p>
          <pb facs="riksdagen-motions-pdf/data/199697/mot_199697_SF_0625/mot_199697_SF_0625-0013.pdf"/>
          <p>Mot. 17 1996/97Sf625</p>
          <p>"'Yrkandena 6 och 15 hänvisade till KU. Yrkande 7 hänvisat till UU. &gt;Yrkandena 8-11, 18-19 hänvisade till UbU. "Yrkanden 12 och 13 hänvisade till KrU.</p>
        </div>
      </div>
    </body>
  </text>
</TEI>
