<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04730">
  <teiHeader>
    <fileDesc>
      <titleStmt>
        <title>med anledning av skr. 2021/22:230 Vård av unga vid Statens institutionsstyrelses särskilda ungdomshem</title>
        <author corresp="i-AztMVLti5hapQ8yJnkFbgD">av Sofia Nilsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4730 av Sofia Nilsson m.fl. (C)</title>
          <idno type="rdwebb">H9024730</idno>
          <rs type="number">4730</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024730/text</ref>
          <ref type="dokument_url_html">http://data.riksdagen.se/dokument/H9024730</ref>
          <ref type="dokumentstatus_url_xml">http://data.riksdagen.se/dokumentstatus/H9024730</ref>
          <ref type="docx">http://data.riksdagen.se/fil/8E8C54A4-CCA5-4859-94F4-B6C7465B348B</ref>
          <ref type="pdf">http://data.riksdagen.se/fil/01E5CBA1-47D5-47E4-B2AE-A1E7D328D9CE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-C3pbJfgMjJipDqWLJcuDvz</idno>
            <name>Aphram Melki</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-E4G5ETYnY7K3jQGAYwnDX6"/>
        <correspContext corresp="i-E4G5ETYnY7K3jQGAYwnDX6">
          <ref>Skrivelse 2021/22:230</ref>
        </correspContext>
        <correspAction xml:id="i-DZ5SQcU38rc7UYphvQdoFy" type="signed"/>
        <correspContext corresp="i-DZ5SQcU38rc7UYphvQdoFy">
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-C3pbJfgMjJipDqWLJcuDvz"/>
        </correspContext>
        <correspAction type="submitted" xml:id="i-xCW9HsfrWncXiKF1V5KeU">
          <date when="2022-05-05"/>
          <time when="16:23:44"/>
        </correspAction>
        <correspAction type="dismissed" xml:id="i-Ub7kFeNsfq4mjCRuEAN58X">
          <date when="2022-05-11"/>
        </correspAction>
        <correspAction type="reviewed" xml:id="i-Dh3Do5W8R9GwJ1bzPB8m8Z">
          <date when="2022-05-11"/>
          <time when="16:23:11"/>
        </correspAction>
        <correspAction type="referred" xml:id="i-2iVvemUW6XQ8Hg3GmCFcc5">
          <date when="2022-05-12"/>
        </correspAction>
        <correspAction type="assigned" xml:id="i-5W5bRhPRawjFqEUbrXNEMc">
          <date when="2022-10-12"/>
          <time when="11:38:40"/>
        </correspAction>
        <correspContext corresp="i-5W5bRhPRawjFqEUbrXNEMc">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-7ARy5Npt3ntJruT4Lh4Roq"/>
        <correspContext corresp="i-7ARy5Npt3ntJruT4Lh4Roq">
          <ref type="uppgift">2021/22:SoU37</ref>
          <ref type="ref_dok_id">H901SoU37</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU37</ref>
          <ref type="ref_dok_titel">Vård av unga vid Statens institutionsstyrelses särskilda ungdomshem</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4730 av Sofia Nilsson m.fl. (C) med anledning av skr. 2021/22:230 Vård av unga vid Statens institutionsstyrelses särskilda ungdomshem</div>
      </div>
      <div type="motBody">
        <div type="motProposal" subtype="förslag">
          <head xml:id="i-3S332xU8hwviZJdkxSMavU">
            Förslag till riksdagsbeslut
          </head>
          <list style="ol">
            <item xml:id="i-2uPizCAGTpdLBYZu8gzDnP">
              Riksdagen ställer sig bakom det som anförs i motionen om att
              regeringen bör överväga ytterligare åtgärder för att omotiverade
              skillnader mellan Sis-institutionerna vad gäller avskiljningar
              skyndsamt ska upphöra, och detta tillkännager riksdagen för regeringen.
            </item>
            <item xml:id="i-ViaLFVndToLrxeGmsLbJpz">
              Riksdagen ställer sig bakom det som anförs i motionen om att
              regeringen bör se över hur Ivos roll vad gäller tillsyn och uppföljning
              av tvångsåtgärder inom vården på Sis ungdomshem kan stärkas och
              tillkännager detta för regeringen.
            </item>
            <item xml:id="i-CGzJDfwadtdxJoTMq2Zkhu">
              Riksdagen ställer sig bakom det som anförs i motionen om att
              regeringen bör återkomma till riksdagen senast den 1 februari
              2023 med en bedömning av effekten av Sis åtgärder för att minska
              antalet avskiljningar samt vilka fortsatta insatser som krävs
              för att avskiljningarna ska upphöra, och detta tillkännager riksdagen
              för regeringen.
            </item>
            <item xml:id="i-2dtxhzPoVcHuuiMcMjQwfh">
              Riksdagen ställer sig bakom det som anförs i motionen om en utredning
              av hur det kan inrättas en klagomålsfunktion som är fristående
              från Statens institutionsstyrelse och dess ungdomshem, och detta
              tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-NTB7A2yYE2LdEKnu5soUWP">
            Motivering
          </head>
          <p xml:id="i-GjYHDH1Z7dVoUkgEEyK47b">
            Efter ett tillkännagivande från riksdagen i april 2021 lämnade
            regeringen den 22 juli 2021 en skrivelse (skr. 2020/21:215) om
            nödvändiga insatser för en trygg och säker vård inom Statens institutionsstyrelses
            (Sis) särskilda ungdomshem. Både JO och Ivo har riktat allvarlig
            kritik mot verksamheten vid flera av hemmen. Den handlar bl.a.
            om att personalen använder tvångsåtgärder gentemot de unga som
            saknar stöd i lagen och att personalen använder mer kraftfulla
            tag än vad som är försvarligt och proportionerligt. Men det handlar
            också om hur personalen bemöter ungdomarna.
          </p>
          <p xml:id="i-EhKB5FtYXGDNRjSexgZa8T">
            I samband med behandlingen av skrivelse 2020/21:215 tillkännagav
            riksdagen att regeringen senast den 19 april 2022 skulle återkomma
            med en ny skrivelse med en bedömning av de fortsatta insatser
            som krävs. Samtidigt tillkännagav riksdagen bl.a. att regeringen
            bör vidta lämpliga åtgärder för att användningen av tvångsåtgärden
            avskiljningar ska upphöra.
          </p>
          <p xml:id="i-MBmXNKYpobBdBQwLY9wHzn">
            Regeringens samlade bedömning i skrivelsen som lämnades den 13
            april 2022 (skr. 2021/22:130) är att de sammantagna insatserna
            visar på positiva resultat och man hänvisar till att ett flertal
            utvecklingsinsatser pågår. Vidare har Statskontoret på uppdrag
            av regeringen analyserat förutsättningarna för Sis att bedriva
            ändamålsenlig vård med särskilt fokus på vård av flickor, granskat
            hur vårdkedjan fungerar samt gränsdrag­ningen för Sis och andra
            myndighetsaktörers uppdrag i vårdkedjan. Statskontorets rapport
            redovisades den 31 mars 2022 och kommer enligt regeringens skrivelse
            att beredas under året. Regeringen hänvisar även till ett antal
            pågående utredningar.
          </p>
          <p xml:id="i-6ZymWQF9A15tqGL22x7hrd">
            Centerpartiet välkomnar de åtgärder regeringen verkställt men
            kan konstatera att barn och unga fortfarande far illa till följd
            av brister i Sis-vården. Till exempel har JO konstaterat att det
            förekommer att unga som vårdas enligt LVU placeras på samma avdelning
            som unga som verkställer straff med stöd av LSU. JO anser att
            det är olämpligt men uppger att Sis inte har någon avsikt att
            upphöra med att vårda flickor som verkställer straff enligt LSU
            tillsammans med flickor som vårdas enligt LVU.
          </p>
          <p xml:id="i-SxFoP2wfLetmybWSZG41Q4">
            Situationen är med andra ord fortfarande mycket bekymmersam,
            och vi anser mot bakgrund av detta att det behövs fler och snabbare
            åtgärder än de som redan aviserats.
          </p>
          <head type="h2" xml:id="i-KvvNFUTZhHB1mwzRdiKgP7">
            Ytterligare insatser för att minska antalet avskiljningar
          </head>
          <p xml:id="i-MR3fdhJaVa2T72V6bQzuP5">
            Avskiljning är ett ingripande tvångsmedel som innebär isolering
            och som vi vet är skadligt för barn. Avskiljning ska användas
            restriktivt och i extrema situationer, inte som någon återkommande
            metod eller del i vården.
          </p>
          <p xml:id="i-HiXLReEnTn9t7XkJLHMK9N">
            Som Utredningen om tvångsvård för barn och unga (SOU 2015:71)
            påpekar finns det inga terapeutiska effekter med att avskilja
            ett barn. Centerpartiet anser fortfarande att ett förbud mot avskiljning
            behövs för att behovet av nya behandlingsmetoder och arbetssätt
            ska kunna tillgodoses i praktiken.
          </p>
          <p xml:id="i-AB3sVdZoQyVkZpXWkJcmPL">
            En rapport som den ideella organisationen Barnrättsbyrån presenterade
            hösten 2021 argumenterar för att de metoder för fysiska interventioner
            (NPNL) som används i samband med avskiljning är att anse som våld.
            Dessa metoder används i över 80 procent av alla avskiljningar.
            De yngsta, flickor och barn med funktionsnedsättningar utsätts
            i störst utsträckning. I en tredjedel av de granskade fallen går
            det inte att utläsa att barnen varit våldsamma.
          </p>
          <p xml:id="i-Li4JabWJjc3wj6b18DHg9k">
            Det har enligt Barnrättsbyråns rapport också visat sig vara svårt
            för barnen att få till relevanta juridiska prövningar av våldet.
            Sverige har fått återkommande skarp kritik av FN:s barnrättskommitté
            med en tydlig uppmaning att förbjuda isolering av barn. År 2020
            blev barnkonventionen lag i Sverige.
          </p>
          <p xml:id="i-KVfcMzCFjF3amt1U9ydwjC">
            Tyvärr är det svårt att utläsa av regeringens skrivelse att regeringen
            förstått allvaret i situationen. Även om antalet avskiljningar
            gått ned är det fortfarande fler än en av fyra vårdade flickor
            som avskilts under 2021. Den till synes omotiverade skillnaden
            mellan flickor och pojkar har inte blivit mindre.
          </p>
          <p xml:id="i-CQ58EPPU9ePEuXcNSCQpN9">
            Av Statskontorets rapport, men inte av regeringens skrivelse,
            framgår det att den betydande variationen mellan ungdomshemmen
            kvarstår. Vid exempelvis ett ungdomshem som vårdar flickor har
            antalet avskiljningar fördubblats från 90 till 180. Vid ett annat
            hem som också vårdar flickor har antalet minskat från 140 till
            57.
          </p>
          <p xml:id="i-5jozL95cYotirtqxaTTzwM">
            Regeringen har gett Ivo i uppdrag att förstärka tillsynen på
            de Sis-institutioner där flickor vårdas enligt LVU (S2021/03345).
            Här ska särskilt användandet av avskiljning belysas och eventuella
            skillnader i användandet mellan institutionerna och deras orsaker
            ska analyseras. Uppdraget ska redovisas den 31 december 2022.
            Det är angeläget att riksdagen skyndsamt får ta del av de bedömningar
            regeringen gör mot bakgrund av Ivos kommande redovisning.
          </p>
          <p xml:id="i-BARFEMdB6GhdfyGwLMo1ow">
            Att ett av fem vårdade barn avskilts under 2021 tyder tyvärr
            på att tvångsmedlet används som en återkommande metod eller del
            i vården, inte enbart restriktivt i extrema situationer. Statskontorets
            rapport visar att en stor del av antalet avskiljningar handlar
            om bristande bemötande och kompetens. Inspektionerna från både
            JO och Ivo under 2021 visar enligt Statskontoret att tvångsåtgärder
            som avskiljning har använts utan lagstöd. Trots förelägganden
            från Ivo har inte alla missförhållanden utretts utan dröjs­mål.
            Statskontoret beskriver även fall där en enhet med dokumenterade
            brister inte fått stöd från Sis huvud- eller verksamhetskontor
            för att komma till rätta med bristerna.
          </p>
          <p xml:id="i-rh5NotWpuavePjVNiZ2vo">
            Mot bakgrund av detta är det inte tillräckligt att enbart ge
            Sis i uppdrag att redovisa hur myndigheten dokumenterar och följer
            upp inrapporterade incidenter och fysiska skador. Myndigheten
            genomför enligt Statskontorets rapport ett antal insatser under
            2022 i syfte att minska antalet avskiljningar. Dock anser Statskontoret
            att Sis behöver granska åtgärdernas effektivitet, inte minst mot
            bakgrund av skillnaderna mellan olika ungdomshem.
          </p>
          <p xml:id="i-Xsm7xFpx8wihoUf4mzrh8w">
            Centerpartiet anser mot denna bakgrund att regeringen skyndsamt
            bör se över ytterligare åtgärder för att omotiverade skillnader
            mellan Sis-institutionerna vad gäller avskiljningar upphör. Detta
            bör riksdagen ge regeringen till känna.
          </p>
          <p xml:id="i-BsS7Afp16Tmz3Ar4XoePmC">
            Vidare bör regeringen senast den 1 februari 2023 återkomma till
            riksdagen med en ny skrivelse med en bedömning av effekten av
            Sis åtgärder för att minska antalet avskiljningar samt vilka fortsatta
            insatser som krävs för att avskiljningarna ska upphöra. Detta
            bör riksdagen ge regeringen till känna.
          </p>
          <head type="h2" xml:id="i-DjMYGz4RjnVbtsgDBr6U5A">
            Ivos tillsynsroll behöver stärkas
          </head>
          <p xml:id="i-Aj1WUGR98GQZiFYumbUicF">
            Uppdraget till Inspektionen för vård och omsorg (Ivo) om förstärkt
            tillsyn av Sis under 2021 och 2022 har gett resultat. Ivos beslut
            präglas av ett välkommet barnperspektiv. Dock pekar Barnrättsbyråns
            rapport på att det finns många exempel på att barns anmälningar
            till Ivo lett till att Ivo lämnat över klagomålen till Sis som
            fått utreda händelsen och sin egen personal. Det är viktigt att
            Ivo har den kompetens och de verktyg som behövs för att självständigt
            utreda anmälningar som gäller vård på Sis särskilda ungdomshem.
          </p>
          <p xml:id="i-NQZqnNS8piY2oaum1o9rKn">
            Regeringen bör se över hur Ivos roll vad gäller tillsyn och uppföljning
            av tvångsåtgärder inom vården på Sis ungdomshem kan stärkas. Detta
            bör riksdagen ge regeringen till känna.
          </p>
          <head type="h2" xml:id="i-BYA13xtAFWf1SqBdxdDD6t">
            En fristående klagomålsfunktion behövs
          </head>
          <p xml:id="i-LKsBH6ZAZzESUP4Gwt4S2z">
            Statskontoret gjorde redan 2018 en översyn av Sis hantering av
            klagomål inom hälso- och sjukvården. Statskontoret rekommenderade
            då Sis att inrätta en klagomålsfunktion som är fristående från
            institutionerna. Ungdomar och klienter som kan behöva framföra
            klagomål står i ett starkt beroendeförhållande till personalen
            vid den egna institutionen. Statskontoret ansåg av denna anledning
            att det är rimligt att personer i en sådan utsatt ställning kan
            vända sig till en fristående funktion för att framföra klagomål.
          </p>
          <p xml:id="i-HuE5xV8ko8MRZWPwLDqawn">
            Statskontorets myndighetsanalys (Statskontorets rapportserie
            2020:7) visar också att det finns stora variationer i hur benägna
            Sis-institutionerna är att rapportera klagomål, synpunkter och
            avvikelser, att institutionerna är olika noga med att dokumentera
            lex Sarah och att det behövs bättre systemstöd för sammanställning
            och analys.
          </p>
          <p xml:id="i-3dYXn3UefTh8x62g5ytAdR">
            Regeringen konstaterade i sin förra skrivelse (skr. 2020/21:215)
            att löpande analys, kvalitetsuppföljning och tidigare upptäckt
            av avvikelser och missförhållanden kräver en bättre analys- och
            utvärderingsförmåga hos myndigheten. Förutom att hänvisa till
            Sis pågående utveckling av ett verksamhetsstöd ”som kommer att
            förbättra förutsätt­ningarna för dokumentation och uppföljning”
            aviserade inte regeringen nya insatser eller krav på myndigheten.
          </p>
          <p xml:id="i-JrDJ1TqoGmYy2zKfvLeTEE">
            I den rapport som redovisades den 31 mars 2022 upprepar Statskontoret
            rekommendationen om en central och fristående klagomålsfunktion.
            De problem som tidigare beskrivits kring brister i registreringen
            och uppföljningen av klagomål kvarstår. Trots detta aviserar regeringen
            inte heller i sin senaste skrivelse vare sig om eller hur rekommendationen
            kommer att följas upp.
          </p>
          <p xml:id="i-8UifCy1RwHPMLtFXYNXtBc">
            En kommande utredning av en oberoende klagomålsfunktion bör även
            se över hur civilsamhällets förutsättningar att stödja barn som
            behöver samhällsvård kan stärkas. Flera utredningar lyfter fram
            ideella organisationer som viktiga aktörer för att hjälpa samhällets
            mest utsatta barn att få sina rättigheter tillgodosedda. Det är
            av stor vikt att en klagomålsfunktion har möjlighet att agera
            inom olika rättsområden och olika myndigheters ansvarsområden
            samt att institutionen kan utgå från barns och ungas egna problembeskrivningar.
            Det är just avgränsningar och stuprör mellan myndigheters ansvarsområden
            som kan ligga till grund för att barnet söker stöd i första hand.
          </p>
          <p xml:id="i-NLUdj1EGbSYEzzZubb8WtD">
            Vi anser mot bakgrund av detta att regeringen bör tillsätta en
            utredning av hur det kan inrättas en klagomålsfunktion som är
            fristående från Sis-institutionerna. Detta bör riksdagen ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-3nwyrDzGJZSndZfYSd3Mib">
              Sofia Nilsson (C)
            </item>
            <item xml:id="i-V9rYq31WekiZ9rRneHzKqu">
              Anders W Jonsson (C)
            </item>
            <item xml:id="i-DFBUJeMqf6JseSTquaT2WN">
              Aphram Melki (C)
            </item>
          </list>
        </div>
      </div>
    </body>
  </text>
</TEI>
