<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_317/mot_200506_MJ_317-0001.pdf"/>
      <div type="motHeader" xml:id="i-52qDusV93B9VMjTH1MiEw4">
        <div type="motTitle" xml:id="i-Jz6eLAbsR67iPRcPXtgkWJ"/>
        <div type="motSubmissionInfo" xml:id="i-DoyqVEknbaDzSm8ZJiavhV"/>
      </div>
      <div type="motBody" xml:id="i-WCF5P9KQS15y1p1wJPT3yT">
        <div xml:id="i-85xc74AiLfSzg63XuFDea2">
          <p xml:id="i-NCH7hNv4WZsnYRHnSDD8r4">
            2005/06 mnr: MJ317 pnr: c566
          </p>
          <p xml:id="i-KVCJNMxzkDvtCriWJqQf6e">
            Motion till riksdagen 2005/06:MJ317
          </p>
          <p xml:id="i-QLMKkSFunCtf9GWwS6Sabf">
            av Kenneth Johansson (c)
          </p>
          <p xml:id="i-LisAqFmYeFCHrTex8u7VKF">
            Efterbehandling av gruvavfall från Falu gruva m.m.
          </p>
          <p xml:id="i-S1d57Bz3mZZ767BNSaXXys">
            Förslag till riksdagsbeslut
          </p>
          <p xml:id="i-38wcaTsWN1FRf9DZx5oski">
            Riksdagen tillkännager för regeringen som sin mening vad i motionen
            anförs om behovet av statligt finansieringsansvar för efterbehandlingen
            av gruvavfall från Falu gruva m.m.
          </p>
          <p xml:id="i-WxEb2yacm5sCasMNETXomA">
            Motivering
          </p>
          <p xml:id="i-NqV1ny2CxsSr9UQQc7Ze7P">
            Av alla områden i Sverige som är förorenade och i behov av åtgärder
            har Falun en särställning. Det beror på den tusenåriga gruvhanteringen
            och alla andra gruvverksamheter i andra delar av kommunen som
            har lämnat en stor mängd spår efter sig. Falu gruvas unika kulturmiljövärden,
            som har bekräftats genom utnämningen till världsarv, utgjorde
            en viktig grundsten i Sveriges utveckling under = stormaktstiden.
            Staten bör därför också när det gäller efterbehandlingsåtgärder
            ta ett ansvar som står i proportion till att Falu gruva användes
            av Sverige som nation för att bygga upp Sverige till en stormakt
            och att det under århundraden har funnits ett nära beroende mellan
            gruvverksamheten och staten. Bland de återställningsåtgärder som
            pågår idag bör nämnas det s.k. Faluprojektet. 1993 ingicks ett
            avtal mellan Stora Kopparbergs Bergslags AB och tillsynsmyndigheterna
            som innebär att Stora har avsatt 60 miljoner kronor och staten
            40 miljoner kronor för efterbehandlingsåtgärder av de objekt i
            Falu tätort som läcker mest metall till Dalälven. Den styrgrupp
            som finns för projektet har konstaterat att de medel som finns
            avsatta för projektet inte kommer att räcka till för att genomföra
            åtgärderna enligt avtalet. Regeringen har å sin sida vid upprepade
            tillfällen framhållit att det är angeläget att saneringsåtgärderna
            fortsätter enligt åtgärdsprogrammet. När nu de statliga anslagen
            successivt ökar till sanering och återställning av förorenade
            områden är det viktigt att ökade förutsättningar skapas för att
          </p>
          <pb facs="riksdagen-motions-pdf/data/200506/mot_200506_MJ_317/mot_200506_MJ_317-0002.pdf"/>
          <p xml:id="i-FguXzafBguEp9VWCWSxUe4">
            2005/06:MJ317
          </p>
          <p xml:id="i-EKxpswWQ6sFBdUVEkY8fXk">
            fullfölja och utvidga efterbehandlingsåtgärder som rör gruvavfallet
            efter Falu gruva med hänsyn till gruvans stora metallpåverkan
            på Falu tätort. Ansvaret för detta kan bara staten ta. Unikt med
            Falun är också att en sjö i stadens centrum har förvandlats till
            en grund, grumlig, illaluktande deponi. Det är sjön Tisken, en
            sjö med stora potentiella rekreations- och nyttjandevärden som
            idag inte alls kan utnyttjas. Tisken utgör i stället en belastning
            för stadsmiljön som ett resultat av århundradenas gruvdrift, och
            sjöns tillstånd är ett stort hinder för den fortsatta centrumplaneringen,
            eftersom stränderna inte kan tas till vara som de fina områden
            de borde vara. För faluborna är det en viktig fråga att Falun
            åter skall kunna bli en sjöstad och att man kan ta till vara de
            rekreationsvärden detta skulle innebära i centrum. Med den roll
            gruvbrytningen har spelat för nationens utveckling är det rimligt
            att staten nu tar sitt ansvar för att finansiera återställande
            av denna deponi i Falu centrum. Förutsättningarna för att återställa
            Tisken förbättras dessutom genom att möjligheterna ökar att rena
            förorenat grundvatten som idag läcker ut till Faluån. Stora Enso
            planerar att bygga en reningsanläggning för att med ny teknik
            rena och nyttiggöra metaller i länshållningsvattnet från Falu
            gruva i stället för att som idag slammet skall läggas på deponi.
            I ett nationellt perspektiv är Dalarna det län som hyser de allvarligaste
            gruvavfallsproblemen. Gruvhanteringen i Dalarnas bergslag har
            gamla anor. Det innebär att det finns en stor mängd gruvavfall
            från äldre verksamhet som uppkommit långt innan miljölagstiftningens
            tillkomst. Ungefär hälften av de förorenade områdena i Dalarna
            utgörs av gruvområden, varav många med stora kulturmiljövärden.
            Utöver de nu aktuella objekten i Falu tätort finns det gruvavfallsobjekt
            som bör åtgärdas i bl.a. Smedjebackens, Säters och Hedemora kommuner
            samt i andra delar av Falu kommun. Såväl Falu kommun som Länsstyrelsen
            i Dalarnas län har framhållit att det är angeläget att statliga
            medel ställs till förfogande för att lösa de problem som har sin
            orsak i gångna tiders verksamhet. Efterbehandlingsåtgärder av
            gruvavfall har ofta sin orsak i äldre verksamhet och intar en
            särställning. Dessutom är det mycket kostnadskrävande. Följden
            är att det finns en mycket stor risk att angelägna efterbehandlingsåtgärder
            aldrig kommer till stånd. Den statliga finansieringen bör därför
            i sådana fall kunna uppgå till 100 26. Detta bör ges regeringen
            till känna.
          </p>
          <p xml:id="i-PkQCLPCa5t1ojbLGVhzdXp">
            Stockholm den 28 september 2005
          </p>
          <p xml:id="i-PRz1vgyFag71sTZeX1Wfqy">
            Kenneth Johansson (c)
          </p>
        </div>
      </div>
    </body>
  </text>
</TEI>
