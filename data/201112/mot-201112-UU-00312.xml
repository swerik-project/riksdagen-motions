<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00312">
  <teiHeader>
    <fileDesc>
      <titleStmt>
        <title>Nordensamarbete</title>
        <author corresp="i-VhAPHtDbXzmUeiVRSdRFGD">av Karin Åström m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nordensamarbete</title>
          <idno type="rdwebb">GZ02U312</idno>
          <rs type="number">U312</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U312/text</ref>
          <ref type="dokument_url_html">http://data.riksdagen.se/dokument/GZ02U312</ref>
          <ref type="dokumentstatus_url_xml">http://data.riksdagen.se/dokumentstatus/GZ02U312</ref>
          <ref type="doc">http://data.riksdagen.se/fil/81D2981E-8A24-4F1E-81D1-2C9334C08EED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Johnsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SLMauHd9udrtkguQd9gymK</idno>
            <name>Billy Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EmaPyosX9S8vtg3CTHLJZE" type="signed"/>
        <correspContext corresp="i-EmaPyosX9S8vtg3CTHLJZE">
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-GymTck6WQqRkdN12tqCZDr"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-SLMauHd9udrtkguQd9gymK"/>
          <note type="signatory" corresp="i-JfXS8EFEqMfBiyryszrVvW"/>
        </correspContext>
        <correspAction xml:id="i-NPZfc4wGhK2FMfaDnUa3fi" type="numbering">
          <date when="2011-10-10"/>
        </correspAction>
        <correspAction xml:id="i-N1piWhD7cHVFZLSxVMYnxg" type="submission">
          <date when="2011-10-05"/>
        </correspAction>
        <correspAction xml:id="i-C37fAgg2uszgEoDAxd3bqx" type="transfer">
          <date when="2011-10-03"/>
        </correspAction>
        <correspAction xml:id="i-M9mnbVdmYgirVJiMN1yYC6" type="assigned"/>
        <correspContext corresp="i-M9mnbVdmYgirVJiMN1yYC6">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BmLA5JLQAu5m9nbNufV1Cy">
            Förslag till riksdagsbeslut
          </head>
          <p xml:id="i-6t8WaZPkX5uTFpGEr3EN7N">
            Riksdagen tillkännager för regeringen som sin mening vad som
            anförs i motionen om Nordensamarbete.
          </p>
        </div>
        <div type="motContent">
          <head xml:id="i-PDNF4bMWaXacaqoZXML6zG" type="h1">
            Motivering
          </head>
          <p xml:id="i-WcmMp3BmsDgEHRUvQMW2jd">
            Norden med 25 miljoner människor utgör en mycket stark välfärdsregion
            i varje internationell eller historisk jämförelse. Det är ett
            faktum som är närmast odiskutabelt. Det finns ingen anledning
            att betvivla påståenden om att det beror på den politik och de
            särskilda villkor som skapats inom varje stat var för sig. Men
            det handlar också om det organiserade nordiska samarbetet som
            är en betydande del av förklaringen till de nordiska staternas
            relativa och imponerande framgång.
          </p>
          <p xml:id="i-SfWHqo6U6CCqzahiMfFvy">
            Vi har avtal om passfrihet, gemensam arbetsmarknad och en social
            trygghet som har stor betydelse för den situation som är i dag.
            I jämförelse med andra regioner i världen är rörligheten i Norden
            stor.
          </p>
          <p xml:id="i-WGrnW2QnN9QC71dw13BKyb">
            Beslut inom det organiserade nordiska samarbetet har också haft
            stor betydelse för utvecklingen. Ett exempel är den överenskommelse
            som gjordes på 1980-talet om en gemensam nordisk standard för
            mobiltelefoni (NMT), inom ramen för Nordiska ministerrådet. Få,
            om ens något, beslut har i sig haft så stor betydelse för ekonomi
            och arbetsmarknad i Norden som NMT-beslutet. Det har haft avgörande
            betydelse för att Norden därefter har kunnat visa en ledande initiativförmåga
            på mobiltelefonins område i ett europeiskt och globalt sammanhang.
          </p>
          <p xml:id="i-LJWYwtPUFt8hjsVKEGWvVy">
            Tack vare en kraftfull nordisk samverkan runt Östersjön kan de
            nordiska staterna med fog hävda att de spelat en större roll än
            andra när det gäller att ge stöd till Estlands, Lettlands och
            Litauens krav på respekt för sin självständighet och till att
            dessa tre grannländer numera har säte och stämma i Europeiska
            unionen.
          </p>
          <p xml:id="i-Af1JzUEpk8eQH1SQZd3VG9">
            Att Östersjöregionen i dag är Europas främsta tillväxtregion
            är inte enbart det nordiska samarbetets förtjänst men det nordiska
            samarbetet har en väsentlig del i en förklaring. Även Barentsområdet
            som ett växande kraftigt tillväxtområde under de senaste åren
            går att återfinna i ett stabilt långvarigt nordiskt samarbete.
            Att det organiserade nordiska samarbetet därtill avgjort haft
            den största betydelsen för viktiga miljöinvesteringar, främst
            genom samarbetsorganet Nefco (Nordic Environment Finance Corporation/Nordiska
            miljöfinansieringsbolaget) och Nordiska investeringsbanken, i
            Östersjöregionen är otvetydigt. Detta spelar en viktig roll för
            att åstadkomma en varaktigt hållbar utveckling i Norden och dess
            närområde.
          </p>
          <p xml:id="i-A9Tw55BvgroNDH73BFYynp">
            Samarbetet och rörligheten i Norden har mycket stor betydelse
            för den ekonomiska utvecklingsnivån i länderna och den har också
            mycket stor betydelse för hundratusentals människors livschanser.
            Det finns emellertid ingen djupgående utredning av hur stort bidrag
            rörligheten i Norden ger till välståndsutvecklingen och vad det
            är som möjliggör den stora rörligheten i Norden. Sverige bör inom
            Nordiska ministerrådet ta initiativ till en sådan utredning.
          </p>
          <p xml:id="i-NsLLhKXGrYh4F367Vh24b2">
            Universitet och högskolor, men även delar av den grundläggande
            och yrkesinriktade utbildningen, kan dra nytta av en relativt
            stor rörlighet bland lärare, forskare och studerande inom Norden.
            Näringslivssamarbetet har växt sig allt starkare, inte minst genom
            en lång rad företagsfusioner som tillkommit framför allt det senaste
            årtiondet. Tack vare det nordiska samarbetet har innovationer
            gjorda i ett nordiskt land i många fall kunnat leda till produktion
            och sysselsättning i ett annat land.
          </p>
          <p xml:id="i-MK2DWqWFcdh2DXW8XXatxP">
            Trots att Norden redan i dag måste betraktas som en region i
            världsklass när det gäller konkurrenskraft och välfärd kan åtskilligt
            göras för att förbättra situationen. Det gäller därför att på
            bästa sätt ta till vara de närmast unikt goda möjligheter till
            dialog mellan parlamentariker och ministrar från olika länder
            som Nordiska rådet erbjuder. De nordiska regeringarna kan bidra
            till att Nordiska rådet förblir ett centralt forum för att skapa
            en politik som leder till att Norden som region förblir i världsklass
            som välfärdsregion. Sveriges regering bör verka för att fördjupa
            kunskaperna kring Norden som en region i världsklass när det gäller
            konkurrenskraft och välfärd.
          </p>
          <p xml:id="i-5QwgaHe996phiAubiBX8sc">
            Trots goda ambitioner och flera avtal som syftar till att underlätta
            rörligheten tvingas åtskilliga medborgare uppleva att besvärande
            hinder kvarstår när rörlighet sker över Nordens gränser.
          </p>
          <p xml:id="i-Wb8gUNzrYSMNMiRtHwEthC">
            För att undanröja de kvarstående gränshinder som finns, de som
            vi måste räkna med till följd av nationellt beslutsfattande och
            de som kommer till följd av EU-medlemskapet behövs en ständig
            vaksamhet och ständiga initiativ.
          </p>
          <p xml:id="i-6imPmdrhXkHhdTMWwkxdcA">
            Därför är det bra att nordiskt gränshinderforum får fortsatt
            stöd till sitt arbete. Forumet har som mål att påpeka och lyfta
            fram gränshinder och komma med förslag till hur man eliminerar
            sådana. Det är viktigt att Gränshinderforum samarbetar med de
            andra informationscentra som finns i Norden bl.a. Grenstetjänsten
            i Eda mitt på gränsen mellan Sverige och Norge. Där är gränshindersproblematiken
            ständigt aktuell. Det är också viktigt att dessa informations-
            och kunskapscentra får långsiktiga stöd från de nordiska regeringarna.
            Och det är viktigt att Sveriges regering verkar för att söka främja
            så goda villkor som möjligt för medborgarnas rörlighet över gränserna.
          </p>
          <p xml:id="i-27CHRV8cf5sM3aJN1xX6ds">
            Den gemensamma servicetjänsten, Hallå Norden!, har inte bara
            bidragit till att uppmärksamma vikten av att undanröja gränshinder
            utan också till att det inom Nordiska ministerrådet tagits initiativ
            som undanröjt eller mildrat gränshinder.
          </p>
          <p xml:id="i-VGvnCyGAnELUenbF5jijkb">
            Trots förda diskussioner har inte den gemensamma arbetsmarknaden
            för nordbor med varaktig rätt att uppehålla sig i en nordisk stat,
            men utan medborgarskap i någon av dessa stater, kunnat göras tillgänglig
            ännu. Det är angeläget att Sveriges regering fortsätter sitt arbete
            på att få genomfört en överenskommelse i detta syfte. Det är lika
            orimligt att en utomnordisk medborgare bosatt i Malmö ska vara
            förhindrad att ta jobb i Köpenhamn som det är att en arbetslös
            utomnordisk medborgare i Köpenhamn inte kan ta jobb i Malmö, för
            att ge ett exempel. En överenskommelse som öppnar hela den nordiska
            arbetsmarknaden för alla nordbor, även för dem med utomnordiskt
            medborgarskap, bör helst gälla hela Norden.
          </p>
          <p xml:id="i-JPfLbo4wQVoajnCJBM4uxT">
            Den enda egentliga rörelsefrämjande insats som sker inom ramen
            för det organiserade nordiska samarbetet i dag är Nordjobb. Inom
            ramen för detta projekt har många ungdomar getts chansen att pröva
            ett arbete i annat nordiskt land än det egna i form av sommarjobb.
          </p>
          <p xml:id="i-Y5ubeE5frfsa32qGoq6qE">
            Det är viktigt att Nordiska ministerrådet ger Nordjobb, som har
            Föreningen Norden som huvudman, tillräckliga ekonomiska resurser
            även kommande år. Det är också viktigt att undersöka förutsättningarna
            för att ge nordjobbare likartade villkor vid beskattning när de
            sommarjobbar i ett nordiskt grannland som de skulle ha haft om
            de sommarjobbat i ett eget land. Nordiska ministerrådet bör uppmanas
            att undersöka förutsättningarna för detta.
          </p>
          <p xml:id="i-pzSTYWKgMidaRodQHTfdM">
            De nordiska länderna med hög skattenivå, stor offentlig sektor
            och omfattande offentliga försäkringssystem har visat sig vara
            de mest konkurrenskraftiga och med den högsta tillväxttakten i
            Västeuropa. Som framgår av en rapport publicerad av Nordiska ministerrådet
            och tänketanken Mandagmorgen (Norden som global vinderregion,
            augusti 2005) är det dock inte en paradox. Det är tvärtom just
            samhällsformen och kulturen i de nordiska samhällena som utgör
            förklaringen.
          </p>
          <p xml:id="i-927yKMc5fp2iKXwYTv1Ub2">
            Med tanke på de mycket kraftfulla globala utmaningar som nu sker
            är inte den höga välfärdsnivån och konkurrenskraften garanterad
            för framtiden. Det behövs ett förstärkt nordiskt samarbete för
            att hävda de framgångar som nåtts och för att vinna ytterligare.
            Glädjande är det globaliseringsinitiativ som de nordiska statsministrarna
            tog vid sitt sommarmöte i Punkaharju i Finland den 1819 juni 2007.
            Statsministrarna gav där startskottet till en förnyad nordisk
            satsning på globaliseringsområdet.
          </p>
          <p xml:id="i-ExmCcUSJhUJu6A1mUdDTUx">
            Den ömsesidiga språkförståelsen i Norden är en viktig förklaring
            till att de nordiska staterna utgör ett kluster i täten av snart
            sagt varje rankningslista med ambition att visa framgångar eller
            tillkortakommanden för staterna.
          </p>
          <p xml:id="i-WUchoFybQUpbTZo7fMFHmN">
            Språkförståelsen är grundläggande för flera av de förklaringsfaktorer
            som bidragsgivarna till rapporten Norden som global vinderregion
            pekar på. Att vidmakthålla och förstärka denna ömsesidiga språkförståelse
            är en fråga av största vikt när det gäller nordiskt samarbete.
          </p>
          <p xml:id="i-EMrN15UJFSuDTwDDXvdrDo">
            I Norden har enastående framgångar nåtts inte minst genom den
            samverkan, den öppenhet och det samarbete som åstadkommits hittills.
            Motiven för det nordiska samarbetet är dock inte svagare nu än
            de var efter andra världskriget när steg togs för att bygga det
            samarbete som i dag existerar. I dag finns än starkare skäl. De
            nordiska ländernas samhällsform, kultur och ömsesidiga språkförståelse
            har gjort Norden till en välfärdsregion av världsklass och med
            en konkurrenskraft i närbelägna och samarbetande länder som det
            inte finns någon motsvarighet till i världen. De framgångar som
            nåtts är dock inte nog för att möta nutidens och framtidens globala
            utmaningar. Ett än mera förstärkt nordiskt samarbete behövs. Nordiska
            ministerrådet och Nordiska rådet utgör de viktigaste instrumenten.
          </p>
          <p xml:id="i-XHDehvhh15vXuLNkxgNs2S">
            En grund för en framtida offensiv i det nordiska samarbetet kan
            läggas genom en djupgående utredning av vad som förklarar att
            en region med blott 25 miljoner människor kan hysa fem stater
            som placerar sig bland de tio främsta bland fler än 100 stater
            i fråga om konkurrenskraft. En sådan utredning bör Sveriges regering
            verka för att Nordiska ministerrådet initierar. På grundval av
            en sådan utredning bör den framtida inriktningen av Nordiska rådets
            och Nordiska ministerrådets arbete fastläggas. Det är bråttom
            att få ett bättre underlag för att ta till vara den potential
            som ligger i att genom förstärkt nordiskt samarbete möta de stora
            globala utmaningar som i dag är ett faktum. Hur vi lyckas möta
            dessa utmaningar avgör i vilken utsträckning vi kan vidmakthålla
            och utveckla den välfärd som har ett mycket brett stöd i befolkningen.
            Ett ställningstagande till framtidens nordiska samarbete kan inte
            tas grundat på löst formulerade hypoteser. Vi vet att Norden måste
            betraktas som en region med enastående framgång, välfärd och god
            konkurrenskraft. Men vi vet inte tillräckligt om varför det är
            så. Därmed vet vi inte heller tillräckligt om hur vi bäst ska
            bygga vidare på den samhällsform och det samarbete som lett oss
            fram till vad vi uppnått hittills och om hur vi bäst utvecklar
            samarbetet i den stora globala utmaningens tid.
          </p>
          <p xml:id="i-S9WH9SCGG7QcBZEdqZCskX">
            Detta bör motivera Sveriges Riksdag att uppdra åt regeringen
            att inom Nordiska ministerrådet ta de initiativ som föreslås i
            denna motion.
          </p>
        </div>
        <div type="motSignatures">
          <list>
            <item xml:id="i-XzFfzLAYk1jcCCXJJ9R9Qe" who="i-VhAPHtDbXzmUeiVRSdRFGD">
              Karin Åström (S)
            </item>
            <item xml:id="i-U1zvuq2LNv2Pn6To2rNRsm" who="i-3S4u3rsmsb3bjgrsrZUU6Q">
              Anders Karlsson (S)
            </item>
            <item xml:id="i-Nc9LVdSG2D524qD9vBVSG9" who="i-JfXS8EFEqMfBiyryszrVvW">
              Ann-Kristine Johansson (S)
            </item>
            <item xml:id="i-3enQR4ug8ufJD6pA4s9sVW" who="i-SLMauHd9udrtkguQd9gymK">
              Billy Gustafsson (S)
            </item>
            <item xml:id="i-L3ByX3crqTcUdYbgf78Gq2" who="i-XmKy9xZWRYrVWK3GgNvWyc">
              Christer Adelsbo (S)
            </item>
            <item xml:id="i-MRnPWXFQcsPK8h1KdEZS1p" who="i-AQAc7L3yWtMcgD3r6CxRHG">
              Maria Stenberg (S)
            </item>
            <item xml:id="i-DNHWDrMCzjtk2AoVcbDhXB" who="i-GymTck6WQqRkdN12tqCZDr">
              Peter Johnsson (S)
            </item>
          </list>
        </div>
      </div>
    </body>
  </text>
</TEI>
