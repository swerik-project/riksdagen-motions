<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-03587">
  <teiHeader>
    <fileDesc>
      <titleStmt>
        <title>Liberal minoritetspolitik</title>
        <author corresp="i-S7wLw9aynA5vbRCsqxxL3N">av Tina Acketoft m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3587 av Tina Acketoft m.fl. (L)</title>
          <idno type="rdwebb">H5023587</idno>
          <rs type="number">3587</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5023587/text</ref>
          <ref type="dokument_url_html">http://data.riksdagen.se/dokument/H5023587</ref>
          <ref type="dokumentstatus_url_xml">http://data.riksdagen.se/dokumentstatus/H5023587</ref>
          <ref type="docx">http://data.riksdagen.se/fil/1BD6D835-4139-4269-95EF-58081A9F6618</ref>
          <ref type="pdf">http://data.riksdagen.se/fil/BDE1BEC4-9FC3-4DDE-B12F-D36D9BC9332D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-T2te6Hd4TkWBXwLuFjxJQq" type="signed"/>
        <correspContext corresp="i-T2te6Hd4TkWBXwLuFjxJQq">
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-Cgst26f8ZHNYuuBbBFC3gG" type="submitted">
          <date when="2017-10-05"/>
          <time when="14:41:29"/>
        </correspAction>
        <correspAction xml:id="i-MVqBooJbqFCwQwH5y33M42" type="reviewed">
          <date when="2017-10-05"/>
          <time when="15:50:37"/>
        </correspAction>
        <correspAction xml:id="i-PoJ4p76qV578g1mfWZAFZX" type="referred">
          <date when="2017-10-13"/>
        </correspAction>
        <correspAction xml:id="i-JNeHNmQymhWKyy4SjWjV9a" type="assigned">
          <date when="2018-09-24"/>
          <time when="11:02:55"/>
        </correspAction>
        <correspContext corresp="i-JNeHNmQymhWKyy4SjWjV9a">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-SDtV9M2qfYHmQUoXvPHhLm" type="behandlas_i"/>
        <correspContext corresp="i-SDtV9M2qfYHmQUoXvPHhLm">
          <ref type="uppgift">2017/18:KU1</ref>
          <ref type="ref_dok_id">H501KU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ChAFYdEjBmx9tHX2Je9rbW" type="behandlas_i"/>
        <correspContext corresp="i-ChAFYdEjBmx9tHX2Je9rbW">
          <ref type="uppgift">2017/18:UbU18</ref>
          <ref type="ref_dok_id">H501UbU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU18</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C7aUCP9yve1L5CXAwxhjN1" type="behandlas_i"/>
        <correspContext corresp="i-C7aUCP9yve1L5CXAwxhjN1">
          <ref type="uppgift">2017/18:UbU20</ref>
          <ref type="ref_dok_id">H501UbU20</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU20</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L37wvHJjGcPdKDRs8m1Wkh" type="behandlas_i"/>
        <correspContext corresp="i-L37wvHJjGcPdKDRs8m1Wkh">
          <ref type="uppgift">2017/18:KU36</ref>
          <ref type="ref_dok_id">H501KU36</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU36</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3B6Gu9x7S86pFy7e15TJd9" type="behandlas_i"/>
        <correspContext corresp="i-3B6Gu9x7S86pFy7e15TJd9">
          <ref type="uppgift">2017/18:KU32</ref>
          <ref type="ref_dok_id">H501KU32</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU32</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-J27vc1D5ZTQCz4DWqqA6qM" type="behandlas_i"/>
        <correspContext corresp="i-J27vc1D5ZTQCz4DWqqA6qM">
          <ref type="uppgift">2017/18:UbU19</ref>
          <ref type="ref_dok_id">H501UbU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU19</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DstqBFwzgEqr5TmMKEfbQ1" type="motHeader">
        <div xml:id="i-LTKrCw94PuFpdqaWSc3sAF" type="motTitle">
          Motion till riksdagen 2017/18:3587 av Tina Acketoft m.fl. (L)
          Liberal minoritetspolitik
        </div>
      </div>
      <div xml:id="i-9AgzPREmDefjZiC1i1V8kf" type="motBody">
        <div xml:id="i-CKoW251o8cVnj7UM93arYw" type="motProposal" subtype="förslag">
          <head xml:id="i-UeetjHUkDiwdGYy3oRnPFX">
            Förslag till riksdagsbeslut
          </head>
          <list xml:id="i-KrL2LsTWGj1gfBmePmQGp1" style="ol">
            <item xml:id="i-NwLNiQkLzV6vKaKJN8XRo">
              Riksdagen ställer sig bakom det som anförs i motionen om att
              nämna de nationella minoriteterna och minoritetsspråken i regeringsformen
              och tillkännager detta för regeringen.
            </item>
            <item xml:id="i-Cmza76EsNo8EZM7wRSsEaS">
              Riksdagen ställer sig bakom det som anförs i motionen om information
              i samhället och i skolan om Sveriges urfolk, nationella minoriteter
              och minoritetsspråk och tillkännager detta för regeringen.
            </item>
            <item xml:id="i-5FzRvRyqZHhsafrHhJQQrg">
              Riksdagen ställer sig bakom det som anförs i motionen om att
              utöka förvaltningsområdena för minoritetsspråk och tillkännager
              detta för regeringen.
            </item>
            <item xml:id="i-LkMKEiq97WWPwEsDJznxQh">
              Riksdagen ställer sig bakom det som anförs i motionen om kraven
              på förvaltningsområdena för minoritetsspråk och tillkännager detta
              för regeringen.
            </item>
            <item xml:id="i-HMt4mtJ9CQYp8hZTnvH2Gm">
              Riksdagen ställer sig bakom det som anförs i motionen om förskoleverksamhet
              med minoritetsspråksprofil och tillkännager detta för regeringen.
            </item>
            <item xml:id="i-Twc1VeW8xotH1eQba97pb9">
              Riksdagen ställer sig bakom det som anförs i motionen om äldreomsorg
              med minoritetsspråksprofil och tillkännager detta för regeringen.
            </item>
            <item xml:id="i-TwPV72A1Eiz5d9WkoCyBUs">
              Riksdagen ställer sig bakom det som anförs i motionen om undervisning
              i minoritetsspråk och tillkännager detta för regeringen.
            </item>
            <item xml:id="i-2mXMu65JxSwarLrnLZEMyP">
              Riksdagen ställer sig bakom det som anförs i motionen om finska
              och andra minoritetsspråk som valbart ämne i moderna språk och
              tillkännager detta för regeringen.
            </item>
            <item xml:id="i-8FwdmB9XNAd8diBzvMvNMP">
              Riksdagen ställer sig bakom det som anförs i motionen om behovet
              av behöriga minoritetsspråklärare och tillkännager detta för regeringen.
            </item>
            <item xml:id="i-K4xWk9ShWYiWw3yumsjMy9">
              Riksdagen ställer sig bakom det som anförs i motionen om tvåspråkiga
              skolor med minoritetsspråksprofil och tillkännager detta för regeringen.
            </item>
            <item xml:id="i-WCYeLScLKpvPQ7ZjeMoqFa">
              Riksdagen ställer sig bakom det som anförs i motionen om insatser
              avseende språk, medier och kultur med minoritetsspråksprofil och
              tillkännager detta för regeringen.
            </item>
            <item xml:id="i-H7c5xPi3Q2jToBF8ao55Jf">
              Riksdagen ställer sig bakom det som anförs i motionen om strategin
              för romsk inkludering och tillkännager detta för regeringen.
            </item>
          </list>
        </div>
        <div xml:id="i-3oHo97NN2dKYV7oNz9X9it" type="motContent">
          <head xml:id="i-NnGXsjRRzZP8jrgLyYr4Fk" type="h1">
            Motivering
          </head>
          <p xml:id="i-PAGUxVzz35xBCUoD8GKBar">
            De nationella minoriteterna samer, sverigefinnar, romer, judar
            och tornedalingar har en lång historia i vårt land och har alla
            utsatts för en assimileringspolitik som innebar att de inte fick
            tala sitt språk eller utöva sin kultur. Detta är grunden till
            att det behövs en särskild politik för de nationella minoriteterna.
            Målet med minoritetspolitiken är att ge skydd för de nationella
            minoriteterna, stärka deras möjligheter till inflytande samt stödja
            de historiska minoritetsspråken så att de hålls levande. Individens
            möjligheter att använda minoritetsspråk i kontakten med myndigheter
            ska stärkas.
          </p>
          <p xml:id="i-DqPvWJrak2SiJysjA3TnTf">
            Minoritetspolitiken måste alltid utgå från den enskilda individens
            rätt att själv definiera sig. Den enskildes självidentifikation
            ska inte vara underordnad stat, tradition eller organisationer.
            Den liberala minoritetspolitikens mål är att stärka individens
            möjligheter att bevara och utveckla sitt språk och sin kultur.
            Detta är en angelägenhet för den som identifierar sig med majoritetsbefolkningen
            likaväl som för den som identifierar sig med en minoritet.
          </p>
          <p xml:id="i-3oztra1cUny54U7Rzjwjae">
            Därför behöver de nationella minoriteterna och minoritetsspråken
            erkännas och synliggöras. Att staten erkänner existensen av en
            minoritet får dock aldrig leda till att den kollektiva grupptillhörigheten
            bildar utgångspunkt för en politik där kollektivet överordnas
            den enskilde. Det måste vara den enskilda människan som avgör
            i vilken mån han eller hon känner tillhörighet till en nationell
            minoritet eller en språklig gemenskap.
          </p>
          <p xml:id="i-CXs36A9iFN7qBNAtgvJ3Te">
            Under alliansregeringen ansvarade Liberalerna för det minoritetspolitiska
            arbetet, och positionerna flyttades fram på en lång rad områden.
            En ny minoritetspolitisk strategi presenterades 2009, och 2010
            började den nya lagen om nationella minoriteter och minoritetsspråk
            gälla. Förvaltningsområdena för finska och samiska utökades kraftigt
            när Liberalerna ansvarade för minoritetspolitiken, och lagreformer
            och andra åtgärder beslutades för att stärka minoriteternas språkrättigheter
            liksom inflytande i olika frågor som berör dem.
          </p>
          <p xml:id="i-GGgSyW3iPeRtxMvh9iDubL">
            I juni 2017 överlämnade regeringens utredare Lennart Rohdin ett
            delbetänkande med förslag för en stärkt minoritetspolitik (SOU
            2017:60), där utredaren lägger fram ett antal förslag för att
            höja ambitionerna i minoritetspolitiken. Vår bedömning är att
            huvudinriktningen i förslagen bör kunna ligga till grund för fortsatta
            reformer. När denna motion skrivs pågår fortfarande remissperioden
            av detta betänkande. Liberalerna anser det angeläget att regeringen
            efter att ha berett delbetänkandet och remissynpunkterna återkommer
            med konkreta förslag till riksdagen.
          </p>
          <p xml:id="i-CYzKLjyQvwGqZUyDyMwGyH">
            Efter ett tillkännagivande från riksdagen fortsätter utredaren
            nu med att analysera vad den finlandssvenska gruppen i Sverige
            har för ställning och överväga om den ska erkännas som nationell
            minoritet. Detta uppdrag ska redovisas senast den 15 november
            2017.
          </p>
          <p xml:id="i-2mLnreNFBVemQf8H1SAQyk">
            Samernas, sverigefinnarnas, tornedalingarnas, judarnas och romernas
            ställning som nationella minoriteter och samernas ställning som
            urfolk ska upprätthållas. Vi har kommit en bit på vägen avseende
            det minoritetspolitiska arbetet. Men mycket återstår att göra.
          </p>
          <p xml:id="i-JcsT7XBeaCJo3XJEbYhPtz">
            Liberalerna föreslår i denna motion ett antal åtgärder för att
            ytterligare stärka det minoritetspolitiska arbetet. Därutöver
            väcker vi tillsammans med övriga allianspartier särskilda motioner
            gällande insatser mot antisemitism samt för romsk inkludering.
          </p>
          <head xml:id="i-3sbRxRvt3AmvMCS9HyiVYV" type="h2">
            Förankra minoritetspolitiken i regeringsformen
          </head>
          <p xml:id="i-DiBfLqhy8xBE4Mxw9dqtTq">
            Den svenska minoritetspolitiken baserar sig på riksdagsbesluten
            att ratificera Europarådets ramkonvention om skydd för nationella
            minoriteter och den europeiska stadgan om landsdels- eller minoritetsspråk.
            Därutöver finns lagstiftning om förvaltningsområden och andra
            särskilda bestämmelser gällande minoritetsspråken.
          </p>
          <p xml:id="i-WF5VwHjtjTjQMUQ6ETLPX8">
            Grunderna för erkännande av de nationella minoriteterna och minoritetsspråken
            är således grundade i riksdagsbeslut. När som helst kan en ny
            riksdagsmajoritet fatta beslut om att ändra eller upphäva statusen
            för minoritetsgrupper eller minoritetsspråk.
          </p>
          <p xml:id="i-J4of4ZrE9dYxbbqaXs1QXy">
            Detta gör minoritetspolitiken dubbelt sårbar. För det första
            finns det inget skydd mot att definitionen av minoritetsgrupper
            eller minoritetsspråk ändras som följd av politisk kohandel. Ett
            parti med en tydlig identitetspolitisk agenda kan, i utbyte mot
            stöd i andra frågor, kräva att få sin vilja igenom på minoritetspolitikens
            område även om partiets ståndpunkt inte är förankrad vare sig
            hos den berörda folkgruppen eller i folkrättsliga åtaganden.
          </p>
          <p xml:id="i-12YqTTGSu9yhJsFx2hBoaE">
            För det andra finns det inte heller något skydd mot att riksdagen,
            i ett politiskt skymningsläge där de demokratiska institutionerna
            ifrågasätts, genom ett enkelt beslut upphäver erkännandet av de
            nationella minoriteterna.
          </p>
          <p xml:id="i-QbZGebrkD5j7ou4ZJuwCjV">
            Liberalerna anser att förändringar i minoritetspolitikens grunder
            måste ske noggrant och efter långvarig beredning. För att förebygga
            otillräckligt förankrade förändringar vad gäller erkännande av
            de nationella minoriteterna och minoritetsspråken bör dessa nämnas
            i regeringsformen. Liberalerna anser att denna fråga bör uppmärksammas
            i kommande grundlagsöversyner.
          </p>
          <head xml:id="i-q6bUkrijcrydW3JeXgnVS" type="h2">
            Kunskap och information om de nationella minoriteterna
          </head>
          <p xml:id="i-8VJKhXi3SWcMqR7jGZAYTh">
            Kunskapen om de nationella minoriteterna och politiken har blivit
            bättre inom förvaltningsområdena, men kunskapen utanför förvaltningsområdena
            och inom myndigheter är fortfarande bristfällig. Därför krävs
            fortsatt informationsarbete inom det offentliga men även i samhället
            i stort för att öka kunskapen om de nationella minoriteterna,
            deras språk och kultur samt den nationella minoritetspolitiken.
            En viktig del av minoritetspolitiken är också att skolan ska ge
            alla elever kunskap om Sveriges urfolk, nationella minoriteter
            och minoritetsspråk.
          </p>
          <head xml:id="i-GsKK41YetNc72RcC7XbpXK" type="h2">
            Utöka förvaltningsområdena
          </head>
          <p xml:id="i-E1s59RCpBNeFnnfkYfMmxd">
            Fler och fler kommuner och landsting/regioner har anslutit sig
            till förvaltningsområdena för något av minoritetsspråken finska,
            meänkieli eller samiska, och nya ansökningar kommer kontinuerligt.
            För att kommunerna i förvaltningsområdena ska ha möjlighet att
            leva upp till sina utökade åtaganden finns statsanslag reserverade
            under anslaget för åtgärder för nationella minoriteter.
          </p>
          <p xml:id="i-9ajpJpB4oMwXy11XSrSymB">
            Liberalerna är starkt kritiskt till att regeringen under perioden
            2016–2018 fryste nivån på budgetanslaget för minoritetspolitik.
            Detta var helt oförenligt med tanken att förvaltningsområdena
            ska kunna utökas, och ledde i praktiken till att nya ansökningar
            från kommuner inte kunde behandlas och försämrade förutsättningar
            för de kommuner som tidigare ingått. Att regeringen nu slutligen
            föreslår en höjning är visserligen välbehövligt, men är inte tillräckligt
            för att hämta ikapp den eftersläpning som uppstått. I Liberalernas
            budgetmotion redovisar vi våra förslag till förstärkningar på
            detta anslag.
          </p>
          <head xml:id="i-Yb4EEo8ZRLgMX8hCNjS4Gq" type="h2">
            Kraven på förvaltningsområdena
          </head>
          <p xml:id="i-Cg73T9fdV2s8wcMHZ451Bm">
            Kommuner och landsting/regioner kan ansöka om att tillhöra ett
            förvaltningsområde. Det bygger således på frivillig anslutning,
            vilket är viktigt för att arbetet ska bli effektivt och för att
            kommunerna ska känna ett tydligt ägarskap.
          </p>
          <p xml:id="i-5KrSWxBisQNFVABFso9QUC">
            De kommuner och landsting/regioner som ingår i förvaltningsområden
            får statsbidrag. Det finns behov av att ytterligare kontrollera
            och följa upp hur de statliga resurserna används. Exempelvis är
            samråd och delaktighet en central del i arbetet med att genomföra
            minoritetspolitiken. Ändå anser de organisationer som företräder
            nationella minoriteter att det i endast hälften av kommunerna
            i förvaltningsområdena förekommer någon form av samråd mellan
            kommunen och minoritetsgrupperna om hur statsbidragen ska användas
            lokalt. Många av minoritetsföreträdarna anger att de inte har
            ekonomiska resurser att medverka i samråden.
          </p>
          <p xml:id="i-5BqD83UFwpZF4ZzFwWo9iQ">
            Det är viktigt att de stärkta rättigheter för enskilda som följer
            av att en kommun ansluts till ett förvaltningsområde verkligen
            får genomslag i den lokala verksamheten. Om kommuner och landsting/regioner
            inte använder statsbidraget på det sätt som är avsett bör möjlighet
            till frysning av de statliga medlen undersökas. I särskilt allvarliga
            fall bör någon form av ekonomisk sanktion vara möjlig.
          </p>
          <head xml:id="i-AKNySADMysroYmfy6YPz9R" type="h2">
            Barnomsorg och äldreomsorg på minoritetsspråk
          </head>
          <p xml:id="i-Y5m5qeJboZKyLTJ8Dpxmvx">
            Allt fler kommuner inom förvaltningsområdena erbjuder förskola
            och äldreomsorg med minoritetsspråksprofil, och efterfrågan ökar.
            Det är t.ex. positivt att det växer fram äldreboenden med inriktning
            på minoritetsspråk. Idag finns också exempel på hemtjänstföretag
            som erbjuder minoritetsspråkstalande personal.
          </p>
          <p xml:id="i-WXmW37NarC4WKziQ1E4gjz">
            Samtidigt kvarstår den grundläggande bristen på verksamheter
            med minoritetsspråksprofil. År 2014 beräknades exempelvis enbart
            21 kommuner av 52 i det finskspråkiga förvaltningsområdet ha särskilda
            förskolegrupper med finsk inriktning, alltså inte ens hälften.
            Bristen på förskoleverksamhet med minoritetsspråksprofil är allvarlig
            med tanke på att dyrbara år i barnens språkutveckling riskerar
            att gå förlorade.
          </p>
          <p xml:id="i-ADU4fyxLfFnW9b52jPnyhx">
            Behovet av finskspråkig äldreomsorg är stort redan i dag, och
            rent demografiska skäl gör att det är enkelt att se att det kommer
            att växa ytterligare de kommande åren. En sammanställning av situationen
            vid årsskiftet 2014/15 där befolkningen delades in i åldersgrupper
            med femårsintervall visade att den största åldersgruppen bland
            personer födda i Finland är personer i åldern 65–69 år. Enbart
            denna grupp handlar om nästan 25 000 personer. De allra flesta
            av våra invånare som är födda i Finland är mellan 50 och 80 år,
            en följd av den mycket stora invandringen för några decennier
            sedan.
          </p>
          <p xml:id="i-J4DYFymRRjnbmBGd3xrnVm">
            Det behövs alltså fler insatser för att öka tillgängligheten
            av äldreomsorg och barnomsorg på minoritetsspråk. Bland annat
            bör frågan om skärpt lagstiftning övervägas för att sätta tydligare
            krav på kommunerna. Många gånger handlar det om hur verksamheten
            organiseras och administreras snarare än att resurser behöver
            tillföras. Kommuner som har äldreombudsmän bör se till att dessa
            har minoritetskompetens.
          </p>
          <p xml:id="i-8YAocGyqXgFNy6CxFK6EhN">
            Vidare bör kommuner och landsting kunna bli bättre på att tillvarata
            den språkkompetens som ofta finns hos personalen. Vid upphandling
            av service och omsorg inom t.ex. äldreomsorgen bör kommunerna
            också kunna bli bättre på att beakta behov som de nationella minoriteterna
            har.
          </p>
          <p xml:id="i-B3n4ukwMNR41aJbwC8JMq1">
            Liberalerna anser att valfriheten och etableringsfriheten är
            av stor vikt för att framväxten av barnomsorg och äldreomsorg
            på minoritetsspråk ska fortsätta. Vi ser därför med stor oro på
            den nuvarande regeringens planer på att i praktiken förbjuda enskilda
            alternativ inom välfärdssektorn att göra vinsttutag, något som
            allvarligt försvårar för nya aktörer att etablera sig. Som liberaler
            ser vi valfrihet som etableringsfrihet som strategiska delar av
            vår minoritetspolitik.
          </p>
          <head xml:id="i-acSrmMgf4QTZtP2beWLEK" type="h2">
            Fler elever ska få lära sig minoritetsspråk
          </head>
          <p xml:id="i-4bhjGe3VJ8C22Nw7hqffka">
            Sedan den 1 juli 2015 gäller att ett nationellt minoritetsspråk
            ska kunna läsas som nybörjarspråk inom modersmålsundervisningen.
            Detta är viktigt för att behålla alla de fem minoritetsspråken
            som levande språk i nästa generation. Det finns dock behov av
            att följa hur lagändringarna följs i praktiken.
          </p>
          <p xml:id="i-YW5bN9TAuSjbS5Ya85dScK">
            Att bara erbjuda modersmålsundervisning räcker inte för att ett
            minoritetsspråk långsiktigt ska kunna bevaras i Sverige som levande
            tal- och skriftspråk. Nya former av undervisning på minoritetsspråk
            behöver därför utvecklas och möjligheten till tvåspråkig undervisning
            underlättas. För att fler elever ska stimuleras att fortsätta
            utveckla sitt modersmål bör fler skolor inom förvaltningsområdena
            överväga att införa t.ex. finska eller andra minoritetsspråk som
            valbart ämne i moderna språk, vilket då medför att kursplan och
            betyg också ska gälla minoritetsspråket i fråga.
          </p>
          <head xml:id="i-Ak6KjicEcc4uW3PqZNM7wG" type="h2">
            Behöriga minoritetsspråklärare
          </head>
          <p xml:id="i-FQ9L3DvNoe9AsUDRnVtUVQ">
            Bristen på behöriga lärare i minoritetsspråk är mycket stor.
            Bland annat vad gäller samiska, men också andra minoritetsspråk,
            leder detta till att barn som har rätt att få undervisning i sitt
            minoritetsspråk i praktiken nekas denna möjlighet. Därför behövs
            fler behöriga minoritetsspråkslärare, och en ämneslärarutbildning
            som möjliggör en långsiktig försörjning av minoritetsspråkslärare.
            Det behövs dock även insatser för att stärka tillgången till minoritetsspråkslärare
            på kort sikt.
          </p>
          <p xml:id="i-YayyUvdQ5rdgf2Qo4BwbQy">
            Även kommunerna som arbetsgivare åt lärarkåren spelar en viktig
            roll för att driva på för att fler faktiskt söker sig till läraryrket.
            Fler kommuner borde tillsammans göra ansträngningar för att säkra
            lärartillgången.
          </p>
          <head xml:id="i-BmZ9k9CkuejbuH5WMirsnL" type="h2">
            Tvåspråkiga skolor med minoritetsspråksprofil
          </head>
          <p xml:id="i-CSUXuZWQTUR1epcrEH8pXR">
            Fristående skolor med tvåspråkig profil och inriktning mot något
            av minoritetsspråken är ovärderliga för att hålla minoriteternas
            kultur och språk levande i Sverige. Samtidigt är deras situation
            trängd och kritik har framförts mot att läget rentav förvärrats
            på senare år. Efter en långvarig konflikt med kommunen gällande
            skolpengens utformning tvingades exempelvis den sverigefinska
            skolan i Örebro att stänga år 2014. Friskolan drev fallet till
            kammarrätten och vann, men vid det laget hade den redan fått lägga
            ned verksamheten.
          </p>
          <p xml:id="i-TufEG8392TbuijtTPfTogm">
            Tvåspråkiga skolor med minoritetsspråksprofil är viktiga för
            att ge fler möjlighet att lära sig sitt minoritetsspråk på djupet.
            Samtidigt är rekryteringsgruppen smal och den tvåspråkiga inriktningen
            kan också leda till högre kostnader. Det behövs en genomgång av
            förutsättningarna för tvåspråkiga skolor med profilering mot någon
            av de nationella minoriteterna.
          </p>
          <head xml:id="i-4bmJS6htY8ti7NTHbVzRtx" type="h2">
            Språk, medier och kultur
          </head>
          <p xml:id="i-PWte1tq8MEsid4VUEf81NT">
            Det offentliga ska understödja ett språk-, kultur- och medieutbud
            med minoritetsspråksprofil. Public service-verksamheten är av
            betydelse för att hålla minoritetsspråken levande och för revitaliseringen
            av dem liksom för att lyfta fram kulturfrågor. Program riktade
            till barn och unga är av särskild stor betydelse. Antalet sändningstimmar
            på de nationella minoritetsspråken har ökat något men utbudet
            är fortfarande begränsat. Åtgärder behövs för att säkerställa
            att utrymme avsätts för sändningar på nationella minoritetsspråk.
          </p>
          <head xml:id="i-QiisvdGSwseNorKUMj1k3G" type="h2">
            Åtgärder för att främja romers rättigheter och livsvillkor
          </head>
          <p xml:id="i-GPYfBiS4QBUyMnP1PEQ6n4">
            Det svenska samhället har under historiens lopp och långt in
            på 1900-talet utsatt den romska minoriteten i Sverige för allvarligt
            förtryck och förnekande av rättigheter som för andra medborgare
            ansetts självklara. Det svenska majoritetssamhällets agerande
            gentemot romer är en del av den exkludering som romer utsatts
            för också i övriga Europa. Även om den tidigare exkluderingspolitiken
            sedan länge upphört märks resultatet av den i form av att många
            romer fortfarande lever i utanförskap och att det finns en stor
            förtroendeklyfta mellan många romer och samhällets institutioner.
          </p>
          <p xml:id="i-4bjtsg6FDehV3pJpsS8FWm">
            På initiativ av Liberalerna antog alliansregeringen en långsiktig
            strategi för romsk inkludering. Strategin handlar bland annat
            om att synliggöra det historiska förtryck som svenska romer utsatts
            för, att öka dialogen mellan kommuner och myndigheter och företrädare
            för romer samt att underlätta utbildnings- och arbetsmarknadsåtgärder.
          </p>
          <p xml:id="i-9hqyQogQ8uRYPnGquWRj52">
            Ett långsiktigt genomförande av strategin för romsk inkludering
            kräver långsiktiga och uthålliga åtaganden. I Liberalernas budgetmotion
            redovisar vi våra förslag till förstärkningar på detta anslag.
          </p>
        </div>
        <div xml:id="i-LxfeQhQV7A8Wtge5jVkdBq" type="signatureBlock">
          <list xml:id="i-2DRcbhEfDQYbNLD2U3z4TD">
            <item xml:id="i-Ak83rq6g5dY3wYN9Bw7kkh" who="i-S7wLw9aynA5vbRCsqxxL3N" type="signature">
              Tina Acketoft (L)
            </item>
            <item xml:id="i-MMfU8Xb2bLnhGVVVk8YY6K" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-Pdw4dqD7CmeziBJG2zU866" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (L)
            </item>
            <item xml:id="i-7zxGVjv3UxGt2kHa9AL43b" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-5jQeRUY7DbDLWjw4RLcTh6" who="i-HPYYRQv4ch2ZKcsG9Poys5" type="signature">
              Maria Weimer (L)
            </item>
            <item xml:id="i-Jeiaaxrn4XEi78X9cwdSyH" who="i-D6V9ti7ETxin1WbJjDaShE" type="signature">
              Nina Lundström (L)
            </item>
          </list>
        </div>
      </div>
    </body>
  </text>
</TEI>
