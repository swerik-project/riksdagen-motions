<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UU-00225">
  <teiHeader>
    <fileDesc>
      <titleStmt>
        <title>Burma</title>
        <author corresp="i-Q6T8pKy9pERdSQEuTcARyR">av Lotta Hedström m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Burma</title>
          <idno type="rdwebb">GT02U225</idno>
          <rs type="number">U225</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GT02U225/text</ref>
          <ref type="dokument_url_html">http://data.riksdagen.se/dokument/GT02U225</ref>
          <ref type="dokumentstatus_url_xml">http://data.riksdagen.se/dokumentstatus/GT02U225</ref>
          <ref type="doc">http://data.riksdagen.se/fil/6170E76B-071A-4D2E-BDC1-7CD1552BF595</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-2xzcr3nLPgka3s5j7pZ98N</idno>
            <name>Ingegerd Saarinen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-N4rvx7AGKxwhx5XDdagQzk</idno>
            <name>Helena Hillar Rosenqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-soabTSTFyXAcUzheNpY2w" type="signed"/>
        <correspContext corresp="i-soabTSTFyXAcUzheNpY2w">
          <note type="signatory" corresp="i-Q6T8pKy9pERdSQEuTcARyR"/>
          <note type="signatory" corresp="i-2xzcr3nLPgka3s5j7pZ98N"/>
          <note type="signatory" corresp="i-N4rvx7AGKxwhx5XDdagQzk"/>
        </correspContext>
        <correspAction type="referral" xml:id="i-3DHxuz3dB3kQapbzpi3wgN">
          <date when="2005-10-13"/>
        </correspAction>
        <correspAction type="dismissal" xml:id="i-4d5EULjHmV8d483jNjsb1m">
          <date when="2005-10-13"/>
        </correspAction>
        <correspAction type="submission" xml:id="i-3UcGdjjTWmSBT7TyKeLRjE">
          <date when="2005-10-05"/>
        </correspAction>
        <correspAction type="assigned" xml:id="i-HpxtYX9JB8vRsiyqo3kbrT"/>
        <correspContext corresp="i-HpxtYX9JB8vRsiyqo3kbrT">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_U_225/mot_200506_U_225-0001.pdf"/>
      <div type="motHeader" xml:id="i-DpSxh1vgQVbNKEZzbsd3we">
        <div type="motTitle" xml:id="i-8cjYXi911ru3phkWYs35nq"/>
        <div type="motSubmissionInfo" xml:id="i-GL4uVrnu29JALw1caKeXZK"/>
      </div>
      <div type="motBody" xml:id="i-QwPbaV63mD3mNFZkbzkuQK">
        <div xml:id="i-Tnk6UDbLes3oLuzc4CA6Wb">
          <p xml:id="i-KMn4KZLAANEJj6qunpwtnR">
            2005/06 mnr: U225 pnr: mp907
          </p>
          <p xml:id="i-SiR3Z5iDcCcWSifCzxwFqt">
            Motion till riksdagen 2005/06:U225
          </p>
          <p xml:id="i-3grbLgBrj28ioWuZXt6HHw">
            av Lotta Hedström m.fl. (mp)
          </p>
          <p xml:id="i-QS7scmHCqjyW9yDSE1zpWb">
            Burma
          </p>
          <p xml:id="i-Vk3XxUEWabS9AfrBcBc2hA">
            Förslag till riksdagsbeslut
          </p>
          <p xml:id="i-LFHStEzjNBNtb3nUNtACF8">
            1. Riksdagen tillkännager för regeringen som sin mening vad som
            i motionen anförs om att Burma bör bli en fråga för FN:s säkerhetsråd.
            Ett första steg är att diskutera denna fråga inom ramen för EU
            med de medlemsländer som sitter i FN:s säkerhetsråd. 2. Riksdagen
            tillkännager för regeringen som sin mening vad som i motionen
            anförs om att FN bör bevaka situationen i landet genom en särskild
            rapportör för mänskliga rättigheter samt generalsekreterarens
            särkskilda sändebud. 3. Riksdagen tillkännager för regeringen
            som sin mening vad som i motionen anförs om behovet av riktade
            sanktioner mot militärregimen och att förhindra ett svenskt handelsutbyte.
            4. Riksdagen tillkännager för regeringen som sin mening vad som
            i motionen anförs om att sätta kravet på Aung San Suu Kyis, den
            legitimt valda ledarens, frigivning i fokus före de diplomatiska
            relationerna till Burma.
          </p>
          <p xml:id="i-QFb6LZpECAH88efnJ6koUz">
            Den politiska situationen i Burma
          </p>
          <p xml:id="i-NxQtM89UVgGze9ju7nDHNi">
            Burma styrs sedan 1962 av en av världens mest hårdföra militärregimer.
            1988 reste sig befolkningen i protest mot förtrycket och regimens
            vanvård av ekonomin. Detta resulterade i en massaker där tiotusentals
            människor sköts ihjäl av militären. 1990 hölls fria val i Burma,
            en missberäkning från militärens sida. Valet resulterade i en
            jordskredsseger för National League for Democracy (NLD) med Nobels
            fredspristagare Aung San Suu Kyi i spetsen. Segern var ett uttryck
            för folkets önskan om ett demokratiskt styre. Valresultatet respekterades
            inte av militären utan de behöll makten. All politisk opposition
            i landet förföljs sedan dess. Aung San Suu Kyi kommer den 24 oktober
            i år (2005) att sammanlagt ha spenderat 10 år i
          </p>
          <pb facs="riksdagen-motions-pdf/data/200506/mot_200506_U_225/mot_200506_U_225-0002.pdf"/>
          <p xml:id="i-XHyZpnX6Y3Eh6tjvYirDUP">
            2005/06:U225
          </p>
          <p xml:id="i-HpUMmcytTzoRM2dQ79nrm1">
            husarrest. Militären har vägrat släppa henne trots otaliga internationella
            påtryckningar från USA, EU, FN m.fl. Militären har inte visat
            någon vilja att samarbeta med den inhemska demokratiska oppositionen.
            2003 inledde militärregimen en så kallad färdplan för demokrati
            inom ramen för ett nationellt konvent. Denna process har inte
            resulterat i några reella förändringar, och styrs av militären
            som handplockat delegaterna. NLD/Aung San Suu Kyi är inte inbjudna
            att delta, trots påtryckningar, däribland från FN:s generalsekreterare.
            I juli 2005 avsade sig Burmas regim ordförandeskapet för ASEAN,
            som de skulle tagit över i juli 2006, med hänvisning till brådskande
            interna angelägenheter inklusive färdplanen mot demokrati. Det
            troliga var dock att Burma ville undvika påtryckningarna från
            EU och samarbetsländerna i ASEAN om demokratiska reformer som
            en nödvändighet för ett ordförandeskap. Demokratiarbetet bedrivs
            idag av Burmas regering i exil, National Coalition Government
            of the Union of Burma (NCGUB) i samarbete med andra organisationer.
          </p>
          <p xml:id="i-Qn5iS3c8sBz9DhLV3AS6S">
            Kränkningar av mänskliga rättigheter
          </p>
          <p xml:id="i-nP5PM72qSMauaA2Urvb3Y">
            Militärens systematiska kränkande av de mänskliga rättigheterna
            innefattar förföljelse av landets etniska grupper, tvångsarbete,
            tortyr, sexuellt våld, tvångsförflyttningar och avrättningar.
            Tvångsarbete är utbrett i samarbete med infrastrukturprojekt och
            vid militära förflyttningar. Då används civilbefolkningen som
            bärare. ILO antog år 2000 en resolution mot Burma som uppmanar
            regeringar, arbetsgivare och arbetstagare att se över sina förbindelser
            med Burma och vidta åtgärder för att försäkra sig att dessa förbindelser
            inte bidrar till att upprätthålla systemet av tvångsarbete. Militären
            har hittills visat begränsad vilja att samarbeta och tvångsarbete
            fortgår enligt rapporter från ILO. Militärens övergrepp har resulterat
            i cirka en miljon internflyktingar och att hundratusentals flyktingar
            gått över till angränsande länder, däribland Thailand. I augusti
            2005 rapporterade FN:s World Food Program att en tredjedel av
            alla burmesiska barn är kroniskt undernärda, p.g.a. bristande
            livsmedelssäkerhet till följd av tvångsförflyttningar, konfiskering
            av mat etc. Lokala och internationella organisationer, t.ex. Women's
            League of Burma i "License to Rape”, har dokumenterat militärens
            systematiska användande av sexuellt våld i form av gruppvåldtäkter,
            sexslaveri etc., främst riktat mot lokala kvinnor i alla provinser.
            Militären har förnekat detta och hotar vittnen och offer.
          </p>
          <p xml:id="i-5Bi4FJmsG2Yf5RCmyL7xHA">
            Hiv/aids-epidemin breder ut sig i Burma. Nyligen avbröt den globala
            aids- fonden mot spridning av aids och andra sjukdomar sitt arbete
            på grund av att militären direkt obstruerat deras arbete och på
            grund av dålig framkomlighet i landet.
          </p>
          <pb facs="riksdagen-motions-pdf/data/200506/mot_200506_U_225/mot_200506_U_225-0003.pdf"/>
          <p xml:id="i-HbwMzUV1hbBT7NRMB4Fkjh">
            Burma har fler barnsoldater än något annat land i världen, upp
            till 70 000 enligt Human Rights Watch. Cirka 1100 politiska fångar,
            inklusive parlamentariker, sitter fängslade i landet enligt Amnesty
            International. FN:s kommission för mänskliga rättigheter och FN:s
            generalförsamling uppmärksammar situationen i Burma i årliga resolutioner.
            Arbetet att rapportera om tillståndet för de mänskliga rättigheterna
            försvåras allvarligt då militären under perioder inte tillåtit
            FN:s observatörer att resa in i landet. Regimen har också kontinuerligt
            ignorerat FN:s påtryckningar. För att få till stånd en förändring
            vädjar nu den demokratiska oppositionen att FN:s säkerhetsråd
            ska ta upp situationen i Burma. Säkerhetsrådet kan agera i fall
            där länder utgör ett hot mot fred och säkerhet (enligt Artikel
            7), och Burmas flyktingström, drogproduktion och ignorerande av
            hiv/aids epidemin etc. motiverar detta. Även om ett motstånd kan
            finnas bland vissa medlemsländer i rådet finns en allt större
            samsyn av att något måste göras för att få ett slut på vanstyret.
            Specifikt vill demokratirörelsen att generalsekreteraren tillsätter
            en särskild representant för Burma och håller rådet uppdaterat.
            Detta skulle medföra ett ökat fokus på Burma och därmed öka pressen
            på regimen att åstadkomma nödvändiga förändringar. Omvärlden måste
            öka påtryckningarna på regimen att åstadkomma reella demokratiska
            reformer och återupprätta respekten för de mänskliga rättigheterna
            och FN:s organ. Den burmesiska demokratiska oppositionen vädjar
            till omvärlden att inte handla med eller investera i Burma då
            detta bidrar till att upprätthålla det systematiska användandet
            av tvångsarbete samt gynnar regimen ekonomiskt, och därmed förlänga
            dess styre. Ett handelsutbyte ger regimen legitimitet. Den demokratiska
            oppositionen påpekar att det i praktiken är mycket svårt, nästintill
            omöjligt att handla med eller investera i Burma utan att gynna
            militären då de har kontroll över den formella ekonomin. På samma
            sätt är det svårt att bedriva handelsutbyte utan att medverka
            till systemet med tvångsarbete eftersom det är så utbrett. Omvärlden
            har infört olika typer av sanktioner mot Burma men det finns inga
            gemensamma internationella sanktioner. USA har de mest omfattande
            ekonomiska sanktionerna, med förbud mot nyinvesteringar sedan
            1997 och förbud mot import av burmesiska varor sedan 2003. EU
            har i en gemensam position enats om sanktioner, bl.a. i form av
            förbud av lån eller krediter till utpekade statsägda burmesiska
            företag. Dessa sanktioner är dock tandlösa då de exkluderar de
            sektorer som är inkomstbringande och viktiga för militären. I
            bristen på en enighet kring effektiva ekonomiska sanktioner har
            vissa EU-stater, däribland Storbritannien, uppmanat inhemska företag
            att inte investera i eller handla med Burma. Någon sådan uppmaning
            har Sveriges regering inte gjort. Det svenska handelsutbytet med
            Burma är litet, men import och export ökar, trots den stora risken
            för tvångsarbete i landet enligt SwedWatch rapport Svensk handel
            med Burma, april 2004. Sveriges regering bör inom ramen för EU
            driva på för en skärpning av EU:s ekonomiska sanktioner så att
            dessa utökas från dagen begränsade lista av berörda burmesiska
            företag, till att innefatta de företag och sektorer som
          </p>
          <p xml:id="i-L2W7fycpteB34T3YMZnF2w">
            2005/06:U225
          </p>
          <pb facs="riksdagen-motions-pdf/data/200506/mot_200506_U_225/mot_200506_U_225-0004.pdf"/>
          <p xml:id="i-YNA8rNgcDRvkS25NgeTvCo">
            2005/06:U225
          </p>
          <p xml:id="i-ELTCFcGdJUwFRJDBFjLuHX">
            ger de största inkomsterna till militärregimen, främst inom olja,
            gas och trä. Vidare är det mer än önskvärt att klart och tydligt
            rekommendera svenska företag att inte bedriva handelsutbyte med
            Burma på grund av de etiska risker detta medför. Alla svenska
            företag som trots allt väljer att bedriva handel med Burma bör
            uppmanas att redovisa öppet vilka konsekvenser detta får med avseende
            på tvångsarbete, ekonomiska resurser till militärregimen samt
            för lokalbefolkningens situation. Aung San Suu Kyi kommer den
            24 oktober 2005 att sammanlagt ha spenderat 10 år i husarrest.
            Hon spärrades in för första gången 1989 och har suttit i arrets
            i tre omgångar. Senast hon arresterades var i maj 2004 efter att
            hon och flera av hennes partikamrater brutalt attackerades av
            militärens politiska gren. Ett hundratal människor som samlats
            för att lyssna på budskapet om demokrati slogs brutal ihjäl i
            samband med attacken. Aung San Suu Kyi är en symbol för ett demokratiskt
            Burma och har ett enormt folkligt stöd i landet, trots att hon
            och hennes parti inte kunnat verka fritt. I samband med Aung San
            Suu Kyis 60-årsdag den 19 juni 2005 hölls manifestationer för
            hennes frigivande runtom i världen inklusive Stockholm. Sveriges
            samtliga partiledare undertecknade en = gratulation och lyckönskningar
            om en bättre framtid. Trots denna folkliga mobilisering och otaliga
            uppmaningar från det internationella samfundet, fortsätter militären
            att hålla Nobels fredspristagare och Burmas folkigt valda ledare
            fängslad. Farhågor finns att hon aldrig kommer att få verka fritt.
            Sverige bör kraftfullt arbeta för en frigivning av Aung San Suu
            Kyi, den burmesiska demokratiskt valda ledaren och Nobels fredpristagare.
          </p>
          <p xml:id="i-Y25NQfvY7dk8hSVg2ZvoBG">
            Stockholm den 29 september 2005
          </p>
          <p xml:id="i-KiDPjGCHWhAYuooWaL4ktd">
            Lotta Hedström (mp) Ingegerd Saarinen (mp) Helena Hillar Rosenqvist
            (mp)
          </p>
        </div>
      </div>
    </body>
  </text>
</TEI>
