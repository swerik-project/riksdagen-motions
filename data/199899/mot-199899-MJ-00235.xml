<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0235/mot_199899_MJ_0235-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ235 MJ235
          </p>
          <p>
            Motion till riksdagen 1998/99:MJ235
          </p>
          <p>
            av Lisbeth Staaf-Igelström m.fl. (s) Stödområdesgränserna i Värmland
          </p>
          <p>
            Utvecklingen inom jordbruket och livsmedelsindustrin spelar en
            avgörande roll för hur vi kommer att lyckas skapa ett Sverige
            med ekologiskt hållbar tillväxt, ökad sysselsättning, regional
            balans och utvecklad landsbygd. Vi anser också att det behövs
            jordbruk med djur. Mjölkproduktionen skapar inte enbart arbete
            på den egna gården utan varje miljon liter mjölk som produceras
            ger sysselsättning åt ca 17 personer. Mjölkproduktionen skapar
            också köttproduktion i olika former, endera som integrerad produktion
            på egna gården eller genom försäljning av livkalvar till renodlade
            köttproducenter. Tack vare mjölkkornas och köttdjurens höga foder-
            konsumtion hålls landskapet öppet och den biologiska mångfalden
            främjas. Köttproduktionen har med rätt förutsättningar chans till
            lönsamhet och djuren utgör en växande skara betesdjur i Värmland.
            Det finns ett flertal olika produktionsgrenar inom jordbruket
            som skapar arbetstillfällen och öppna landskap, som är bra från
            miljösynpunkt och främjar landsbygden. Dessa produktionsgrenar
            inom jordbruket måste få möjlighet att utvecklas, inte avvecklas
            som fallet är i dag. 1990 års jordbrukspolitiska beslut bestämdes
            att Norrlandsjordbruken dit Värmland räknas skulle kompenseras
            för sjunkande produktpriser och svårare odlingsbetingelser, så
            att lönsamheten inte skulle försämras. och med EU-inträdet förändrades
            dock förutsättningarna för jordbruket i Värmland. Länet tillhör
            fortfarande Norrlandsjordbruken, men med EU:s regler så kan dock
            inte stödområde 4 kompenseras på samma sätt som stödområde 1—3.
            orra Värmland och några kommuner i östra och västra Värmland tillhör
            stödområde 2a och 3. Dessa ingår i EU:s definition av så kallade
            bergsjordbruk (inre stödområde) och får högre stöd. Den stora
            del av Värmland som tidigare tillhört stödområde 4, hamnar nu
            utanför det egentliga stödområdet, kallat EU:s inre stödområde.
            Detta har inneburit väsentliga lönsamhetsförsämringar. Varje dag
            kommer signaler om att jordbruk lagts ner eller aviserats om nedläggning.
            Semineringen minskar mera i Värmland än i övriga landet och det
            är väldigt oroande sett i ett framtidsperspektiv. Framtidstron
            bland lantbrukare i Värmland är borta, och därför behövs det förbättringar
            för lantbruket i område 4 och då speciellt i norra delen. Det
            är inte bra att det är sådana stora skillnader mellan två områden
            som vi ser i Värmland.
          </p>
          <pb facs="riksdagen-motions-pdf/data/199899/mot_199899_MJ_0235/mot_199899_MJ_0235-0002.pdf"/>
          <p>
            Risken är att områden växer igen och att landsbygden avfolkas,
            att livs- Mot.
          </p>
          <p>
            medelsindustrin flyttar. Vi har redan fått uppleva ett sådant
            exempel — det är Scan Farmek som lagt ner slakteriet i Kil. Ett
            argument för nedläggningen var att djurunderlaget minskade för
            mycket i Värmland. Detta skulle vara en av anledningarna till
            att ca 450 arbetstillfällen gått förlorade i länet. Vi är lika
            bekymrade över att samma argument kan komma att användas för att
            lägga ner mejeriet i Karlstad och ysteriet i Arvika vid minskade
            inleveranser av mjölk. Jordbruksverket har gjort en utvärdering
            av stödområdesindelningen i Sverige och konstaterat att stödområde
            4 är heterogent. I den södra delen av Värmland längs Vänern finns
            det relativt goda förutsättningar, men de områden som ligger norrut
            har betydligt sämre förutsättningar för jordbruk. Verket konstaterar
            också att minskningen av antalet mjölkkor är lägre än riksgenomsnittet
            i slättbygderna runt Vänern, samt att i övriga delen av område
            4 sker minskningen betydligt snabbare. Samma sak med lönsamheten.
            Det finns olika möjligheter att lösa problemet, t.ex. en översyn
            av stöd- områdesindelningen med utgångspunkt i Jordbruksnämndens
            förslag 1989. I det förslaget tas hänsyn till de olika odlingsbetingelserna
            och avkastningen per ha inom olika stödområden. En annan möjlighet
            är en förändring av de nuvarande miljöstöden så att det blir en
            tydlig koppling till djur.
          </p>
          <p>
            Hemställan Med hänvisning till det anförda hemställs att riksdagen
            som sin mening ger regeringen till känna vad i motionen anförts
            om en förändring av &lt;stödområdesgränserna i Värmland. Stockholm
            den 28 oktober 1998 Lisbeth Staaf-Igelström (s) Torgny Danielsson
            (s) Jarl Lander (s)
          </p>
          <p>
            Marina Pettersson (s)
          </p>
          <p>
            1998/99MJ235
          </p>
          <p>
            13
          </p>
        </div>
      </div>
    </body>
  </text>
</TEI>
