<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00422">
  <teiHeader>
    <fileDesc>
      <titleStmt>
        <title>Stärkta rättigheter för personer med funktionsnedsättning</title>
        <author corresp="i-FfCiJc8kVZcwio9wsCvVkH i-D7mgFwiCKxywz1E18YrEuZ">av Mehmet Kaplan och Agneta Luttropp (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkta rättigheter för personer med funktionsnedsättning</title>
          <idno type="rdwebb">GY02A422</idno>
          <rs type="number">A422</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A422/text</ref>
          <ref type="dokument_url_html">http://data.riksdagen.se/dokument/GY02A422</ref>
          <ref type="dokumentstatus_url_xml">http://data.riksdagen.se/dokumentstatus/GY02A422</ref>
          <ref type="doc">http://data.riksdagen.se/fil/1C735682-6F60-4AE1-8FA7-4E8A8CE00D3A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NgRJQWZeZ9oCjbhYT8Fh4F" type="signed"/>
        <correspContext corresp="i-NgRJQWZeZ9oCjbhYT8Fh4F">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-D7mgFwiCKxywz1E18YrEuZ"/>
        </correspContext>
        <correspAction xml:id="i-93tB678sEBrdEoXdc3eZSP" type="numbering">
          <date when="2010-10-29"/>
        </correspAction>
        <correspAction xml:id="i-FoNErjaGCdGBPkFm64UXSE" type="submission">
          <date when="2010-10-27"/>
        </correspAction>
        <correspAction xml:id="i-Y8NYnksACRemM6TyJ7dtVf" type="transfer">
          <date when="2010-10-27"/>
        </correspAction>
        <correspAction xml:id="i-7emAQEB9b5FpzF9anDiaA7" type="assigned"/>
        <correspContext corresp="i-7emAQEB9b5FpzF9anDiaA7">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UiL1X13ois5Czr5PSsyCvt">
            Förslag till riksdagsbeslut
          </head>
          <list style="ol">
            <item xml:id="i-AWxmYsrwQDYusx2QeQLVRL">
              Riksdagen begär att regeringen lägger fram förslag till ändring
              av diskrimineringslagstiftningen så att bristande tillgänglighet
              för personer med funktionsnedsättning utgör diskrimineringsgrund.
            </item>
            <item xml:id="i-6PcsEJr9pBSoGq3PsDMedT">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på konstruktion av en fond ur vilken man ska kunna söka pengar
              för att täcka rättegångskostnader i diskrimineringstvister.
            </item>
            <item xml:id="i-DiB9oTsBU3WqSMUgwRAz54">
              Riksdagen tillkännager för regeringen som sin mening vad som
              anförs i motionen om att reglerna för fördelning av rättegångskostnader
              vid diskrimineringstvister bör reformeras.
            </item>
            <item xml:id="i-DtrEoJWunqHgAscMNYVUcf">
              Riksdagen tillkännager för regeringen som sin mening vad som
              anförs i motionen om att talan om strukturell diskriminering bör
              kunna föras i domstol.
            </item>
            <item xml:id="i-ETwFXVa5Jh71x8BQ5hYh3y">
              Riksdagen tillkännager för regeringen som sin mening vad som
              anförs i motionen om att ändra Arbetsdomstolens sammansättning
              i diskrimineringstvister.
            </item>
            <item xml:id="i-CJrRu95t472TMWWp3WDUtB">
              Riksdagen tillkännager för regeringen som sin mening vad som
              anförs i motionen om att Diskrimineringsombudsmannen bör ges möjlighet
              i lag att genomföra s.k. situation testing.
            </item>
            <item xml:id="i-QqtF1QWUv8ofPUmGzejHUM">
              Riksdagen tillkännager för regeringen som sin mening vad som
              anförs i motionen om granskning av ojämlikhet i lagstiftning och
              generell politik.
            </item>
          </list>
        </div>
        <div type="motContent">
          <head xml:id="i-8AaaTTrZ7ysw4hYpaLwkK" type="h1">
            Motivering
          </head>
          <p xml:id="i-5g8qxsgD2kqZAnujFonezF">
            En politik för lika rättigheter är en viktig del av Miljöpartiets
            politik. Alla ska ha samma rättigheter och möjligheter att verka
            i vårt samhälle. I statistiska granskningar av arbetsmarknaden,
            den politiska arenan och brottsutsattheten framträder uppenbara
            olikheter mellan grupper. Än tydligare blir skillnaderna i människors
            egen upplevelse av samhället.
          </p>
          <p xml:id="i-C5Eh38ZBe9UsHjTqDHXzWB">
            Trots att många vackra ord skrivits i dokument efter dokument
            kvarstår mycket för att personer med funktionsnedsättning i Sverige
            ska kunna leva på samma villkor som andra.
          </p>
          <p xml:id="i-QqcjQzBnUC3YBLr3ayZUDP">
            Den nationella handlingsplanen för handikappolitiken Från patient
            till medborgare har inte inneburit vad man hoppats trots att den
            antogs år 2000, och man haft ett antal år på sig att införa förändringar.
          </p>
          <p xml:id="i-DXf78pSmGcX7QYktQmyXxt">
            Den särskilda FN-konvention om rättigheter för personer med funktionsnedsättning
            som Sverige ratificerat kommer förhoppningsvis att skynda på arbetet.
            Även insatser på EU-nivå kommer att ha en positiv inverkan. Principen
            om icke-diskriminering har tydliggjorts i en ny artikel i det
            nya fördraget om EU:s funktionssätt, vilket är mycket bra.
          </p>
          <p xml:id="i-LyNJfWxne8NGXd8AUyMbVg">
            Att skyddas mot diskriminering är en mänsklig rättighet. Sverige
            måste säkerställa att vi har ett rättsskydd som inte bara är en
            papperskonstruktion utan i praktiken erbjuder ett effektivt rättsmedel
            för den som drabbas.
          </p>
          <p xml:id="i-6rmwqjyxTm1miKzTxgPwRn">
            Det är viktigt att synliggöra att ett effektivt diskrimineringsskydd
            inte bara syftar till att kompensera och ge upprättelse till den
            som drabbas. Den fyller i allra högsta grad en handlingsdirigerande
            funktion. Den arbetsgivare, restaurangägare eller skolledare som
            har kännedom om att diskriminering, avsiktlig eller oavsiktlig,
            kan medföra stora kostnader kommer troligtvis noggrant se till
            att diskriminering inte sker.
          </p>
          <head xml:id="i-Kgq3it6EgWE7yAkw1botVg" type="h2">
            Bristande tillgänglighet bör utgöra diskriminering
          </head>
          <p xml:id="i-9utqgFgdczNMxzFNM5uupB">
            Den tidigare Handikappombudsmannen konstaterade att bristande
            tillgänglighet är en av de största orsakerna till att funktionshindrade
            diskrimineras. Sveriges samlade handikapprörelse har i åratal
            påtalat behovet av en diskrimineringslag som inkluderar bristande
            tillgänglighet.
          </p>
          <p xml:id="i-HtM8pXN2i8qR7BhFFUz2sd">
            Fortfarande finns det i verksamheter där man yrkesmässigt vänder
            sig till allmänheten inte alltid förutsättningar för att personer
            med funktionsnedsättning ska kunna ta del av verksamheten. Det
            är inte alltid ens möjligt att kunna ta sig in i en butik och
            ta del av de varor som erbjuds där. Detta måste anses vara diskriminering.
            I Sverige är det dock ännu inte definierat så.
          </p>
          <p xml:id="i-PGpLitr9gyjxMfaP4DoaNA">
            Men äntligen har frågan utretts och det finns ett förslag som
            lagts fram i departementspromemorian Bortom fagert tal om bristande
            tillgänglighet som diskriminering, utarbetad av Hans Ytterberg.
            Dock har ministern gett Statskontoret i uppdrag att genomföra
            en kostnads- och nyttoanalys. Regeringen skriver i budgetpropositionen
            2010: Remissutfallet kommer att vägas samman med resultatet av
            dessa analyser innan regeringen tar ställning till om och, i så
            fall, på vilket sätt promemorians förslag bör genomföras.
          </p>
          <p xml:id="i-4Rzvm66qn7uoyFy7dPii2d">
            Bristen på viljeyttring ger enligt oss anledning till oro.
          </p>
          <p xml:id="i-9LA774eDZjj5xyYiybey5e">
            Att göra bristande tillgänglighet till diskriminering är för
            oss ett mycket viktigt sätt att driva utvecklingen framåt, och
            vi anser att regeringen skyndsamt behöver återkomma med ett lagförslag.
          </p>
          <p xml:id="i-DXYB73EUfGTpw5QBud7DiQ">
            Vi anser också att förarbetena till lagen behöver innehålla både
            breda resonemang och specifika exempel på vad lagen kommer att
            innefatta i förhållande till olika slags funktionsnedsättning.
            Det finns en oro, t.ex. hos människor med olika typer av allergier,
            att deras besvär inte kommer att innefattas, t.ex. människor med
            särskild matallergi.
          </p>
          <head xml:id="i-Vs5o8LH7P48TsTk2ob6YNF" type="h2">
            Skapa reella möjligheter för enskilda aktörer att driva diskrimineringsmål
          </head>
          <p xml:id="i-R5nWUcLxmNfRkfYqX98iBc">
            Den som anser sig diskriminerad, men inte vill ha eller av andra
            anledningar inte får stöd av Diskrimineringsombudsmannen (DO),
            har idag i praktiken mycket små möjligheter att på egen hand driva
            sin fråga i domstol. På samma sätt har landets 14 ideella antidiskrimineringsbyråer
            små möjligheter i praktiken att ta en tvist till domstol. Vid
            en förlust löper man risken att få stå för motpartens rättegångskostnader.
            Dessa uppgick för ett par år sedan till mellan 70 000 och 120
            000 kronor efter ett instansförfarande i Arbetsdomstolen. Den
            risken ska vägas mot att utdelningen i form av utdömt skadestånd
            vid vinst i AD vid samma tidpunkt var mellan 40 000 och 80 000
            kronor.
          </p>
          <p xml:id="i-97eoHPDudKh6ocLDimdBp9">
            Till detta kommer att utsikterna att vinna än så länge synes
            små: När vi för två år sedan lade en mer omfattande partimotion
            En grön politik för lika rättigheter nåddes framgång i endast
            3 ärenden av de 20 diskrimineringstvister i AD som rört funktionsnedsättning,
            etnicitet, religion eller annan trosuppfattning samt sexuell läggning.
          </p>
          <p xml:id="i-WPZNUW9D2rqKXcGaVPW86N">
            I praktiken har alltså DO och till viss del fackförbunden monopol
            på att driva diskrimineringsprocesser. Visserligen är det svenska
            ombudsmannasystemet ett kraftfullt vapen mot diskriminering, men
            det finns ändå flera skäl till att skapa reella möjligheter för
            privata aktörer att processa i diskrimineringsmål.
          </p>
          <p xml:id="i-4Hqd8Psbufa4bVFNMrw43s">
            Först och främst är DO:s resurser begränsade. Det är inte rimligt
            att en diskriminerad persons möjlighet att få rätt i domstol är
            avhängigt av att ombudsmannens tjänstemän har tid att ta sig an
            ärendet. Det finns åtminstone tidigare exempel på anmälningar
            som hunnit bli preskriberade innan berörd ombudsman hunnit ta
            sig an dem.
          </p>
          <p xml:id="i-BfedMoz1BzDbTs1iuwP5D5">
            Vidare är möjligt att en person som blivit diskriminerad av någon
            anledning inte vill vända sig till DO. Anledningen kan vara dåliga
            erfarenheter eller dåligt bemötande.
          </p>
          <p xml:id="i-7YxBZSQWUV9RVdEoVZWVnX">
            Slutligen finns det ett egenvärde i att fler aktörer processar
            i diskrimineringsmål. Den dynamik, i form av sund konkurrens och
            samverkan, som kan förväntas uppstå mellan DO, antidiskrimineringsbyråer
            och andra aktörer kommer att driva fram en skarpare processföring
            och bättre prejudikat. Miljöpartiets grundsyn är att det finns
            ett egenvärde i att medborgarna inte alltid vänder sig till staten
            när något är fel, utan att det finns verktyg i samhället för att
            ta sig an problem på egen hand.
          </p>
          <head xml:id="i-X9EjB3BPAtkazkpCATgvbQ" type="h2">
            En fond med processmedel bör inrättas
          </head>
          <p xml:id="i-8DGJ7yE1ZhjuQhtKdQPQRP">
            Miljöpartiet föreslår att staten återkommer med förslag på konstruktion
            av en fond ur vilken antidiskrimineringsbyråer och andra privata
            aktörer kan söka pengar för att kunna processa diskrimineringsmål.
            Fonden bör förvaltas av företrädare för det civila samhället,
            exempelvis antidiskrimineringsbyråerna, Advokatsamfundet och Internationella
            juristkommissionen.
          </p>
          <p xml:id="i-ZZRgiNGY8Qy4SRsydybbB">
            Riksdagen tillkännager för regeringen som sin mening vad som
            anförs i motionen om att en fond bör inrättas, ur vilken man ska
            kunna söka pengar för att täcka rättegångskostnader i diskrimineringstvister.
          </p>
          <head xml:id="i-v8FUTt7XB34Nn6w8qKSV7" type="h2">
            Förändra reglerna för rättegångskostnader
          </head>
          <p xml:id="i-CLuN4upLmWxVg6BLAmiEzH">
            Sverige bör ta intryck av den modell för diskrimineringstvister
            som finns i USA. Om den som stämmer ett företag har framgång med
            sin talan döms företaget att stå för den diskriminerades rättegångskostnader.
            Om utgången är den motsatta står parterna däremot för sina respektive
            kostnader. Den som anser sig diskriminerad riskerar således inte
            att få betala motpartens rättegångskostnader. I Sverige bär den
            förlorande parten alltid vinnarens rättegångskostnader, oavsett
            om förloraren är en enskild privatperson eller ett stort företag.
          </p>
          <p xml:id="i-96DjshYwwTdEjnB8bcsgFB">
            Denna modell har visat sig vara framgångsrik i att möjliggöra
            att de som diskrimineras kan söka upprättelse genom domstolssystemet.
            Uppenbart ogrundade stämningar undviks genom regler som bland
            annat innebär att domstolen vid sådana fall kan ålägga den anklagande
            parten att betala delar av eller hela det anklagade företagets
            rättegångs­kostnader. Exakt vilket motsvarande skydd som vi i
            Sverige bör ha mot uppenbart ogrundade stämningar återstår att
            ta ställning till.
          </p>
          <p xml:id="i-XPSKkHQBwL1fRSUdfncxLx">
            Riksdagen tillkännager för regeringen som sin mening vad som
            anförs i motionen om att reglerna för fördelning av rättegångskostnader
            vid diskrimineringstvister bör reformeras.
          </p>
          <head xml:id="i-7wxgWpNA12nAYbT9YvodcZ" type="h2">
            Även strukturell diskriminering bör kunna processas i domstol
          </head>
          <p xml:id="i-G28YfDdaBDtbAFa3EVRvAG">
            Dagens regler innebär att man bara kan väcka talan om diskriminering
            om en viss person är diskriminerad och dessutom villig att stå
            bakom anmälan. Detta är problematiskt, dels eftersom många som
            diskrimineras inte vågar stå bakom en anmälan, dels eftersom en
            stor del av den strukturella diskrimineringen på det viset inte
            innebär att en viss person har diskriminerats.
          </p>
          <p xml:id="i-92juTfShfDZcQH8i7mx5sZ">
            DO:s möjlighet till tillsyn är inte ett tillräckligt vapen mot
            strukturell diskriminering. Det är angeläget att många aktörer
            kan agera kraftfullt. Ett föredömligt exempel, gällande en annan
            diskrimineringsgrund, är rättsfallet EEOC v. Abercrombie &amp;
            Fitch Stores, där en butikskedja som systematiskt undvikit att
            anställa etniska minoriteter och kvinnor dömdes att genomföra
            ett omfattande åtgärdsprogram.
          </p>
          <p xml:id="i-KGy1mXDtp1kcvGkuETnrii">
            Även om en motsvarande möjlighet i Sverige skulle vara ett ovanligt
            inslag i det svenska rättssystemet så är det en angelägen reform.
            Riksdagen tillkännager för regeringen som sin mening vad som anförs
            i motionen om att talan om strukturell diskriminering bör kunna
            föras i domstol.
          </p>
          <head xml:id="i-9qyRBa3i3PWXbgQfZH82NV" type="h2">
            Säkra diskrimineringskompetens i Arbetsdomstolen
          </head>
          <p xml:id="i-Ai5LkcbBsyhf668p3uiq1t">
            Arbetsdomstolen består i full sittning av två ledamöter från
            vardera arbetstagar- och arbetsgivarsidan och tre ämbetsmannaledamöter
            (två jurister och en sakkunnig med särskild erfarenhet från förhållandena
            på arbetsmarknaden). Vi menar att det i diskrimineringsmål bör
            säkerställas att domstolen innehar kompetens om diskriminering.
            I sådana tvister bör därför en särskild ämbetsmannaledamot tillföras
            med erfarenhet av diskrimineringsfrågor.
          </p>
          <p xml:id="i-VY5bURpu5sezBdTQPDYTZv">
            Domstolens exakta sammansättning i övrigt vid diskrimineringsmål
            återstår att ta ställning till.
          </p>
          <p xml:id="i-AGLYZMLmYMxRz6Rvqg1rhz">
            Riksdagen tillkännager för regeringen som sin mening vad som
            anförs i motionen om att ändra Arbetsdomstolens sammansättning
            i diskrimineringstvister.
          </p>
          <head xml:id="i-5rVzQ25mwsYeCaUkyzHjAp" type="h2">
            Möjliggör situation testing
          </head>
          <p xml:id="i-8sNfLoXxGXZj5Lrvwdf9hZ">
            DO bör ges i uppdrag att utveckla s.k. situation testing som
            metod i sitt arbete. Situation testing innebär att myndigheten
            utför kontrollerade tester av exempelvis arbetsgivare genom att
            sända in fingerade ansökningar för personer med lika meriter,
            men med och utan funktionsnedsättning.
          </p>
          <p xml:id="i-53oRgs88nQ2V78s2aXnC6N">
            Erfarenheter från bland annat Storbritannien visar att metoden
            är effektiv i arbetet med tillsyn och att få fram stödbevisning
            till andra diskrimineringstvister (se vidare SOU 2005:56 Det blågula
            glashuset strukturell diskriminering i Sverige 13.7.1). I enlighet
            med den utredning som DO redovisade år 2005 (dnr 419-2005 ab.
            13) bör myndighetens ramar och möjligheter för att genomföra s.k.
            situation testing regleras särskilt i lag.
          </p>
          <p xml:id="i-GMpwxvX1zbFqTzQ6JNtShP">
            Riksdagen tillkännager för regeringen som sin mening vad som
            anförs i motionen om att DO bör ges möjlighet i lag att genomföra
            s.k. situation testing.
          </p>
          <head xml:id="i-UkQDaTwsth74fZVaFpBLdp" type="h2">
            Granskning av ojämlikhet i lagstiftning och generell politik
          </head>
          <p xml:id="i-L8A3ZGyfSMcypMxd2eHmNB">
            Miljöpartiet anser att en politik för lika rättigheter kräver
            att varje politikområde genomlyses ur ett likarättsperspektiv.
            Miljöpartiet föreslår att detta görs fortlöpande och systematiskt.
            Utgångspunkten för sådana granskningar bör vara att undersöka
            politikens konkreta utfall för samhällets olika grupper, personer
            med olika slags funktionsnedsättning och andra. Granskningarna
            bör grundas på förståelsen om hur strukturell diskriminering fungerar,
            alltså att våra regler, normer, rutiner, vedertagna förhållningssätt
            och beteenden är utvecklade i ett majoritetssamhälle, att de ofta
            missgynnar olika minoriteter samt att företrädare för majoritetssamhället
            i regel är blinda för detta. En total genomgång behöver också
            göras för att lyfta fram de specifika områden där ojämlikhet råder
            i lagstiftningen. Detta för att ge underlag till politiska beslut
            som ska kunna ändra detta snarast.
          </p>
          <head xml:id="i-N7X4FPUWDNcmRnDAY231yM" type="h2">
            Antidiskrimineringsklausuler bör införas vid all statlig upphandling
          </head>
          <p xml:id="i-KBaiovABMPVHsq3hzKK55m">
            Erfarenheter från bland annat USA visar att antidiskrimineringsklausuler
            är ett kraftfullt verktyg för att åstadkomma förändringar i arbetslivet.
            I enlighet med förslaget i Det blågula glashuset strukturell diskriminering
            i Sverige (SOU 2005:56) bör regeringen anta en förordning som
            innebär att en sådan ska tillämpas i alla statliga upphandlingar.
            Regeringen bör också säkerställa att klausulerna följs upp så
            att en reell press sätts på de upphandlande företagen. En funktion
            för att stötta myndigheterna i arbetet bör inrättas i Finansdepartementet.
          </p>
          <p xml:id="i-EUhRRvGuUALH9Z1dWKHNe">
            Riksdagen tillkännager för regeringen som sin mening vad som
            anförs i motionen om att antidiskrimineringsklausuler bör införas
            i samtliga statliga upphandlingar.
          </p>
        </div>
        <div type="motSignatures">
          <list>
            <item xml:id="i-9FRhJ9AbbuCvR7AEt7qKmX" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-5m1op99iYybqgzkTS1JxjE" who="i-D7mgFwiCKxywz1E18YrEuZ">
              Agneta Luttropp (MP)
            </item>
          </list>
        </div>
      </div>
    </body>
  </text>
</TEI>
