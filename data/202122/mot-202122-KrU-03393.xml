<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-03393">
  <teiHeader>
    <fileDesc>
      <titleStmt>
        <title>Restitution av konst och andra tillgångar</title>
        <author corresp="i-D6V9ti7ETxin1WbJjDaShE">av Nina Lundström (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3393 av Nina Lundström (L)</title>
          <idno type="rdwebb">H9023393</idno>
          <rs type="number">3393</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9023393/text</ref>
          <ref type="dokument_url_html">http://data.riksdagen.se/dokument/H9023393</ref>
          <ref type="dokumentstatus_url_xml">http://data.riksdagen.se/dokumentstatus/H9023393</ref>
          <ref type="docx">http://data.riksdagen.se/fil/E71FE736-6723-486A-B96E-9E04B6EED741</ref>
          <ref type="pdf">http://data.riksdagen.se/fil/224F80AE-7570-4258-A3E9-C75B9840BA6F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HGPWBMY8teyWqH9VzsY6LT" type="signed"/>
        <correspContext corresp="i-HGPWBMY8teyWqH9VzsY6LT">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-5pQHXEbMWJsZB4KeucrAL2" type="submitted">
          <date when="2021-10-04"/>
          <time when="17:59:52"/>
        </correspAction>
        <correspAction xml:id="i-GrePnRWvGsGc9e3K6JumxS" type="reviewed">
          <date when="2021-10-04"/>
          <time when="20:35:09"/>
        </correspAction>
        <correspAction xml:id="i-MznRSs1iAZEn1EXPhoBPSp" type="referred">
          <date when="2021-10-14"/>
        </correspAction>
        <correspAction xml:id="i-ANmk78DXxGSjQQHZCKGFiZ" type="assigned">
          <date when="2022-10-18"/>
          <time when="15:20:31"/>
        </correspAction>
        <correspContext corresp="i-ANmk78DXxGSjQQHZCKGFiZ">
          <ref type="assignedTo">Kulturutskottet</ref>
        </correspContext>
        <correspAction xml:id="i-GtJ7SrmTv8DSmXsLbRrzAg" type="behandlas_i"/>
        <correspContext corresp="i-GtJ7SrmTv8DSmXsLbRrzAg">
          <ref type="uppgift">2021/22:KrU7</ref>
          <ref type="ref_dok_id">H901KrU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU7</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3393 av Nina Lundström (L) Restitution
          av konst och andra tillgångar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BcupbqTRT4ut6EmftQCbZA">
            Förslag till riksdagsbeslut
          </head>
          <list>
            <item xml:id="i-U1SFVjNDXnvKkoPU6McTT5" sortKey="Yrkande 1">
              Riksdagen ställer sig bakom det som anförs i motionen om restitution
              av konst och andra tillgångar och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-QLn1oNnDGyxxE7uK99UuVc" type="h1">
            Motivering
          </head>
          <p xml:id="i-U7zNwyQwKmFoRQiY9or9zz">
            Under väpnade konflikter, folkmord och krig har det förekommit
            och förekommer plundringar av konstskatter och andra värdeföremål.
            En av de mest omtalade plundringarna drabbade judiska familjer
            under Förintelsen i länder inom Europa, men plundring sker än
            idag i många länder under krig.
          </p>
          <p xml:id="i-SWAX6N1PBBuUEMrAZPiPKZ">
            Plundring av föremål ses som troféer och syftar ibland till att
            skapa kulturell storhet för plundraren. Vad gäller Förintelsen
            var plundringen inte bara början till folkmordet utan en integrerad
            del av det. Konsten kom att genomsyra den nazistiska politiken.
            Kärnan i nazisternas konstsyn var fulländningen av människan,
            rasen, kroppen. Konsten spelade en viktig roll som ideologisk
            och rasmässig värdemätare i Tredje riket. Det var genom konsten
            som det tyska folket skulle ges rasmässig och andlig överlägsenhet.
            Konst som inte ansågs bidra till denna överlägsenhet förstördes
            och brändes. Folkmordet handlade därmed även om att förstöra och
            förinta kultur.
          </p>
          <p xml:id="i-2rR486Y48DqojudzVVHAXq">
            Förenta nationerna deklarerade att plundrad egendom skulle restitueras
            till dess ägare. I EU har frågan uppmärksammats och medlemsstater
            har uppmanats att vidta alla nödvändiga åtgärder för att skapa
            mekanismer som gör att plundrad egendom kan återlämnas.
          </p>
          <p xml:id="i-QeAk5ZwwgZc5bP1xcJeQup">
            I Sverige har Förintelsen och dess offer uppmärksammats. Regeringen
            tillsatte år 1997 en kommission med uppgift att skapa största
            möjliga klarhet i vad som kan ha hänt i Sverige när det gäller
            egendom av judiskt ursprung som förts hit i samband med judeförföljelserna
            före och under andra världskriget. Kommissionens slutrapport Sverige
            och judarnas tillgångar (SOU 1999:20) beskriver det tidiga skedet
            efter Hitlers maktövertagande när diskriminerande dekret och lagar
            utfärdades för att ge konfis­keringen av judisk egendom ett legalt
            stöd. År 1939 ålades judarna en skyldighet att låta lösa in guld,
            silver och ädelstenar mot viss ersättning, som till huvuddelen
            insattes på spärrade konton. Konfiskeringar utvecklades till rena
            plundringar i takt med att förföljelserna blev alltmer brutala.
            I och med att deportationerna till öst började, och förföljelserna
            övergick i systematiska massmord, friställdes en mängd lägenheter
            med sitt innehåll av möbler samt andra föremål som de deporterade
            inte kunde ta med sig. I november 1941 utfärdades ett tillägg
            till lagen om riksmedborgarskap, som angav att judar som ”bosatte”
            sig utomlands inte kunde vara riksmedborgare och att deras egendom
            skulle tillfalla Riket. Judisk egendom (Judengut) började auktioneras
            ut på flera platser i Tyskland. Naziregimens ekonomiska plundring
            av judarna nådde sin ohyggliga kulmen i dödslägren. Kommissionen
            i Sverige konstaterade att konfiskering och plundring av konst
            hade hög prioritet för nazisterna. Kommissionens efterforsk­ningar
            resulterade i slutsatsen att hanteringen av rövad konst i Sverige
            under andra världskriget hade varit relativt blygsam sett i ett
            internationellt perspektiv, men inte kunde uteslutas.
          </p>
          <p xml:id="i-2HApyjzsnkwWkvdX1hJ96Z">
            Konfiskeringen av konst hade hög prioritet i den nazistiska ideologiska
            krigföringen. Kommissionen beskriver nazisternas konstsyn på följande
            sätt: ”Nazisternas konstsyn var knuten till den nazistiska ideologin
            om den ariska rasens överlägsenhet; det ariska och det germanska,
            det kraftfulla och jordbundna, framställdes positivt, i syfte
            att understryka det politiska budskapet” (SOU 1999:20 s. 266).
          </p>
          <p xml:id="i-9GRw1rMB7rG9ivSGfL5s7k">
            Nazisterna konfiskerade den privatägda konsten och rensade ut
            den moderna konsten från tyska museer. Även tavlor av judiska
            konstnärer som t.ex. Chagall plockades ner, oavsett konstverkens
            motiv och genre. Samtidigt avskedades judiska lärare från konstakademier
            och offentliga konstinstitutioner. Totalt rensades 16 000 konstverk
            ut från tyska institutioner. En del av dessa, av bl.a. Matisse,
            Picasso, Braque, Ernst, Dalí, Tanguy, Miró, Klee och Kandinsky,
            visades 1937 i avskräckande syfte på en propagandautställning,
            ”Entartete Kunst”, på Haus der Deutschen Kunst i München.
          </p>
          <p xml:id="i-XPxYuPJwWFC3sihkUsPtaA">
            Hitler, Göring, Ribbentrop, Himmler och Goebbels skaffade stora
            konstsamlingar, men efter kriget splittrades nazistledarnas samlingar.
            Delar av konsten försvann till Schweiz samt vidare över Atlanten
            till USA. Konsthandel förvandlade plundrad konst till anonyma
            verk av stora mästare när proveniens saknades. En del av konstverken
            skulle ingå i ett av Hitler planerat, nytt konstmuseum i Linz,
            Österrike. Andra tavlor och föremål fick smycka kontor och lokaler
            i den nazistiska förvaltningen. Många verk skulle även gå till
            försäljning på den internationella konstmarknaden. Ytterligare
            ett motiv uppkom mot slutet av kriget då högt uppsatta nazister
            smugglade värdefull konst ut ur Nazityskland för att säkra sina
            tillgångar utomlands (SOU 1999:20, s. 268).
          </p>
          <p xml:id="i-VSwTvtzQQ4A9fUsHFsPZGL">
            När de allierade inledde sina bombningar av tyska områden beordrade
            Hitler att de stulna konstverk som förvarats på olika platser,
            bl.a. i slottet Neuschwanstein i Bayern, skulle gömmas i exempelvis
            gruvorna i Merkers. Efter Nazitysklands fall hittade de allierade
            oskattbara mästerverk, bl.a. van Eycks berömda altartavla från
            Gent och sammanlagt över 10 000 andra konstverk och antikviteter,
            i gruvan Altaussee.
          </p>
          <p xml:id="i-EVXSJNmgSRaVKZpZmUVVcF">
            Forskning om försvunna konstföremål tyder på att hundratusentals
            konstverk och konstföremål som stals av nazisterna före och under
            andra världskriget fortfarande är försvunna.
          </p>
          <p xml:id="i-2VWzRfsn5RoXgkoWiKrHqj">
            Frågan om att restituera den stulna konsten är fortsatt angelägen
            internationellt sett och frågan om att konsten och värdeföremålen
            ska återföras till de rättmätiga ägarna är fortsatt aktuell. Det
            är en fråga med begränsad tidshorisont, för det blir allt svårare
            att finna ursprungliga ägare, inte minst med tanke på att information
            gallras från arkiv. Frågan om stulen konst och stulna värdeföremål
            är aktuell i många länder. Frågan om stulen konst har även varit
            aktuell på museer i Sverige. Målningen av den tyske expressionisten
            Emil Nolde, som inköptes av Moderna Museet på 1960-talet, föranledde
            omfattande diskussioner om restitution.
          </p>
          <p xml:id="i-K9yiBDeDsZA37YceimTwGs">
            Arbetet med att uppmärksamma Förintelsens offer är ett långsiktigt
            arbete som måste ske för att vi aldrig ska glömma. Frågan om restitution
            bör leda till ny kunskap och nya överväganden för att vägleda
            regering och riksdag i hur offrens och deras anhörigas intressen
            ska värnas över tid. Kommissionen 1997 gällande rövade tillgångar
            belyste, bl a genom begränsningar till arkiv, inte alla frågor
            som rör t ex konstsamlingar som kan ha hamnat i Sverige. Den stora
            stöldräden under Förintelsen har uppmärksam­mats genom Forum för
            levande historia. Utställningen var en viktig påminnelse om den
            rasistiska konstsyn som utgjorde en del av Förintelsen.
          </p>
          <p xml:id="i-6ZMpSw3JYZVA3eYFPe4Lkj">
            Frågan om restitution, hur de verk som genom stölderna spreds
            över världen ska kunna spåras och återställas till sina rätta
            ägare, är en viktig fråga. Påminnelser om nazismens stora kulturstöld
            är viktiga och kan bli än mer betydelsefulla med tiden. När inga
            levande vittnen till drabbade av Förintelsen längre finns kvar
            kan konsten och böckerna fortsätta ropa. Globalt finns tecken
            på ökad antisemitism och andra former av rasism samt ökad spridning
            av konspirationsteorier och desinformation. Det internatio­nella
            samarbetet avseende Förintelsen och dess offer är mycket viktigt.
          </p>
          <p xml:id="i-ScRDUqRq8Q86qGs1dwwiuQ">
            Det är viktigt att regeringen har en fortsatt hög ambition att
            stärka arbetet för hågkomsten av Förintelsen, bekämpandet av antisemitism
            och andra former av rasism, liksom det internationella samarbetet
            på området. Det behövs ett långsiktigt engage­mang för hågkomsten
            av Förintelsen och dess offer. Ett förintelsemuseum kan bidra
            till att kunskapen om Förintelsen bevaras till kommande generationer.
            Raoul Wallenbergs insatser räddade tiotusentals ungerska judar
            undan de nazistiska förintelselägren i krigets slutfas och hans
            insatser ska alltid uppmärksammas. I år står Sverige värd för
            konferensen Malmö International Forum on Holocaust Remembrance
            and Combating Antisemitism.
          </p>
          <p xml:id="i-NboLmsTuXCN2GZMgvT2V7M">
            Många länder i Europa och i världen har idag digitala databaser
            för att samla information om proveniens för kulturföremål och
            konst. Arbetet syftar även till att återskapa förlorad proveniens
            genom att samla information. Det är särskilt viktigt för all konst
            och alla kulturföremål som innehas av offentliga aktörer och museer.
            Det nationella åtagandet för att söka efter information och samla
            information är centralt. Konst och konstföremål ägs av många offentliga
            institutioner. Konstens och kultur­föremålens historik är ett
            sätt att både värna föremålens historia och ge information om
            ägandet. Enligt forskningsprojektet The Holocaust Art Restitution
            är det bara några procent av de familjer som letar efter konst
            som lyckats hitta och återfå förlorade verk.
          </p>
          <p xml:id="i-UDxTyAosNCL4QT6ToTayqe">
            Kommissionen år 1997 belyste problematiken med att kunna kartlägga
            och samla information genom exempelvis historiska uppgifter i
            Säpos arkiv. Materialet var inte ordnat på ett sådant sätt att
            det är möjligt att söka efter speciella sökord eller samla information
            eftersom sekretessbestämmelserna hindrar att någon tillfrågas
            om uppgifter som återfinns i Säpos arkiv (SOU 1999:20).
          </p>
          <p xml:id="i-LPmEn1tEuNkk1Yr9yuDk9R">
            Det är viktigt att vi gör allt vi kan för att identifiera saknade
            föremål samt belysa frågan om objektet kan vara del av en historisk
            plundring. Proveniensen kan bidra till att kunna hitta ägarna
            som blev av med tillgången, eller anhöriga om överlevande sådana
            finns. Vi behöver även i Sverige gå igenom samlingar. Historik
            i befintliga register som kan ha koppling till historisk plundring
            bör kunna tillgängliggöras för detta arbete. Sverige bör även
            ta initiativ till internationellt samarbete som kan bidra till
            att klarlägga proveniens globalt genom exempelvis insatser för
            att belysa värdet av ett internationellt konstarkiv. Detta kan
            bidra till ökad kunskap som kan röra historiska plundringar, men
            även att framtida plundringar och stölder försvåras när proveniensen
            och den samlade informationen om konstverk blir sammanhållen.
          </p>
          <p xml:id="i-5R1Vk1fgChNJT3oNrgJ2rC">
            Högklassig konst bör ha proveniensen dokumenterad, dvs. att man
            kan följa konstverkens tidigare ägare eftersom detta är ett krav
            för att kunna bestyrka verkets status som original, replik eller
            kopia. För museerna brukar denna dokumentation av proveniensen
            vara av stor vikt. På så sätt kan eventuella avvikelser från en
            normal ägarbild uppmärksammas.
          </p>
          <p xml:id="i-6MXKhDqdPeZNsSDvQwnw5r">
            Författaren Anders Rydell har belyst nazisternas plundring och
            plundringens historik och citerar Wesley A Fisher gällande eventuella
            fynd av plundrad konst: ”Vi har tittat på vår historia och vi
            erkänner att vi har det här målningarna som är spöken från det
            förflutna. Vi vet inte vem de tillhör, men vi har dem och vi återlämnar
            dem om vi kan” (Plundrarna – Hur nazisterna stal Europas konstskatter,
            2013, s. 273).
          </p>
          <p xml:id="i-2R15sKPR8eLHSsaHrWwbo1">
            Det handlar därmed inte endast om konsten utan även om restitution
            av historien, att klargöra händelseförlopp och dra lärdomar. Antisemitismen
            blossar upp i länder och det är mycket allvarligt. Friedrich Ebert-stiftelsen
            i Berlin släppte en rapport redan för 10 år sedan om länder som
            varit mest ovilliga att återlämna konst. Dessa länder är enligt
            rapporten länder där också antisemitismen är som starkast.
          </p>
          <p xml:id="i-BBEtU1hxBjGoF1ai1Kdqsz">
            Vi måste hålla historien levande och vi får aldrig glömma. Vi
            måste se till att historien om Förintelsen och dess offer hålls
            levande för kommande generationer. Vi måste göra allt som står
            i vår makt för att fortsätta arbetet med att klarlägga proveniens
            samt i förekommande fall restituera plundrade tillgångar.
          </p>
          <p xml:id="i-YTqjAt47fKy7ST5CesWVDE">
            Det bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-KNoQAiCcoNhNtgvUXBW9gm">
              Nina Lundström (L)
            </item>
          </list>
        </div>
      </div>
    </body>
  </text>
</TEI>
