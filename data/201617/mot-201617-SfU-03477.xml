<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-03477">
  <teiHeader>
    <fileDesc>
      <titleStmt>
        <title>Mottagande av vidarebosatta flyktingar</title>
        <author corresp="i-G2FvChcLfdNRUQkYLtG8Ld">av Paula Bieler (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3477 av Paula Bieler (SD)</title>
          <idno type="rdwebb">H4023477</idno>
          <rs type="number">3477</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4023477/text</ref>
          <ref type="dokument_url_html">http://data.riksdagen.se/dokument/H4023477</ref>
          <ref type="dokumentstatus_url_xml">http://data.riksdagen.se/dokumentstatus/H4023477</ref>
          <ref type="docx">http://data.riksdagen.se/fil/6B114934-EA2C-4D43-AA8C-3EDEB67B320F</ref>
          <ref type="pdf">http://data.riksdagen.se/fil/7B572FEF-D629-46DE-B9EA-7028AC314C45</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Q5hMQ9TNrqcrpG8xQwuHCc" type="signed"/>
        <correspContext corresp="i-Q5hMQ9TNrqcrpG8xQwuHCc">
          <note type="signatory" corresp="i-G2FvChcLfdNRUQkYLtG8Ld"/>
        </correspContext>
        <correspAction xml:id="i-LCsyAYGgE6Zr9bKfRYvnUB" type="submitted">
          <date when="2016-10-05"/>
          <time when="16:42:16"/>
        </correspAction>
        <correspAction xml:id="i-Pm2ze499kWcfJqFvh5rXPt" type="reviewed">
          <date when="2016-10-06"/>
          <time when="13:45:42"/>
        </correspAction>
        <correspAction xml:id="i-CDrRFxn44PPZpXRTvYXa1s" type="referred">
          <date when="2016-10-14"/>
        </correspAction>
        <correspAction xml:id="i-ALywawXQGRrrQ6anN351D1" type="assigned">
          <date when="2018-06-05"/>
          <time when="10:32:00"/>
        </correspAction>
        <correspContext corresp="i-ALywawXQGRrrQ6anN351D1">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-VA6565gho2oMcYCgSNDdjv" type="behandlas_i"/>
        <correspContext corresp="i-VA6565gho2oMcYCgSNDdjv">
          <ref type="uppgift">2016/17:SfU4</ref>
          <ref type="ref_dok_id">H401SfU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SE4dAtbAo5dpJUDjkxVs3k" type="behandlas_i"/>
        <correspContext corresp="i-SE4dAtbAo5dpJUDjkxVs3k">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KxbbpUprP9S1Yv1HmAVBmj" type="motHeader">
        <div xml:id="i-3Vx1cMSAYXFdDrapaxFWsf" type="motTitle">
          Motion till riksdagen 2016/17:3477 av Paula Bieler (SD) Mottagande
          av vidarebosatta flyktingar
        </div>
      </div>
      <div xml:id="i-Vm9vweRycXTrL8yizArSnt" type="motBody">
        <div xml:id="i-GJrnSL1LxZaSe5r67kQhJW" type="motProposal" subtype="förslag">
          <head xml:id="i-AVpyeVi1QFaCTzuU6BxJts">
            Förslag till riksdagsbeslut
          </head>
          <list xml:id="i-7bMaPS8yJgJX9Sk7Fa3Jir" style="ol">
            <item xml:id="i-V4UH6J1DtxevGTdc4HNkFJ">
              Riksdagen ställer sig bakom det som anförs i motionen om att
              årligen fastställa en kvot för mottagande av flyktingar inom ramen
              för UNHCR:s vidarebosättningssystem och tillkännager detta för
              regeringen.
            </item>
            <item xml:id="i-3WM84GRPunYghsMQCXioAY">
              Riksdagen ställer sig bakom det som anförs i motionen om mottagande
              av ensamma barn och tillkännager detta för regeringen.
            </item>
            <item xml:id="i-Nd554tDT52xyjwrSvq1Vbo">
              Riksdagen ställer sig bakom det som anförs i motionen om ett
              system med privatsponsrat mottagande av vidarebosatta flyktingar
              och tillkännager detta för regeringen.
            </item>
          </list>
        </div>
        <div xml:id="i-Q3qwyJk2QBr9Xb8SQ43cTf" type="motContent">
          <head xml:id="i-FqDLMTREa2amJUuP4Axqx6" type="h1">
            Motivering
          </head>
          <p xml:id="i-VpYZEebSLsQAjFYZkZRQeZ">
            Vi lever i en tid då stora flyktingströmmar skapas till följd
            av väpnade konflikter och andra katastrofer. För mig är det en
            självklarhet att Sverige, såsom ett jämförelsevis välmående och
            stabilt land, bidrar till att säkra överlevnaden för nödställda.
            I detta arbete bör stöd i form av skydd och basala livsförnödenheter
            för att rädda så många liv som möjligt prioriteras. Därtill bör
            denna hjälp nå de behövande så snabbt, effektivt och tillgängligt
            som möjligt, i syfte att minimera tiden i akut flykt. Därför ställer
            jag mig helhjärtat bakom Sverigedemokraternas prioriteringar av
            hjälp i krisers närområden, långsiktiga investeringar i utbildning
            och humanitärt stöd avseende såväl akuta livsuppehållande åtgärder
            som satsningar på rent vatten och sanitet.
          </p>
          <p xml:id="i-NA9TLGsXDsqLkQ6DTLuKes">
            Det finns dock fler anledningar till flykt och skyddsbehov än
            en. Flyktingkonventionen från 1951 definierar i själva verket
            en flykting som en person som med anledning av välgrundad fruktan
            för förföljelse på grund av ras, religion, nationalitet, tillhörighet
            till viss samhällsgrupp eller politiska åskådning har flytt sitt
            hemland. Sådan förföljelse kan ibland fortsätta även i närområden
            och flyktingläger, varför denna grupp flyktingar är de som kanske
            tydligast visar behovet av vidarebosättning, utöver akut hjälp
            till akut nödställda på närmsta möjliga plats. Inom ramen för
            UNHCR:s arbete vidarebosätts även bland annat de flyktingar som
            av hälsoskäl har större behov än vad som kan erbjudas i deras
            första asylland.
          </p>
          <p xml:id="i-BbCFu8JCtJMNhQnRNR9vfc">
            Sverige har sedan 1950 deltagit i vidarebosättningssystemet och
            tar i dagsläget emot omkring 1 900 så kallade kvotflyktingar årligen.
            Migrationsverket konstaterar att den svenska flyktingkvoten är
            avsedd för flyktingar och andra personer i behov av skydd. FN:s
            flyktingorgan (UNHCR) presenterar ärenden där de bedömer att alla
            andra möjligheter, som återvändande till hemlandet eller bosättning
            i flyktlandet, är uttömda.
          </p>
          <p xml:id="i-8jpMxEywpX6YaiFwsQDeo7">
            Sverigedemokraterna föreslog 2015 en höjd kvot till 4 000 flyktingar
            om året, givet att partiets migrationspolitik i övrigt får genomslag.
            Denna kvot baseras på en uppskattning av statens förmåga att under
            rimliga former delta i en uttagningsprocess och förbereda mottagande
            avseende insatser såsom språk- och samhällsutbildning. Men de
            resurser som erbjuds från statligt håll är endast en av de faktorer
            som påverkar villkoren för ett värdigt och välfungerande mottagande.
            Tillgång till lediga bostäder, utbildningsplatser, arbetsmarknadens
            balans med mera har i allra högsta grad stor effekt på huruvida
            en nyanländ flykting erbjuds reella möjligheter att bygga ett
            nytt liv eller hamnar direkt i utanförskap. Inställning och beredskap
            hos omgivande samhälle är likaså viktiga delar i välkomstprocessen.
          </p>
          <p xml:id="i-XqiVoPt7NwYF2fwtUojo91">
            Eftersom det endast är kommunerna själva som har vetskapen om
            befolkningens vilja såväl som kommunens möjligheter och resurser
            är det för Sverigedemokraterna en självklarhet att det också bör
            vara upp till kommunerna att avgöra om dessa kan och bör anordna
            flyktingmottagande. Därför har Sverigedemokraterna varit tydliga
            med att deras självbestämmanderätt ska värnas och att flyktingar
            endast ska anvisas till kommuner som frivilligt tecknat avtal
            med Migrationsverket.
          </p>
          <p xml:id="i-Q7HAGD5qwnCnPtyDFEikQ6">
            Mot bakgrund av allt det ovanstående är det min mening att det
            inte är tillräckligt att utgå ifrån statens möjligheter att finansiera
            insatser såsom sfi och samhällsorientering när Sveriges kvot för
            mottagande av vidarebosatta flyktingar ska fastställas. Det av
            regeringen fastställda utrymmet bör kompletteras med information
            från kommunerna avseende balansen på deras arbetsmarknad, överutbud
            av bostäder och tillgängliga resurser inom välfärden. Kommuner
            bör således regelbundet, förslagsvis årligen, inkomma med sådant
            underlag som fastställer deras förmåga att utan svårigheter och
            utan behov av extra resurser ta emot ett visst antal flyktingar.
            Detta underlag bör därefter sammanställas och i sig spela in när
            regeringen slutligen meddelar UNHCR vilken kvot Sverige kan förbinda
            sig att ta emot nästkommande år.
          </p>
          <p xml:id="i-EDqnKsHbG5ReJN8NLRouLw">
            Ett system likt det ovan föreslagna kan förvisso innebära att
            Sveriges kvot varierar på årlig basis, och att ett något lägre
            antal flyktingar tas emot än om staten ensamt bedömer mottagningskapaciteten
            i landet. Samtidigt säkerställer det att mottagandet sker välorganiserat
            och förberett, samt inom ramen för kommunernas ordinarie verksamhet
            och planering. Denna sista faktor kan inte nog understrykas. En
            övergång till att Sveriges nivå på mottagande beslutas av befintlig
            välfärdskapacitet, bostadsutbud och arbetsmarknadsutbud bidrar
            givetvis till att frigöra en del resurser ur statsbudgeten. I
            första hand är dock fördelarna snarare kopplade till etableringen
            i Sverige. De som tas emot får vägar direkt in i majoritetssamhället
            snarare än att fastna i separata mottagningssystem. Kvaliteten
            på välfärden, såväl för de vidarebosatta flyktingarna som de befintliga
            invånarna, riskeras inte, vare sig till följd av överbelastning
            eller till följd av hastigt anordnade lösningar enkom för de kommunplacerade
            flyktingarna. Mottagandet kan ske med respekt för såväl de som
            utgör samhället som de som kommer för att bli en del av det.
          </p>
          <p xml:id="i-XA5QHnK9rkoLhZuEW8AVTb">
            För att ytterligare stärka förankringen i samhället och de sociala
            aspekterna av ett värdigt mottagande är det vidare min mening
            att kommunernas beräkningar i sin tur ska ske i symbios med deras
            invånare. I det fall platser vigs för mottagande av ensamma barn
            bör inte endast utbildningsplatser vägas in, utan också tillgången
            till väl förberedda fosterfamiljer. Det är enligt mig orimligt
            att barn, som till följd av krig och andra kriser, antingen förlorat
            eller temporärt tvingats överge sin familj, såsom i dag placeras
            på, ofta överbelastade, avskilt från omvärlden och utan möjlighet
            till den närhet och kontinuerliga uppsikt en fosterfamilj kan
            ge.
          </p>
          <p xml:id="i-XrN8yfN3xGH2GTN3SyyBkn">
            På liknande sätt som fosterfamiljer stärker ensamma barns trygghet
            och förankring är medborgerlig kontakt av högsta grad relevant
            vid mottagande av personer som ämnar stanna i Sverige på obestämd
            tid samt önskar rota sig i landet. I exempelvis Kanada finns ett
            system där, utöver det av staten finansierade mottagandet av kvotflyktingar,
            privata organisationer och personer kan gå samman för att bekosta
            mottagandet av flyktingar via vidarebosättningssystemet. Urvalet
            av flyktingar sker i samarbete med migrationsansvarig myndighet,
            men de sponsrande bär ansvaret för mottagandet som sådant. Flyktingar
            som tagits emot enligt detta privatsponsrade system har visat
            sig ha lättare att etableras i samhället, vilket antas bero på
            engagemanget från och den naturliga kopplingen till de individer
            som antingen själva eller inom ramen för en organisation valt
            att ta detta ansvar. Det är min mening att ett liknande system
            bör utredas i Sverige, exempelvis genom införandet av en provverksamhet
            i mindre skala. Förslagsvis bör ett sådant system innefatta att
            de krav som ställs för sponsorers mottagande av vidarebosatta
            flyktingar motsvarar de försörjningskrav som Sverigedemokraterna
            föreslår ställs vid anhöriginvandring.
          </p>
        </div>
        <div xml:id="i-Y8y6CA3oCYBXwz23Ev4qs3" type="signatureBlock">
          <list xml:id="i-XUoeFmkcD2nt9w3B6eZLZp">
            <item xml:id="i-U45kxm81ZEJJGUdWyvvkZA" who="i-G2FvChcLfdNRUQkYLtG8Ld" type="signature">
              Paula Bieler (SD)
            </item>
          </list>
        </div>
      </div>
    </body>
  </text>
</TEI>
