<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-CU-02199">
  <teiHeader>
    <fileDesc>
      <titleStmt>
        <title>Utgiftsområde 18 Samhällsplanering, bostadsförsörjning och byggande samt konsumentpolitik</title>
        <author corresp="i-HMEQZGcMqKo8y9F6jxfnev">av Alireza Akhondi m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2199 av Alireza Akhondi m.fl. (C)</title>
          <idno type="rdwebb">HA022199</idno>
          <rs type="number">2199</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HA022199/text</ref>
          <ref type="dokument_url_html">https://data.riksdagen.se/dokument/HA022199</ref>
          <ref type="dokumentstatus_url_xml">https://data.riksdagen.se/dokumentstatus/HA022199</ref>
          <ref type="pdf">https://data.riksdagen.se/fil/21E93E17-7BD1-4DD2-8525-29B1105EA600</ref>
          <ref type="docx">https://data.riksdagen.se/fil/00F571F5-93BE-4496-829C-40829BDE7124</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VxX8uLJ6VUnSdeyZcXucoU</idno>
            <name>Stina Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Z4v5vswmfM4B6RzBmhrXc" type="signed"/>
        <correspContext corresp="i-Z4v5vswmfM4B6RzBmhrXc">
          <note type="signatory" corresp="i-HMEQZGcMqKo8y9F6jxfnev"/>
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-VxX8uLJ6VUnSdeyZcXucoU"/>
        </correspContext>
        <correspAction xml:id="i-LWk3Mejm3UwoXAAV4BL4wx" type="submitted">
          <date when="2022-11-23"/>
          <time when="16:00:27"/>
        </correspAction>
        <correspAction xml:id="i-55kk79oozmsTxCnfJxFJN2" type="reviewed">
          <date when="2022-11-23"/>
          <time when="19:03:00"/>
        </correspAction>
        <correspAction xml:id="i-LDadq6aMpRkdbWZsHtWAJ6" type="referred">
          <date when="2022-12-01"/>
        </correspAction>
        <correspAction xml:id="i-9MyPuiQSj8eKLDBPsNeFqq" type="assigned">
          <date when="2023-10-16"/>
          <time when="16:39:24"/>
        </correspAction>
        <correspContext corresp="i-9MyPuiQSj8eKLDBPsNeFqq">
          <ref type="assignedTo">Civilutskottet</ref>
        </correspContext>
        <correspAction xml:id="i-HKKLxXCunNgmRXQjgRZyMV" type="behandlas_i"/>
        <correspContext corresp="i-HKKLxXCunNgmRXQjgRZyMV">
          <ref type="uppgift">2022/23:CU1</ref>
          <ref type="ref_dok_id">HA01CU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GtuJEuYYvRFnYFogpuejyH" type="motHeader">
        <div xml:id="i-TTcd9vMLNcRo6r9eNsMJXc" type="motTitle">
          Motion till riksdagen 2022/23:2199 av Alireza Akhondi m.fl. (C)
          Utgiftsområde 18 Samhällsplanering, bostadsförsörjning och byggande
          samt konsumentpolitik
        </div>
      </div>
      <div xml:id="i-WYjPnNH4SgAKF5K9TxxG6d" type="motBody">
        <div xml:id="i-SFk7psky6co3ksMYC6sztJ" type="motProposal" subtype="förslag">
          <head xml:id="i-9jixhZZd48u5EppLciSyqv">
            Förslag till riksdagsbeslut
          </head>
          <list xml:id="i-Fj3xXR6Aqiw7he6BM4RquM">
            <item xml:id="i-BcQsBgSomvYg64V9Q5gg6q" sortKey="Yrkande 1">
              Riksdagen anvisar anslagen för 2023 inom utgiftsområde 18 Samhällsplanering,
              bostadsförsörjning och byggande samt konsumentpolitik enligt förslaget
              i tabell 1 i motionen.
            </item>
          </list>
        </div>
        <div xml:id="i-7Cu8mF2AUTmSqKy23H9rm7" type="motContent">
          <head xml:id="i-JvJPFcRvMoEhomfEwKx8Ep" type="h1">
            Motivering
          </head>
          <p xml:id="i-XWVfApL68o3nNGwMUgiEFp">
            Behovet av bostäder är stort. Enligt Boverket rapporterar 204
            av Sveriges 290 kommuner att de i dagsläget har underskott på
            bostäder i någon form. Även om antalet kommuner som rapporterar
            underskott har minskat de senaste åren är det tydligt att fler
            bostäder behöver byggas. Det befintliga bostadsbeståndet måste
            dessutom nyttjas mer effektivt. Samtidigt behövs medvetenhet om
            att förutsättningarna för bostadsbyggandet och skapandet av bra
            boendemiljöer skiljer sig åt i olika delar av landet. En hållbar
            bostadspolitik måste utgå från lokala förutsättningar, samtidigt
            som den ska vara anpassad till de övergripande samhällsutmaningar
            vi står inför.
          </p>
          <p xml:id="i-DYFhNUxN2edKCTDWuW9FMh">
            Omvärldsläget, inflationen och den ekonomiska utvecklingen påverkar
            i hög grad bostadsmarknaden. Det är därför av avgörande betydelse
            för bostadsmarknadens utveckling och hushållens ekonomi att den
            ekonomiska politiken är ansvarsfull. Risken är just nu stor att
            byggtakten avstannar. Detta understryks av att Boverket indikerat
            en inbromsning som kan leda till att byggandet den närmsta tiden
            inte ens motsvarar befolkningstillväxten.
          </p>
          <head xml:id="i-4AaCZEXQwQ3j5SyfddZKb1" type="h2">
            Underlätta bostadsbyggandet
          </head>
          <p xml:id="i-AfT3KYLd6Xvm6M8Gva9T2F">
            För att råda bot på bostadsbristen och öka antalet tillgängliga
            bostäder behövs ett fortsatt arbete med att undanröja hindren
            för nybyggnation. Den statliga nivån behöver stödja och uppmuntra
            kommunerna i planeringsarbetet. Den regionala samordningen i planarbetet
            behöver förstärkas och Lantmäteriets handläggningstider förkortas.
            De många och långa överklagandeprocesserna behöver begränsas.
            En kommunal försöksverksamhet för att förkorta och förenkla byggprocesser
            bör införas. Det bör vidare finnas möjlighet att peka ut innovationsytor
            där avsteg från gällande byggregler är tillåtna.
          </p>
          <p xml:id="i-SHzGEhLC5C1wUnMLbw4E5H">
            Samtidigt som det kommunala självbestämmandet är viktigt måste
            digitaliseringen av plan- och byggprocesserna fortgå. En viktig
            del i arbetet för att underlätta detta är öppna och kostnadsfria
            geodata, tillgängliga för berörda aktörer. På så sätt kan fler
            aktivt ta del i samhällsplaneringen.
          </p>
          <p xml:id="i-RvnwSByGpztTiJouBFR4yh">
            I och med beslutet att införa privat initiativrätt blir det enklare
            för planintressenter att själva driva planprocesser. Rätt tillämpad
            kan denna reform innebära en välbehövlig avlastning för kommunernas
            planavdelningar samtidigt som förutsättningarna för nyproduktion
            av bostäder förbättras.
          </p>
          <p xml:id="i-8f5o77TZniW92fcxAUci7Z">
            Ungefär halva Sverige är i dag klassat som statligt riksintresse.
            Omfattningen är för stor och ingriper på ett orimligt sätt mot
            angelägna behov. Därför måste riksintressena preciseras så att
            mindre arealer omfattas. Ett riksintresseanspråk bör som regel
            vara till skydd för ett område som är av just nationellt intresse
            snarare än en regional angeläg­enhet. Riksintressen bör i normalfallet
            heller inte användas för att skydda mark som redan är skyddad
            genom annan lagstiftning eller som är ianspråktagen för det avsedda
            syftet.
          </p>
          <head xml:id="i-LfWZm4Cgyew6AqT5qh8o49" type="h2">
            Byggande på landsbygden
          </head>
          <p xml:id="i-7K2tLGBD2tqRy2sdJiAU8X">
            I Sveriges landsbygder och mindre orter finns andra utmaningar
            än i storstadsregionerna, där höga markpriser och byggkostnader
            täcks av stora värden på färdigställda bostäder. Låga bostadspriser
            utanför de större städerna gör det svårt att få lönsamhet i investeringar
            när fastighetsvärdet måste skrivas ner så fort huset är byggt.
          </p>
          <p xml:id="i-PYkWxX3cPWF9efTStvtbAN">
            Redovisningsreglerna för allmännyttiga bostadsbolag gör att det
            i många kommuner är svårt att bygga nya hyresbostäder, trots att
            efterfrågan finns. Centerpartiet har sedan många år drivit frågan
            om en översyn av regelverken i syfte att finna lösningar som underlättar
            bostadsbyggande i hela landet utan att kollidera med EU:s statsstödsregler,
            och anser att en utredning bör tillsättas för att föreslå lämpliga
            förändringar i årsredovis­ningslagen. Därtill behöver bland annat
            de statliga kreditgarantierna riktas tydligare mot svaga marknader
            där det är särskilt svårt att på kort sikt få lönsamhet i nyproduktion
            av bostäder.
          </p>
          <p xml:id="i-5WuL8wNCzv217sLwXpN5q6">
            Runtom i landet finns många hus som står öde. Detta är ett av
            många exempel på ett dåligt utnyttjande av befintligt bostadsbestånd.
            För att minska trösklarna för människor att ta sig an denna typ
            av hus och på så sätt bidra till att fler bostäder tas i bruk
            i Sveriges landsbygder vill vi utreda ett slopande av fastighetsavgiften
            de första fem åren för den som för permanentboende tar över en
            byggnad som inte använts under lång tid.
          </p>
          <p xml:id="i-QMrnP2aimCDEY91XtVfkQc">
            Värdefull jordbruksmark behöver skyddas från omfattande exploatering.
            Samtidigt måste det vara möjligt att tillskapa enskilda tomter
            som kan bebyggas och finnas möjlighet att stycka av mindre befintliga
            jordbruksfastigheter som inte längre brukas, för att möjliggöra
            att nya ägare kan bebo och bruka marken på nytt. Det behövs en
            proportionalitet när det gäller bedömningen av bostadsbyggande
            i Sveriges landsbygder. Utöver detta är också avgiften för avstyckning
            av mark i vissa fall orimligt hög.
          </p>
          <head xml:id="i-6aNHqzDzkZ7aHR5XGaCkQP" type="h2">
            Reformera hyresmarknaden
          </head>
          <p xml:id="i-XZrfuCNMr5voAMMmGc5phR">
            Hyressättningsmodellen, med kollektiva förhandlingar och bruksvärdeshyra,
            har inte lyckats åstadkomma en bostadsförsörjning som motsvarar
            de faktiska behoven. I stället bidrar den till låg rörlighet och
            inlåsningseffekter för grupper och enskilda. Samtidigt har den
            illa fungerande hyresmarknaden eldat på bostadspriserna, ökat
            hushållens belåningsgrad och tvingat människor att, med räntekänsliga
            kalkyler, söka sig till den ägda marknaden.
          </p>
          <p xml:id="i-K1Uh5KuPATWmWT8WSrzBds">
            Kötiden till en hyresrätt i storstäderna är orimligt lång. De
            många sociala kontrakten och den alltför omfattande hemlösheten
            visar dessutom att modellen inte klarat av att ta de sociala hänsyn
            som behövs. Systemet med förhandlade hyror har alltjämt en roll
            att spela på svensk bostadsmarknad. Men den måste kompletteras
            såväl med mer efter­frågedrivna lösningar som med riktade insatser
            till de människor som i dag faller mellan stolarna och misslyckas
            med att ta sig in på bostadsmarknaden och behålla en bostad.
          </p>
          <p xml:id="i-47G2U2NeodW4njcCjNAJm8">
            Under våren 2020 tillsattes en utredning om fri hyressättning
            i nyproduktion. Det ökade utbud som följer av fri hyressättning
            skulle i förlängningen kunna ge följd­verkningar som leder till
            en egen bostad för många av dem som i dag väntar på att få ett
            hyreskontrakt. Ett tungt vägande skäl för reformer är också att
            incitamenten för svart­handel med hyreskontrakt behöver minska.
          </p>
          <p xml:id="i-DXBXq5MnWrFT4C9G73zxEX">
            Andrahandsuthyrning är viktig för en väl fungerande bostadsmarknad.
            Inte minst för vissa branscher och i regioner med en hög grad
            säsongsarbetare. Många som i dag äger ett större bostadshus där
            man själv inte har behov av hela bostadsytan skulle genom smärre
            ombyggnationer kunna inreda en eller flera lägenheter i den egna
            bostaden. Genom liberalare skatteregler skulle det kunna bli både
            enklare och mer attraktivt för privatpersoner att bidra till fler
            tillgängliga bostäder på marknaden.
          </p>
          <head xml:id="i-V4JuqaFK8G28BrD8FLtGby" type="h2">
            Studentbostäder
          </head>
          <p xml:id="i-AmCyUDsJVjy6L2ijJPhPpc">
            En välfungerande bostadsmarknad lägger grunden för att det ska
            vara möjligt att flytta för studier och jobb. Centerpartiet ser
            därför behov av att regelverken blir mer flexibla genom att studentbostäder
            definieras som en egen boendeform och lättnader i bygg­kraven
            införs. Möjligheten att säkerställa att den som bor i en studentbostad
            verkligen studerar bör stärkas.
          </p>
          <head xml:id="i-WBXou6tEv1spmbsB2Mfnke" type="h2">
            Bostäder för äldre
          </head>
          <p xml:id="i-VcvDeU5ekEc1RtenLBhunP">
            Behovet av fler lämpliga bostäder för äldre är stort. Behoven
            ser dock olika ut i olika delar av landet. Det finns behov av
            att anpassa synen på hur man kan erbjuda boende för äldre. Det
            skulle exempelvis kunna ske inom ramen för ordinarie bostadsbestånd.
            För äldre som i allt väsentligt klarar sig själva men har ett
            visst behov av service skulle man, exempelvis i vanliga hyresrätter,
            kunna försöka finna modeller för gemensamma rut­tjänster eller
            hemtjänst per trappuppgång och liknande.
          </p>
          <p xml:id="i-9HcnoacF6pCiUvYamU2T2J">
            Det kanske tydligaste hindret mot framväxten av nya bostäder
            för äldre är att det inte finns något enhetligt och tydligt regelverk
            för vad de olika boendeformerna för äldre innebär. Följden har
            blivit att olika kommuner ställer olika krav som passar dåligt
            i förhållande till de byggtekniker som utvecklats de senaste åren.
            Allt detta fördyrar byggandet av bostäder för äldre, och leder
            till att färre byggs. Därför behöver regel­verken förtydligas.
          </p>
          <head xml:id="i-GeLosUYXo7MrEMdhNoAg38" type="h2">
            Social bostadspolitik
          </head>
          <p xml:id="i-VP5zWD5CQCEG4asuqmV67U">
            För de människor som saknar möjlighet att söka en bostad på den
            ordinarie marknaden behövs ytterligare åtgärder och en modern
            social bostadspolitik. Att bygga hela bostads­områden för sociala
            ändamål är inte en tilltalande modell. Snarare bör vi inrikta
            oss på att enskilda bostäder såväl i befintligt bestånd som i
            nybyggnation kan vikas för detta ändamål. Genom industriellt byggande
            och effektiv markanvändning kan en social bostadspolitik underlättas.
            Parallellt finns behov av att se över hur också människor som
            står långt ifrån bostadsmarknaden kan ges ekonomiska förutsättningar
            att efterfråga en bostad.
          </p>
          <p xml:id="i-8wd63TPyg3hPBuUFsToun8">
            Insatser behövs dels för att underlätta för människor med svag
            ekonomisk ställning att ta sig in på bostadsmarknaden, dels för
            att behovet av nya bostäder på svaga marknader – i exempelvis
            landsbygdskommuner – ska kunna tillgodoses. Därför avser Centerpartiet
            under de kommande åren att arbeta för att kunna presentera reformer
            som till skillnad från investeringsstödet kan möta de konkreta
            behov som finns.
          </p>
          <head xml:id="i-CbiLcyXDKjcjGBuEjW7JUQ" type="h2">
            Fler vägar till ägt boende
          </head>
          <p xml:id="i-SXfuMAifmJAJvgJNm6wZtT">
            Amorteringskrav och andra kreditrestriktioner har gjort det avsevärt
            svårare för många människor att köpa en egen bostad. Därför vill
            Centerpartiet slopa det skärpta amorteringskravet.
          </p>
          <head xml:id="i-MshHrrZx18jbDQcGzfJkVo" type="h2">
            Grönt och klimatsmart byggande
          </head>
          <p xml:id="i-YCxq4qVL2SuL9iuvnJb1YV">
            För Centerpartiet är det en självklarhet att Sverige ska vara
            världsledande när det gäller klimatsmart byggande. Men Sverige
            behöver också vara i framkant när det gäller att planera hållbart.
            Med ett ändrat klimat kommer större krav ställas på dagvatten­hantering,
            energieffektivitet, hållbar mobilitet med mera. Ambitiösa klimatmål
            behöver avspegla sig i bostadsbyggandet. Takytor bör betraktas
            som en strategisk resurs för energiproduktion, dagvattenhantering
            och ekosystemtjänster. Skäl finns också att införa krav på byggnaders
            klimatpåverkan som successivt minskar utsläppen från bostadsbyggandet
            och styr mot klimatneutralitet.
          </p>
          <head xml:id="i-Wtmy3EWiRc8uAXP1HBMm8G" type="h2">
            Trygga boendemiljöer
          </head>
          <p xml:id="i-PTnbD9m4L8PXj2bmGnSWpD">
            Människors upplevelser av otrygghet måste tas på allvar. Att
            öka tryggheten i våra bostadsområden måste ges hög prioritet i
            samhällsplaneringen. Ofta kan relativt enkla insatser göra stor
            skillnad för den upplevda tryggheten. Det kan exempelvis handla
            om hur man placerar och utformar buskage och planteringar, men
            också belysning och liknande åtgärder. Men det handlar också om
            att skapa förutsättningar för ett levande civilsamhälle, tillgång
            till service, de boendes delaktighet och mötesplatser, grön­områden
            och levande stadsmiljöer.
          </p>
          <p xml:id="i-PHUuasZkez8M864NktsA3j">
            Segregationen mellan olika stadsdelar och bostadsområden är ett
            stort och allvarligt problem i Sverige. Blandade upplåtelseformer,
            levande stadsmiljöer och en framåt­syftande samhällsbyggnadspolitik
            är viktiga delar för att minska segregationen. Erfarenheter visar
            att samverkan mellan fastighetsägare, bostadsbolag och myndigheter
            kan vara helt avgörande för att bryta en negativ utveckling i
            bostadsområden. Ett tätt samarbete mellan fastighetsägare, sociala
            myndigheter, polis, näringsliv, civilsamhälle och föreningsliv
            med mera är en viktig framgångsfaktor om segregation och utsatthet
            ska brytas.
          </p>
          <head xml:id="i-83tRFuiQhGYx5Nq2iQhHyV" type="h2">
            Mötesplatser och allmänna samlingslokaler
          </head>
          <p xml:id="i-WgysSSby45CwoivKYdBsVt">
            Mötesplatser och lokaler för olika typer av verksamheter är en
            viktig infrastruktur såväl för demokrati och trygghet som för
            civilsamhälle och meningsfulla fritidsaktiviteter. Här spelar
            mötesplatser och de föreningsdrivna samlingslokalerna en mycket
            viktig roll.
          </p>
          <p xml:id="i-YN9qqTZb6QVBSEK46KHLna">
            Trots samlingslokalernas betydelse drabbas man av att finansieringen
            är splittrad och osäker. De föreningsdrivna samlingslokalerna
            behöver långsiktiga förutsättningar för att verka i hela landet.
            Vi har också sett att allmänna och föreningsdrivna samlings­lokaler
            använts vid krissituationer eller när samhället behöver föreningslivets
            stöd. Därför finns skäl att se över stödet till allmänna samlingslokaler
            i syfte att de ska kunna ge stöd till det omgivande samhället
            i krissituationer.
          </p>
          <head xml:id="i-S6azvRUa81EuJv3fh2Bs3P" type="h2">
            Konsumentpolitik
          </head>
          <p xml:id="i-NnycJharWRr8vfngbEuJbF">
            Utvecklingen av handeln under de senaste decennierna har på många
            sätt gynnat konsumenterna. Utbudet av varor och tjänster är idag
            stort och det finns gott om olika alternativ att välja mellan.
            Den enskilde konsumenten har stor valfrihet, tillgång till fler
            försäljningskanaler och större makt och möjligheter att göra aktiva
            val. Konkurrensen har också lett till sänkta priser. Den ökade
            konsumtionen har dock haft en allvarlig baksida, främst i form
            av en ohållbar miljöbelastning. Därför är det helt avgörande att
            beslutsfattare på alla nivåer ser till att lagar och regler värnar
            en långsiktigt hållbar utveckling. Vidare krävs att regelefterlevnad
            säkerställs och att miljövärden, ändliga resurser och gemensamma
            tillgångar tillmäts sitt rätta värde, och att långsiktiga kostnader
            beaktas.
          </p>
          <p xml:id="i-HSs7mNUmD2yeiaWwyEDyFW">
            Utvecklingen har dock även inneburit att det i vissa fall har
            blivit svårare för konsumenter att göra välgrundade val. Komplexiteten
            hos varor och tjänster har ökat. E‑handeln och den digitala utvecklingen
            har också medfört att även konsumenter handlar på en internationell
            marknad. Konsumenten har ofta begränsade möjligheter att överblicka
            sådant som exempelvis tillverkningsförhållanden, en produkts totala
            miljö­påverkan eller innehåll av skadliga ämnen. Även förutsättningen
            att som konsument kommunicera med tillverkaren kan vara begränsad.
            Samtidigt uttrycker många konsumenter ett starkt engagemang och
            vill göra medvetna val.
          </p>
          <p xml:id="i-KPao1sb89eGdjFKm1MPkFh">
            Det ska vara lätt att göra välgrundade och miljö- och klimatsmarta
            val. Det är därför viktigt att politiken ger bästa möjliga förutsättningar
            för detta.
          </p>
          <head xml:id="i-SmgD2wTmhz2GzE53p7a6CR" type="h2">
            Centerpartiets överväganden
          </head>
          <p xml:id="i-HU8k9njWB8Xs92VWKQyBot">
            Tabell 1 Anslagsförslag 2023 för utgiftsområde 18 Samhällsplanering,
            bostadsförsörjning och byggande samt konsumentpolitik
          </p>
          <p xml:id="i-Jghn9sXVQP7XHF84baHKbR">
            Tusental kronor
          </p>
          <table xml:id="i-PkTWc9foDqr1b2Z3KX9fup">
            <row xml:id="i-GzL2RmGjF2pa5bw64BKDsR" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-L3PPc81LQdGxeNfGDMWqbT">
              <cell>
                1:1
              </cell>
              <cell>
                Bostadspolitisk utveckling
              </cell>
              <cell>
                35 600
              </cell>
              <cell>
                ±0
              </cell>
            </row>
            <row xml:id="i-Ge2Wx3r2fteJqJFrVAxkak">
              <cell>
                1:2
              </cell>
              <cell>
                Omstrukturering av kommunala bostadsföretag
              </cell>
              <cell>
                12 500
              </cell>
              <cell>
                ±0
              </cell>
            </row>
            <row xml:id="i-9cGrzGGsJc3UbhL1id1j5q">
              <cell>
                1:3
              </cell>
              <cell>
                Stöd för att underlätta för enskilda att ordna bostad
              </cell>
              <cell>
                43 000
              </cell>
              <cell>
                ±0
              </cell>
            </row>
            <row xml:id="i-YHtGoyVwCuVCr7EGsAt4VD">
              <cell>
                1:4
              </cell>
              <cell>
                Boverket
              </cell>
              <cell>
                288 029
              </cell>
              <cell>
                −1 108
              </cell>
            </row>
            <row xml:id="i-BiuekD6Qdv4ivunMYBjrh8">
              <cell>
                1:5
              </cell>
              <cell>
                Statens geotekniska institut
              </cell>
              <cell>
                54 369
              </cell>
              <cell>
                −184
              </cell>
            </row>
            <row xml:id="i-RXbvz1CRnp9snbLZpxA7Py">
              <cell>
                1:6
              </cell>
              <cell>
                Lantmäteriet
              </cell>
              <cell>
                721 241
              </cell>
              <cell>
                −2 366
              </cell>
            </row>
            <row xml:id="i-EZLKAv4wfSnEugvdzEag7H">
              <cell>
                1:7
              </cell>
              <cell>
                Energieffektivisering av flerbostadshus
              </cell>
              <cell>
                350 000
              </cell>
              <cell>
                ±0
              </cell>
            </row>
            <row xml:id="i-9Lm2mNiLaQgQWTMPL6jK8M">
              <cell>
                1:8
              </cell>
              <cell>
                Investeringsstöd för anordnande av hyresbostäder och bostäder
                för studerande
              </cell>
              <cell>
                4 320 000
              </cell>
              <cell>
                ±0
              </cell>
            </row>
            <row xml:id="i-RAy6njdKiWEB7U2dFUh4C">
              <cell>
                2:1
              </cell>
              <cell>
                Konsumentverket
              </cell>
              <cell>
                171 338
              </cell>
              <cell>
                −467
              </cell>
            </row>
            <row xml:id="i-A8m62ENtJrxBhUyYf6viRp">
              <cell>
                2:2
              </cell>
              <cell>
                Allmänna reklamationsnämnden
              </cell>
              <cell>
                54 447
              </cell>
              <cell>
                −197
              </cell>
            </row>
            <row xml:id="i-M5YsezJcxWUxgsYYkAV5Uq">
              <cell>
                2:3
              </cell>
              <cell>
                Fastighetsmäklarinspektionen
              </cell>
              <cell>
                31 951
              </cell>
              <cell>
                −1 093
              </cell>
            </row>
            <row xml:id="i-3H5pt918MvRwC77Q5NFpb3">
              <cell>
                2:4
              </cell>
              <cell>
                Åtgärder på konsumentområdet
              </cell>
              <cell>
                13 559
              </cell>
              <cell>
                ±0
              </cell>
            </row>
            <row xml:id="i-GtjvUAojCR1Zyys1WmcnkH">
              <cell>
                2:5
              </cell>
              <cell>
                Bidrag till miljömärkning av produkter
              </cell>
              <cell>
                3 124
              </cell>
              <cell>
                ±0
              </cell>
            </row>
            <row xml:id="i-FFk74xKMy8B4Wz49pf52gT">
              <cell>
                Summa
              </cell>
              <cell>
                6 099 158
              </cell>
              <cell>
                −5 415
              </cell>
            </row>
          </table>
          <p xml:id="i-EgE3kBW6tknQWzWfr7WPUf">
            För att finansiera andra prioriterade förslag föreslås anslag
            2:3 minska med 1 miljon kronor år 2023, till följd av att regeringens
            förslag om en förstärkning med motsvarande belopp avvisas. Av
            samma anledning beräknas anslaget minska med 1 miljon kronor per
            år 2024–2025.
          </p>
          <p xml:id="i-K58aPGnsYdz37uJ1QanpXH">
            Därutöver föreslår Centerpartiet en sänkning av pris- och löneomräkningen,
            vilket påverkar de anslag som räknas upp med denna.
          </p>
        </div>
        <div xml:id="i-9p32dvALnd6VqiHPpbmKDQ" type="motSignatures">
          <list xml:id="i-FRpmcYMvu6VGZh95Y27f9n">
            <item xml:id="i-12ohVpys6Kz1dsPCuhWXUY" who="i-HMEQZGcMqKo8y9F6jxfnev">
              Alireza Akhondi (C)
            </item>
            <item xml:id="i-4zxisjZBDEJeonnc69LhAk" who="i-TqkCALix3mzcE3yNqV7Nee">
              Martina Johansson (C)
            </item>
            <item xml:id="i-KwqpCSsQH7n8rSgZrt5u1h" who="i-VxX8uLJ6VUnSdeyZcXucoU">
              Stina Larsson (C)
            </item>
          </list>
        </div>
      </div>
    </body>
  </text>
</TEI>
