<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--02262">
  <teiHeader>
    <fileDesc>
      <titleStmt>
        <title>med anledning av propositionen 1975/76:113 om ändring i brottsbalken m. m.</title>
        <author>av herr Jonsson i Mora m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975/76:113 om ändring i brottsbalken m. m.</title>
          <idno type="rdwebb">FZ022262</idno>
          <rs type="number">2262</rs>
          <ref type="dokument_url_text">http://data.riksdagen.se/dokument/FZ022262/text</ref>
          <ref type="dokument_url_html">http://data.riksdagen.se/dokument/FZ022262</ref>
          <ref type="dokumentstatus_url_xml">http://data.riksdagen.se/dokumentstatus/FZ022262</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>ANDERS JONSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-9eC9BPLsrpdJeWTr8iBPeT</idno>
            <name>OLA NYQUIST</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J8ThVfnb9vZuPin15HrNRW" type="signed"/>
        <correspContext corresp="i-J8ThVfnb9vZuPin15HrNRW">
          <note type="signatory" corresp="r-0"/>
          <note type="signatory" corresp="i-9eC9BPLsrpdJeWTr8iBPeT"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__2262/mot_197576__2262-001.pdf"/>
      <fw xml:id="i-EnuRJuXPwkHpCFarv22v6q">
        Motion 1975/76:2262
      </fw>
      <div xml:id="i-ULJccx49rL2Cvva83ZkL3a" type="motHeader">
        <div xml:id="i-BS6YcTHrz3gtGpwvRD1kqp" type="motTitle"/>
        <div xml:id="i-NsYRBvDoaJwbRUzVn9CUU3" type="motSubmissionInfo"/>
      </div>
      <div xml:id="i-8sYmmnnGeqgQiHqyBoMQAX" type="motBody">
        <div xml:id="i-UUBLTorMiyAvVhvVeiT3zE">
          <p xml:id="i-QeCtos8DPmzCsX4H8u3zs5">
            av herr Jonsson i Mora m. fl. med anledning av propositionen
            1975/76:113 om ändring i brotts- balken m. m.
          </p>
          <p xml:id="i-UV5Mh9kJCz4ijVbMpw6una">
            I propositionen föreslås att fylleristraffet avskaffas. En ny
            lag föreslås om omhändertagande av berusade personer hos polisen.
            I denna motion krävs en utbyggnad av resurserna för medicinsk
            och social vård av akut berusade personer.
          </p>
          <p xml:id="i-KN8ndAiRFh7m8oRrh5S8b7">
            Bot eller böter
          </p>
          <p xml:id="i-4nKqvDtc4BoiCLwCB7Dtzx">
            Förslag om avkriminalisering av fylleriet som sådant väcktes
            i riksdagen redan under början av 1800-talet och har alltsedan
            dess varit en aktuell fråga. En offentlig utredning, fylleristraffutredningen,
            framlade också ett sådant förslag i sitt betänkande ”Bot eller
            böter” (SOU 1968:55). Riksdagen har de senaste åren med anledning
            av bl. a. motioner från folkpartiet un- derstrukit vikten av att
            förslag snarast möjligt föreläggs riksdagen. Förslaget om avkriminalisering
            hälsas således med tillfredsställelse. Straf- fet för fylleri”har
            enligt vår mening varken någon allmänpreventiv eller individualpreventiv
            effekt. Härtill kommer att fylleristklientelet i mycket stor utsträckning
            består av nedgångna, socialt avvikande människor. Straff- beläggandet
            kan i många fall få negativa verkningar från allmän vårdsyn- punkt.
            Att brott som begås av en berusad skall bestraffas är en sak.
            Berusning friar inte från straff. Och ett allmänt förargelseväckande
            beteende, ett ofre- dande, ett antastande osv. skall kunna beivras.
            Men en helt annan sak är att bestraffa berusningen som sådan.
            Från medicinsk synpunkt är den akuta berusningen att betrakta
            som ett sjukdomstillstånd, och omhänder- tagande bör därför ta
            sikte på att bereda de berusade adekvat vård och behandling. Enligt
            vår mening är propositionens förslag en halvmesyr. Avkrimina-
            liseringsfrågan utgör endast en del av ett mycket större problem,
            nämligen hur samhället bör ta hand om akut berusade personer och
            vad ett om- händertagande bör syfta till. Som också framhålles
            i propositionen utgör frågan om vård och behandling av de berusade
            huvudproblemet, medan avkriminaliseringen blir en delfråga av
            jämförelsevis underordnad karaktär. Likväl genomförs i propositionen
            inte det andra ledet i utredningens förslag —- utbyggnad av kliniker
            för omhändertagande av akutberusade. Från den angivna utgångspunkten
            att akutvården bör vara en socialmedi- cinsk och inte en polisiär
            uppgift föreslog utredningen att särskilda medi- cinska kliniker,
            s. k. akutkliniker, skulle inrättas på 18 orter i landet: Vi
          </p>
          <pb facs="riksdagen-motions-pdf/data/197576/mot_197576__2262/mot_197576__2262-002.pdf"/>
          <fw xml:id="i-TBYE8rUYdZgLxWxxoZWm7">
            Mot. 1975/76:2262 10
          </fw>
          <p xml:id="i-4HubHmwyZUvgkx2ATAekm2">
            delar självfallet justitieministerns uppfattning i propositionen
            att vården och behandlingen av alkoholmissbrukare måste anpassas
            till genomförda och pågående förändringar inom socialvården och
            sjukvården. Det är emellertid beklagligt att regeringen inte utnyttjat
            den långa beredningstiden för fyl- leristraffutredningens betänkande
            (drygt fem år) till att utforma ett förslag om vård och behandling
            som ersättning för fylleristraffet. Det påtalade förhållandet
            är så mycket mer anmärkningsvärt som behovet av kraftfulla insatser
            inom nykterhetsvården gör sig alltmer kännbara. Miss- bruket av
            alkohol och andra berusningsmedel är vårt lands största sociala
            problem. Det har under senare år också ökat i omfattning och svårighetsgrad.
            Sprit- och ölmissbruket har trängt långt ner i skolåldrarna. Fylleristatistiken
            är ett — visserligen trubbigt — mått på missbrukets omfattning.
            Den senast . tillgängliga statistiken visar att årligen ungefär
            40 000 personer straffas för omkring 70 000 fylleriförseelser.
            Drygt 50 96 är återfall. Polisen omhändertar emellertid ett betydligt
            större antal personer för fylleri, under 1974 inte mindre än drygt
            100 000. Antalet brott som begås under alkoholpåverkan har ökat
            kraftigt under den senaste tioårsperioden. Omkring en tredjedel
            av alla trafikolyckor med dödlig utgång är alkoholbetingade, liksom
            mer än hälften av alla drunkningsolyckor. Missbruket för också
            med sig svåra sociala och personliga problem av olika slag för
            missbrukare och deras an- höriga. En av anledningarna till att
            utredningsförslaget inte genomförs i denna del är att utbyggnaden
            av akutkliniker är ett resurskrävande företag. Ut- redningen hade
            funnit att tillräckligt underlag för sådan verksamhet finns förutom
            i de tre största städerna i ett 15-tal större städer. Driftkostnaderna
            för en klinik beräknades till 1 266 000 kr./år i dåvarande penningvärde.
            En viss utbyggnad av liknande kliniker har skett på kommunalt
            initiativ, t. ex. i Uppsala. En stor del av de män som söker vård
            på sjukhusens vanliga akutmottagningar har också alkoholproblem
            eller akuta alkoholförgiftningar. Propositionens förslag att sjukvårdspersonal
            skall tjänstgöra på polisstatio- nerna måste innebära en utökning
            av sjukvårdens totala resurser. Att genom- föra utredningens förslag
            om aktukliniker kräver sannolikt inte så mycket större sjukvårdsresurser.
            Enligt vår mening är det dock bättre att föra fyl- leristerna
            till sjukvården än att föra in sjuksköterskor på polisstationerna.
            I detta sammanhang är det också angeläget att understryka att
            det är nöd- vändigt att kraftfulla åtgärder vidtages för att öka
            rekryteringen av sjuk- sköterskor, oavsett vilken av dessa lösningar
            som väljes, för att de allmänna målen för sjukvården skall kunna
            uppfyllas. För att åstadkomma ett snabbt och säkert underlag för
            bedömning av den omhändertagnes vårdbehov, behöver också polisen
            till sitt förfogande få en enkel och garanterat säker provutrustning
            för rutinmässiga kontroller av berusade personers alkoholhalt
            i blodet. Detta utvecklas i en särskild motion från folkpartiet
            (1975/76:2253). Att åstadkomma medicinsk övervaktning av akut
            berusade under av-
          </p>
          <pb facs="riksdagen-motions-pdf/data/197576/mot_197576__2262/mot_197576__2262-003.pdf"/>
          <fw xml:id="i-XKvACeBeYRSDAae9T9YZtg">
            Mot. 1975/76:2262 11
          </fw>
          <p xml:id="i-9stj1hbqKbCiQoCbewAoyC">
            giftningsskedet är enligt vår mening inte tillräckligt. Fylleristraffutredning-
            ens förslag innebär också att förutom läkare och annan sjukvårdspersonal
            en socialassistent från nykterhetsnämnden på orten skulle bli
            stationerad på akutkliniken för att svara för den sociala sidan
            av verksamheten. Här- igenom ville man bl. a. uppnå att den medicinska
            avgiftningen följdes av och kombinerades med sociala stöd- och
            behandlingsåtgärder. Den medicinska avgiftningen bör sålunda ingå
            i en större behandlings- kedja. Denna kan, förutom av korta intensiva
            avgiftsperioder i sluten sjuk- husmiljö, bestå av socialt inriktade
            behandlingshem, inackorderingshem, utskrivningslägenheter samt
            kontinuerligt personligt stöd under hela be- handlingen från en
            assistent eller övervakare. Det är enligt vår mening hög tid att
            påbörja en ökad satsning på nykterhetsvården utan ytterligare
            dröjs- mål. Inrättandet av akutkliniker skulle även enligt fylleristraffutredningens
            uppfattning bli en fråga om utveckling på relativt lång sikt och
            ske efter hand som förutsättningarna finns. Vi föreslår att riksdagen
            begär förslag till en plan för en sådan utbyggnad, varvid förutsättes
            att planen skall börja realiseras i samband med avkriminaliseringen.
            Betydande utrymme bör läm- nas åt det lokala initiativet då det
            gäller verksamhetens innehåll. Det är möjligt att samma resultat
            på en del håll kan uppnås genom att den avsedda medicinska vården
            lämnas inom ramen för befintlig verksamhet. De senaste årens erfarenheter
            från verksamheten med social jour får utvisa om de ökade sociala
            insatserna vid omhändertagandet av akut berusade personer kan
            organiseras genom en utbyggd social jour. Det är emellertid enligt
            vår mening nödvändigt att utbyggnaden stödjes genom förbättrade
            statsbidrag, som tar hänsyn till behovet av såväl medi- cinska
            som sociala vårdinsatser. Bestämmelserna bör utformas så, att
            statsbidrag utgår både till kostnaderna för sådan verksamhet som
            ankommer på kommunernas nykterhetsnämn- der/sociala centralnämnder
            och till kostnader som ankommer på sjuk- vårdshuvudmännen samtidigt
            som kommunerna och sjukvårdshuvudmän- nen ges betydande valfrihet
            för att anpassa klinikverksamheten till lokala förhållanden. Dessa
            nya bestämmelser bör föreläggas riksdagen i höst, så att de kan
            träda i kraft samtidigt som fylleristraffets avskaffande. I avvaktan
            på ett sådant förslag bör riksdagen enligt vår mening inte godkänna
            den försöks- verksamhet med sjukvårdspersonal på polisstationerna
            i anslutning till fyl- leriets avkriminalisering som förordas
            i propositionen. De i propositionen omnämnda förhandlingarna med
            sjukvårdshuvudmännen bör i stället avse utbyggnaden av akutkliniker.
          </p>
          <p xml:id="i-XjYqXYvzX6CHSisT2nwf7a">
            Nya regler om omhändertagande av berusade personer
          </p>
          <p xml:id="i-RhxpU3qb3hr3B3VoJHiAuY">
            Enligt det i propositionen ingående förslaget till lag om omhändertagande
            av berusade personer 1 3 får den som anträffas berusad omhändertagas
            av
          </p>
          <pb facs="riksdagen-motions-pdf/data/197576/mot_197576__2262/mot_197576__2262-004.pdf"/>
          <fw xml:id="i-3Jxxg1HyEy6Uqyzb1saVJ6">
            Mot. 1975/76:2262 12
          </fw>
          <p xml:id="i-uJPYW5CCB97xCDijKF1xq">
            polisman, om han till följd av berusningen är ur stånd att taga
            vård om sig eller annars utgör en fara för sig själv eller annan.
            Motsvarande paragraf i fylleristraffutredningens förslag (2 $)
            säger att den som bedömes vara i behov av omedelbar vård skall
            omhändertagas. Enligt specialmotiveringen i propositionen är avsikten
            med denna skillnad att lämna polismannen ett visst utrymme att
            exempelvis överlåta vården av den berusade på enskild person som
            bedöms kunna ta hand om honom och är beredd att göra det. Enligt
            vår mening lämnar emellertid den föreslagna paragrafen utrymme
            för underlåtenhet att ingripa även i andra fall. Den kan t. ex.
            tolkas så, att om polisen väljer att prioritera andra arbetsuppgifter
            behöver man inte ta hand om akut berusade personer. Med tanke
            på att lagen, åtminstone i fylleristraffutredningens version,
            syftar till att den som är berusad och behöver vård verkligen
            skall få vård är propositionens förslag inte tillfreds- ställande.
            Enligt 3 $ LTO skall den som genom sitt uppträdande stör allmän
            ordning eller utgör omedelbar fara för denna omhändertagas av
            polisman, om det är nödvändigt för att upprätthålla ordningen.
            Ett genomförande av propositionens förslag skulle med andra ord
            innebära att polisen i första hand skall omhänderta dem som stör
            allmän ordning och först i andra hand dem som behöver vård. Om
            någon prioritering bör ske härvidlag bör det enligt vår mening
            vara den omvända. Första stycket i den föreslagna 15 borde i stället
            ges följande lydelse: ”Anträffas någon på allmän eller enskild
            plats utom- eller inomhus, så berusad att han bedömes vara i behov
            av omedelbar vård skall han omhändertagas om ej hans behov av
            vård tillgodoses på annat sätt.” Denna formulering medger att
            polisen kan avstå från ett omhändertagande om t. ex. anhörig eller
            annan enskild person tar hand om den berusade på ett adekvat sätt.
            Även förutsättningarna för läkarundersökning och annan medicinsk
            vård har, mot bakgrund av att förslaget om akutkliniker inte genomförs,
            givits en svagare formulering i det föreliggande lagförslaget
            än i utredningens förslag. Eftersom de omhändertagna även enligt
            fylleristraffutredningens förslag får förvaras hos polisen, i
            de fall intagning på klinik ej kan ske, finns enligt vår mening
            inget hinder för att välja utredningens förslag till lagtext i
            4 $ första stycket i stället för de föreslagna 3 och 4 $$. Den
            ändringen skulle också innebära att den omhändertagne skall föras
            till sjukhus, eller läkare tillkallas om den omhändertagnes tillstånd
            ger anledning därtill till skillnad från det föreliggande förslaget,
            där den omhändertagne underkastas läkarundersökning om det behövs.
            Enligt vår mening måste vidare gränsdragningen mellan den föreslagna
            lagen om omhändertagande av berusade personer och den nu gällande
            lagen om tillfälligt omhändertagande (LTO) vålla problem vid tillämpningen.
            För- utsättningarna för att polisen enligt den nya lagen skall
            få ta hand om en berusad person är att denne inte kan ta vård
            om sig själv eller annars utgör en fara för sig eller annan. I
            de fall han stör ordningen kan han omhändertagas enligt den mycket
            omdiskuterade lagen om tillfälligt om-
          </p>
          <pb facs="riksdagen-motions-pdf/data/197576/mot_197576__2262/mot_197576__2262-005.pdf"/>
          <fw xml:id="i-2LJmqwtP74TvwdWY3rawCd">
            Mot. 1975/76:2262 13
          </fw>
          <p xml:id="i-B8NsQ2WCssBRaxUfXKG628">
            händertagande. Förslaget innebär enligt vår mening en konstlad
            uppdelning på ”vårdfall” och ”ordningsfall”. Även lagen om tillfälligt
            omhändertagande har för övrigt motiverats med att den avses ge
            ökade möjligheter till sociala stödinsatser. Detta har i sin tur
            sin bakgrund i att den som är ordnings- störande ofta har missbruksproblem
            eller andra problem, som snarare bör bearbetas med socialvårdsåtgärder
            än med polisiära insatser. Den föreslagna lagen om omhändertagande
            och behandling av berusade personer och lagen om tillfälligt omhändertagande
            bör därför enligt vår mening ersättas med en enda lag som täcker
            såväl ”vårdfallen” som ”ordningsfallen”: Vi vill alltså föreslå
            att riksdagen avslår förslaget till separat lag om omhänder- tagande
            och behandling av berusade personer och begär ett nytt förslag,
            att föreläggas riksdagen i höst, varvid de synpunkter som vi anfört
            på lagens utformning beaktas. Med hänvisning till det anförda
            hemställer vi att riksdagen vid behandlingen av prop. 1975/76:113
            1. antar förslaget till lag om ändring i brottsbalken, 2. avslår
            förslaget till lag om omhändertagande av berusade per- soner m.
            m., 3. hos regeringen anhåller om förslag till riksdagen i höst
            om a) en plan för utbyggnad av akutkliniker för vård och behand-
            ling av berusade personer i huvudsak i överensstämmelse med fylleristraffutredningens
            förslag. b) nytt system för statsbidrag till sjukvårdshuvudmännen
            och kommunerna för vård och behandling av berusade personer i
            enlighet med vad som anförts i motionen, c) lag om omhändertagande
            av bl. a. berusade personer i en- lighet med vad som anförts i
            motionen.
          </p>
          <p xml:id="i-7FbTr7Q1GG8wQGjD4rKyEy" type="date">
            Stockholm den 19 mars 1976
          </p>
          <div type="signatureBlock" id="i-HtJFGb7XM8jqZLSZM62PjR">
            <p who="unknown" type="signature">
              ANDERS JONSSON (fp)
            </p>
            <p who="unknown" type="signature">
              i Mora)
            </p>
          </div>
          <p xml:id="i-CPeqdKkNk9x4H7fN8WWwuv">
            OLA NYQUIST (fp) OLLE WESTBERG (fp) i Ljusdal
          </p>
        </div>
      </div>
    </body>
  </text>
</TEI>
