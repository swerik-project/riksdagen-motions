<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00357">
  <teiHeader>
    <fileDesc>
      <titleStmt>
        <title>Rättvis handel</title>
        <author corresp="i-3YAEMbZXswzuyekFnSxXSF">av Olle Thorell m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättvis handel</title>
          <idno type="rdwebb">GV02U357</idno>
          <rs type="number">U357</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U357/text</ref>
          <ref type="dokument_url_html">http://data.riksdagen.se/dokument/GV02U357</ref>
          <ref type="dokumentstatus_url_xml">http://data.riksdagen.se/dokumentstatus/GV02U357</ref>
          <ref type="doc">http://data.riksdagen.se/fil/62EAB73C-F63F-4A6D-8273-15489E052275</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ku7efPzCxh4xMdwm29uLw4" type="signed"/>
        <correspContext corresp="i-Ku7efPzCxh4xMdwm29uLw4">
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-RZNwwHohbyBgLVVG4Dy1Bj"/>
        </correspContext>
        <correspAction xml:id="i-Q5UaaJG1xQm4F3xbNywGWf" type="referral">
          <date when="2007-10-16"/>
        </correspAction>
        <correspAction xml:id="i-T8KzMhZtAmZeuktHmX8iXH" type="dismissal">
          <date when="2007-10-16"/>
        </correspAction>
        <correspAction xml:id="i-GzgDUiuDpQjztVtXb25VSx" type="numbering">
          <date when="2007-10-09"/>
        </correspAction>
        <correspAction xml:id="i-499B4L7Jfe6fEtoofraugw" type="submission">
          <date when="2007-10-05"/>
        </correspAction>
        <correspAction xml:id="i-NVvLH63uLD9DbYwBckC52N" type="transfer">
          <date when="2007-10-05"/>
        </correspAction>
        <correspAction xml:id="i-DPcVxiqXjrLngnoTAKrSwf" type="assigned"/>
        <correspContext corresp="i-DPcVxiqXjrLngnoTAKrSwf">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KXwWgKRAiqALDAyfdoeRCL" type="motBody">
        <div xml:id="i-Qo8chrTRLtWtNjxaJid8oS" type="motProposal" subtype="förslag">
          <head xml:id="i-EhNHc1ExyL6Lc4fJuBLpqW">
            Förslag till riksdagsbeslut
          </head>
          <list xml:id="i-N4JMkK6RT1UphQeJ5t4bQ5" style="ol">
            <item xml:id="i-BTVKxzVQZvUxD3RN4XXU6F">
              Riksdagen tillkännager för regeringen som sin mening vad som
              anförs i motionen om att avskaffa jordbrukssubventioner. 1
            </item>
            <item xml:id="i-4Z38xpD9Kb9PB9U5n7jvYu">
              Riksdagen tillkännager för regeringen som sin mening vad som
              anförs i motionen om att handelssystemet måste ta ett bredare
              ansvar för hållbar social och ekologisk utveckling. 1
            </item>
            <item xml:id="i-YbknYHcm69T7matirTjv5s">
              Riksdagen tillkännager för regeringen som sin mening vad som
              anförs i motionen om att inom ramen för FN, Internationella arbetsorganisationen
              (ILO), Världsbanken och andra organisationer skynda på framtagandet
              av regler om företags ansvar för mänskliga rättigheter, arbetsvillkor
              och en bättre miljö.
            </item>
            <item xml:id="i-Xq6ueFvJ8krDbnX4JvRPgx">
              Riksdagen tillkännager för regeringen som sin mening vad som
              anförs i motionen om att få bort orättvisa handelshinder och att
              EU inrättar en ombudsman till stöd för utvecklingsländer som vill
              exportera till EU.
            </item>
            <item xml:id="i-MV9F8v9Gb9fZbrSfF1mLpf">
              Riksdagen tillkännager för regeringen som sin mening vad som
              anförs i motionen om att stärka utvecklingsländernas förhandlingskapacitet
              i världshandelssystemet.
            </item>
            <item xml:id="i-VvPRNTX2UHmwbZKy7Q7sVg">
              Riksdagen tillkännager för regeringen som sin mening vad som
              anförs i motionen om att regler om företags ansvar för mänskliga
              rättigheter, arbetsvillkor, bekämpandet av korruption och en bättre
              miljö efterlevs och utvecklas.
            </item>
            <item xml:id="i-KCE1FwUD2gB5NKbEqhh8ye">
              Riksdagen tillkännager för regeringen som sin mening vad som
              anförs i motionen om att hävda arbetstagarnas rättigheter i internationella
              organisationer som Internationella valutafonden (IMF) och Världsbanken.
            </item>
            <item xml:id="i-J1rd1rk1vFMtCGqZS4VyDE">
              Riksdagen tillkännager för regeringen som sin mening vad som
              anförs i motionen om att fortsätta verka i olika forum för att
              stärka den sociala dimensionen i handelspolitiken och för att
              företagens sociala och miljömässiga ansvar ska vara utvecklingsbefrämjande
              och inriktat på fattigdomsbekämpning.
            </item>
            <item xml:id="i-3vK96c2epz3vBnCDLXDTR7">
              Riksdagen tillkännager för regeringen som sin mening vad som
              anförs i motionen om att vidare arbeta för att den fria förenings-
              och förhandlingsrätten ska garanteras och slavarbete, barnarbete
              och diskriminering, inklusive lönediskriminering mellan könen,
              elimineras.
            </item>
            <item xml:id="i-8k8StfdT5odYKAhqR8z6PY">
              Riksdagen tillkännager för regeringen som sin mening vad som
              anförs i motionen om att arbetet inom Internationella arbetsorganisationen
              måste få ökad tyngd och fler länder förmås att ratificera ILO:s
              konventioner.
            </item>
            <item xml:id="i-TwT74MDWPpS4myFBZ1WXUy">
              Riksdagen tillkännager för regeringen som sin mening vad som
              anförs i motionen om ökade globala fackliga möjligheter och vikten
              av att arbeta för grundläggande mänskliga rättigheter i arbetslivet.
            </item>
            <item xml:id="i-HwbTom1xe9Qkc8y3aKB6ZQ">
              Riksdagen tillkännager för regeringen som sin mening vad som
              anförs i motionen om att incitament bör skapas för företag att
              arbeta på ett sätt som gör att klyftor mellan länder och människor
              kan minska.
            </item>
            <item xml:id="i-TPRHREJQMjVhLa2Nk8AaBp">
              Riksdagen tillkännager för regeringen som sin mening vad som
              anförs i motionen om TRIPS-avtalet. 1
            </item>
            <item xml:id="i-VEKneHp98FV3VDUN2rsFEP">
              Riksdagen tillkännager för regeringen som sin mening vad som
              anförs i motionen om en reformering av de globala finansiella
              institutionerna.
            </item>
            <item xml:id="i-G1HJUmxcmySM1YWm6hq1DB">
              Riksdagen tillkännager för regeringen som sin mening vad som
              anförs i motionen om tillsättningen av chefer för Världsbanken
              och IMF.
            </item>
          </list>
          <p xml:id="i-GA8yWLDD4XQFpko5H4hfyB">
            1 Yrkandena 1, 2 och 13 hänvisade till NU.
          </p>
        </div>
        <div xml:id="i-WySunCNEYP7bzJ9kduHtCh" type="motContent">
          <head xml:id="i-Mc8Xkfoh7nACraSZsN2Tc6" type="h1">
            Motivering
          </head>
          <p xml:id="i-Mz2wqTNy3MrfNF6soY9xoJ">
            Även om handel med varor och tjänster över gränserna har ökat
            lavinartat de senaste decennierna skapar den globala produktionen
            inte välstånd i alla delar av världen. Det finns ett tydligt samband
            mellan lägre handelsbarriärer och ökad handel. Alltjämt är det
            dock världens rikaste länder som handlar mest med varandra. Och
            så länge rikare delar av världen omfattas av handelsbarriärer
            kommer verkligt fri handel att vara en utopi. Så länge kommer
            också välståndet att fördelas ojämnt mellan olika delar av världen.
          </p>
          <p xml:id="i-R6EssxTt8r45Vcj58gQtJJ">
            Sverige har i likhet med många andra industriländer byggt sitt
            välstånd på en stark exportindustri. Men länge skapades exportframgångar
            med hjälp av orättvisa handelshinder, där billiga råvaror från
            fattiga länder omvandlades till förädlade produkter i industriländer
            för att därefter exporteras till betydligt högre pris. Den rika
            världens jakt på exportvinster har i mångt och mycket skett på
            bekostnad av fattiga länder. Ett land som bygger hela sitt välstånd
            på ett fåtal exportframgångar är dock genom globaliseringen lika
            sårbart som ett land med ensidigt råvaruberoende. Ekonomisk och
            social utveckling gynnas istället genom ett ömsesidigt utbyte.
            Produktion och välstånd skapas inte bara genom handel. Minst lika
            viktigt är fördelningspolitik, utbildning, hälsovård, förbättrad
            infrastruktur och kommunikationer samt den tekniska utvecklingen.
            Det finns krafter som verkar för en hämningslös och oreglerad
            kommers. Och det finns krafter som vill backa bandet till protektionismens
            och nationalismens tidevarv. Marknadsliberalerna över hela världen
            vill ha fri handel, men inga sociala eller fackliga rättigheter.
            Den extrema högern och vänstern förenas trots olika motiv i att
            återigen stänga nationsgränserna. Det är socialdemokratins uppgift
            att erbjuda ett alternativ till ytterligheterna ohämmad kapitalism
            och stängda gränser. Vi socialdemokrater bejakar ekonomisk tillväxt
            men inte till vilket pris som helst. Vi bejakar frihandel men
            inte till vilket pris som helst. Vi bejakar nya produktionsmönster
            men inte till vilket pris som helst.
          </p>
          <p xml:id="i-Hcsv1WeeH6w4kQswqTigeZ">
            Parallellt med den ökade handeln har också handelsmönstren förändrats.
            Handelshindren har minskat påtagligt under de senaste decennierna,
            men de har samtidigt antagit delvis nya former som drabbar producenter
            utan starka stater bakom sig. Samtidigt står den afrikanska kontinenten
            och delar av Latinamerika alltjämt utanför de positiva handelsflödena.
            I Asien har utvecklingen varit en helt annan. Särskilt i Kina,
            världens folkrikaste land, har den ekonomiska tillväxten varit
            mycket hög under flera årtionden, vilket lyft hundratals miljoner
            människor över fattigdomsgränsen. Kina är en av världens största
            ekonomier, men har fortfarande hundratals miljoner mycket fattiga
            människor. Den snabba ekonomiska utvecklingen har också lett till
            arbetslöshet. Det saknas ett fungerande socialt trygghetssystem.
            Med landets höga tillväxt och öppenhet gentemot omvärlden följer
            också rättmätiga krav på politisk frihet, något som hittills har
            mötts med förtryck från regeringen. Avsaknaden av demokrati i
            Kina gör att en sund relation mellan arbetare och kapital förhindras.
            Förbudet mot fria fackföreningar är en kränkning av föreningsrätten,
            en bromskloss för fortsatt utveckling och innebär social dumpning
            gentemot andra utvecklingsländer.
          </p>
          <head xml:id="i-3oevXSsvJQZC7ebeEPn52k" type="h2">
            Fri handel
          </head>
          <p xml:id="i-NjhpcYxtpTZpn74AQnDton">
            Handel gör det möjligt att skapa ökat välstånd i alla delar av
            världen. Kapitalintressen får emellertid inte ensamma råda över
            länders utveckling eller erbjudas en fristad undan all demokratisk
            kontroll och socialt ansvarstagande. Det är inte möjligt att införa
            frihandel över en natt. Länder som varit slutna eller med liten
            etablerad produktion måste ha möjligheter att förbereda sig inför
            minskade handelsbarriärer. Införandet av frihandel bör ske under
            ordnade former och kan inbegripa successiva reformer.
          </p>
          <p xml:id="i-EtZ4YgrWEykbyALWFWXyqQ">
            Den orättvisa fördelningen av globaliseringens möjligheter kan
            rättas till. Det handlar om att politiken måste få mer verkningskraft
            på global nivå. Den ekonomiska globaliseringen har varit snabb,
            medan politiken har hamnat på efterkälken. Därför måste det internationella
            politiska samarbetet stärkas.
          </p>
          <p xml:id="i-AGMnSSdjq3gJi8UShi3LoF">
            För att göra globaliseringen mer rättvis krävs större satsningar
            på att minska klyftorna. Biståndet är viktigt, men en rättvis
            och fri handel har ännu större betydelse. Även om handel över
            gränserna har ökat stort de senaste decennierna är det världens
            rikaste länder som handlar mest med varandra. Fattigare länder
            hindras komma in på de rika ländernas marknader genom handelsbarriärer,
            t.ex. jordbrukssubventioner, och de förlorar årligen flera hundra
            miljarder dollar på detta sätt. Samtidigt motsvarar jordbrukssubventionerna
            i världen mer än världens samlade utvecklingsbistånd.
          </p>
          <p xml:id="i-TXHuNZ2hVwKZXGSP8rEHGK">
            Dessa resurser borde istället användas till att förbättra miljön,
            till landsbygdsutveckling och till att stärka Europas konkurrenskraft.
            Särskilt angeläget är det att avskaffa jordbrukssubventionerna
            på tobaks- och alkoholvaror.
          </p>
          <p xml:id="i-87ny18eZUs4q4Gw4HCmKmN">
            Därför vill vi socialdemokrater verka för en verklig frihandel,
            utan tullmurar och subventioner. Eftersom EU har en gemensam handelspolitik
            arbetar vi aktivt med att försöka övertyga alla andra EU-länder
            om att avskaffa handelshindren. En fri handel och mer rättvisa
            handelsregler kan lyfta miljontals människor ur fattigdom. Frihandel
            betyder dock inte en hämningslös och oreglerad kommers. Marknadsliberaler
            vill ha fri handel, men sällan sociala eller fackliga rättigheter.
            Vi socialdemokrater vill ha båda. Vi socialdemokrater förespråkar
            en reglerad frihandel inom ramen för internationella överenskommelser.
          </p>
          <head xml:id="i-SmHB7XSU1ftJRWEPLcqF1w" type="h2">
            Rättvis globalisering
          </head>
          <p xml:id="i-7Xu44HC6cM6KuoQWhdXcop">
            Men en rättvis globalisering kräver också att kampen mot dumpade
            arbetsvillkor förstärks. För oss är det oacceptabelt att konkurrenskraft
            skapas genom rovdrift på människor och miljön. Tillväxt utan mänskliga
            rättigheter, ökande sociala klyftor eller utarmning av vår miljö
            gör oss inte rikare. Tvärtom är det endast en social och miljömässigt
            hållbar utveckling som kan skapa hållbar tillväxt.
          </p>
          <p xml:id="i-MFbYviRzHBH8ypp68N97D">
            Samtidigt måste de grundläggande mänskliga rättigheterna i arbetslivet
            stärkas globalt. Den fria förenings- och förhandlingsrätten ska
            garanteras, och slavarbete, barnarbete och diskriminering måste
            elimineras. Det är inte acceptabelt att över 70 miljoner barn
            under tio år idag arbetar och att över 20 000 barn dör varje år
            till följd av arbetsskador.
          </p>
          <p xml:id="i-SfQTr2B12ktZMmHyDKJXDK">
            De internationella företagen har därför en viktig roll i globaliseringen.
            Av världens hundra största ekonomier är hälften företag. Inom
            ramen för FN, Internationella arbetsorganisationen (ILO), Världsbanken
            och andra organisationer är det möjligt att driva fram regler
            om företags ansvar för mänskliga rättigheter, arbetsvillkor och
            en bättre miljö. Detta arbete måste skyndas på.
          </p>
          <head xml:id="i-F4zEdAL9vDBUFz8FMahh8M" type="h2">
            Rättvis handel
          </head>
          <p xml:id="i-HeuFVnaqnSMHHRaTqf2twP">
            Handelshindren mot fattigare länder måste bort. Vi vill ta initiativ
            mot orättvisa handelshinder. Det gäller inte minst jordbruks-
            och tekovaror som är u-ländernas viktigaste exportvaror. Inom
            EU vill vi arbeta för att EU tar bort alla handelshinder för Afrika,
            Karibien och Sydamerika, och vi ska vara det land som hårdast
            driver frågan om ett avskaffande av EU:s jordbrukssubventioner.
            Vi vill att EU inrättar en ombudsman till stöd för utvecklingsländer
            som vill exportera till EU.
          </p>
          <p xml:id="i-ToRFg5z1USYkEQAi1vq4GH">
            Det handelsavtal som reglerar s.k. immaterialrätt, bl.a. patent
            på läkemedel och genetiska resurser, är TRIPS (trade related aspects
            of intellectual property rights). Avtalet har inneburit att alla
            medlemsländer tvingas införa patentlagstiftning på en hög nivå
            och med ett innehåll som i första hand passar de rika ländernas
            behov. En effekt har till exempel varit svårigheter att få fram
            bromsmediciner mot aids som folk i fattiga länder har råd med.
            Många analyser visar på att TRIPS-avtalet är obalanserat och riskerar
            att stå i konflikt med FN:s millennieutvecklingsmål och de mänskliga
            rättigheterna. Vi anser att en utvärdering och revision av dessa
            avtal måste göras där man ser över den konfliktsituation som finns
            mellan avtalen och de mänskliga rättigheterna.
          </p>
          <p xml:id="i-5maWjs2hsdL8t3ontwdLx5">
            Handelssystemet måste förbättras. Utvecklingsländerna har ofta
            mindre möjligheter att delta i de långa och kostnadskrävande handelsförhandlingarna
            än rikare länder. Därför vill vi öka biståndet till utvecklingsländerna
            för att stärka deras förhandlingskapacitet i världshandelssystemet.
          </p>
          <p xml:id="i-NMcDyHmsEkfqmsKcbS9d88">
            Företagen behöver ta större ansvar för bra och rättvisa arbetsvillkor.
          </p>
          <p xml:id="i-3mQyqGA2dzHwDU8cpnym7T">
            Sverige ska vara pådrivande för att arbetet inom FN, ILO, Världsbanken
            och andra organisationer med regler om företags ansvar för mänskliga
            rättigheter, arbetsvillkor, bekämpandet av korruption och en bättre
            miljö efterlevs och utvecklas. Det finns idag många olika så kallade
            uppförandekoder för hur företag bör agera. Dessa koder måste omsättas
            i praktisk handling. Vi vill också verka för att svenska företag
            blir internationella föregångare för de etiska riktlinjer för
            näringslivet som antagits av bl.a. FN och OECD. Det gäller inte
            minst de statliga bolagen som har en extra viktig roll att spela
            i detta avseende. En viktig del i företagens sociala ansvar är
            att sluta internationella ramavtal med fackliga organisationer.
            Genom initiativet Globalt Ansvar stödde den socialdemokratiska
            regeringen företagens arbete med socialt ansvarstagande. Detta
            vill vi fortsätta med. Sverige är också den största givaren till
            FN:s Global Compact och dess arbete med företags sociala ansvar
            i främst utvecklingsländer.
          </p>
          <head xml:id="i-TCP4rS76f22wmC94o2s4zH" type="h2">
            Mänskliga rättigheter i arbetslivet
          </head>
          <p xml:id="i-UELuGznhZXuUM2wrMw3V2P">
            Dumpade arbetsvillkor ska motverkas och mänskliga rättigheter
            i arbetslivet stärkas.
          </p>
          <p xml:id="i-gHjqXeMPgGQt8VsLwELcf">
            Vi vill hävda arbetstagarnas rättigheter i internationella organisationer
            som Internationella valutafonden (IMF) och Världsbanken. Vi vill
            verka för att arbetet inom Internationella arbetsorganisationen
            (ILO) får ökad tyngd och att fler länder ratificerar ILO:s kärnkonventioner,
            bl.a. konvention 94 om offentlig upphandling, konvention 87 om
            föreningsfrihet, och ökar stödet för rätten att bilda fria fackföreningar.
            Vi tycker att sociala klausuler i internationella handelsavtal
            kan vara en väg att gå för att motverka att människor kränks i
            arbetslivet. De måste dock utformas noga så att de inte resulterar
            i protektionism .
          </p>
          <p xml:id="i-CJ9cK1MNUtAnJJpHn8PRFH">
            Sverige bör arbeta med handel, arbetsvillkor och globaliseringens
            sociala dimension för att bl.a. bidra till förverkligandet av
            mänskliga rättigheter i arbetslivet. Utgångspunkten i arbetet
            är ILO:s åtta kärnkonventioner. Dessa grundläggande rättigheter
            ska respekteras av alla länder oavsett utvecklingsnivå. Undermåliga
            arbetsvillkor är oacceptabla som konkurrensmedel, men samtidigt
            får inte arbetsvillkor användas som förevändning för protektionistiska
            åtgärder. Sverige måste fortsätta verka i olika forum för att
            stärka den sociala dimensionen i handelspolitiken och för att
            företagens sociala och miljömässiga ansvar ska vara utvecklingsbefrämjande
            och inriktat på fattigdomsbekämpning.
          </p>
          <p xml:id="i-58DpkxqUMQzHbK4J6LLt4m">
            Företags sociala och miljömässiga ansvar är en central komponent
            i utrikes- och handelspolitik, och bl.a. lanserades initiativet
            Globalt Ansvar av den förra regeringen 2002 för att stimulera
            näringslivet och uppmana svenska företag att bli ambassadörer
            för mänskliga rättigheter, drägliga ekonomiska och sociala villkor
            samt en god miljö. Utgångspunkten är OECD:s riktlinjer för multinationella
            företag och FN:s Global Compact.
          </p>
          <p xml:id="i-VExTbzu6Koro6kfTnhmTAJ">
            Den snabba kinesiska expansionen i Afrika bör också ses som en
            del av den omstöpning av världsordningen som pågår. Den snabba
            ekonomiska tillväxten i länder som Kina, Indien, Ryssland och
            Brasilien bidrar till en förändring av den rådande globala ekonomin.
          </p>
          <p xml:id="i-R4VaXn3eMzL4267tijYRTQ">
            De grundläggande mänskliga rättigheterna i arbetslivet måste
            stärkas och respekteras universellt. Den fria förenings- och förhandlingsrätten
            ska garanteras och slavarbete, barnarbete och diskriminering,
            inklusive lönediskriminering mellan könen, elimineras.
          </p>
          <p xml:id="i-G3TUzYZANzPCw63CC8kDZ2">
            Det är inte acceptabelt att i dag 73 miljoner barn under tio
            år arbetar och att 22 000 barn dör varje år till följd av skador
            på arbetet. Arbetet inom Internationella arbetsorganisationen
            (ILO) måste därför få ökad tyngd och fler länder måste förmås
            att ratificera ILO:s konventioner.
          </p>
          <p xml:id="i-VLSimbdUzQ7YCR7bE7zGvM">
            Den svenska och internationella fackföreningsrörelsen spelar
            en avgörande roll som samhällsomdanare och resurs för hållbar
            ekonomisk utveckling. Fria demokratiska fackföreningar värnar
            arbetstagarnas rättigheter och villkor och bidrar till ökad social
            rättvisa. Utan fackföreningar och progressiva politiska rörelser
            som samverkar över gränserna kommer de multinationella företagen
            lätt att kunna ställa industrier och länder mot varandra. Företagen
            agerar över gränserna. Det måste även politiken och fackföreningsrörelsen
            göra. Därför måste också arbetstagarna runtom i världen garanteras
            rätten att kunna vidta internationella sympatiåtgärder.
          </p>
          <p xml:id="i-2Kq3ZY3jA1TjbiwugKtsXp">
            Framväxten av en allt starkare europeisk och internationell arbetsrätt
            och internationella fackliga avtal är lovande, både för ekonomisk
            utveckling och rättvisa. Sverige ska hävda arbetstagarnas rättigheter
            i internationella organisationer som Internationella valutafonden,
            IMF, och Världsbanken, genom bilaterala kontakter och med upphandlingsregler
            på alla samhällsnivåer såväl globalt som nationellt. Därför bör
            Sverige ratificera ILO:s konvention 94 om offentlig upphandling.
            Det är nödvändigt att skapa opinion mot urusla arbetsförhållanden
            i hela världen.
          </p>
          <p xml:id="i-2LYxPaRY1GvSxS6CUZzhfr">
            Internationella organ måste ges större befogenheter att ställa
            upp tydliga krav för hur handeln bör ske över gränserna så att
            sociala framsteg i rika samhällen inte sker på bekostnad av förfärliga
            förhållanden i andra länder. Ju fler som delar på handeln desto
            fler måste också dela det ansvar som följer. Handel med varor
            och tjänster måste liksom på övriga marknader ske med tydliga
            regelverk och skydd för svagare aktörer och länder.
          </p>
          <p xml:id="i-CX3p9xwS1VjB9evVpeoZKu">
            Inom ramen för FN, OECD, ILO, Världsbanken och andra organisationer
            finns möjligheter att driva fram regler om företags ansvar för
            mänskliga rättigheter, arbetsvillkor, bekämpandet av korruption
            och en bättre miljö.
          </p>
          <p xml:id="i-KKbSEAAz13owyxaPkNRRXw">
            Incitament bör skapas för företag att arbeta på ett sätt som
            gör att klyftor mellan länder och människor kan minska. Kooperativa
            företag har särskilda möjligheter att förena lönsamhet med socialt
            ansvarstagande. För att få företag att ta globalt ansvar måste
            internationellt skärpt lagstiftning och bindande regler införas.
            Transnationell beskattning av multinationella företag kan också
            övervägas.
          </p>
          <p xml:id="i-5JBgrHez16cxg1Kr2Uhc7a">
            I alla länder, fattiga som rika, finns tyvärr alltför många nationella
            och lokala företag som utnyttjar arbetskraft utöver det mänskligt
            hållbara. Här har fackföreningar, konsumentrörelser och globaliseringsrörelsen
            en viktig roll att spela för att skapa opinionstryck.
          </p>
          <head xml:id="i-B4sN2D8i69JXjpxhMR9T2Q" type="h2">
            Finansiella institutioner
          </head>
          <p xml:id="i-QmPEi9tUVbLLtYv4LP8h4c">
            Det är av största vikt med en reformering av de globala finansiella
            institutionerna. Efter deras bildande under andra världskrigets
            sista år har mycket hänt i världen. Sedan starten är det Internationella
            valutafondens (IMF) mål att säkra stabiliteten i det internationella
            monetära och finansiella systemet medan Världsbankens främsta
            uppgift är att bistå utvecklingsländer med att bekämpa fattigdom.
          </p>
          <p xml:id="i-QXqefEsEWBzumU9214tKp4">
            Länge riktades berättigad kritik mot IMF och Världsbanken för
            deras nyliberala hållning till länders reformeringsbehov. Delvis
            har detta förändrats. I Världsbankens program tas i dag större
            hänsyn till de fattiga ländernas egna prioriteringar för effektiv
            fattigdomsbekämpning. Men fortfarande brottas IMF och Världsbanken
            med stora problem.
          </p>
          <p xml:id="i-ES19SkQSHKRTucB4DCzEWt">
            Makten i organisationerna speglar inte längre de ekonomiska förhållandena
            i världen. Relationen till FN är också oklar. Det är dock viktigt
            att betona att IMF och Världsbanken är självständiga institutioner
            som bygger på medlemsländernas kapitalinsatser. Även i fortsättningen
            kommer sannolikt ländernas medlemskap och kapitalinsats att vara
            stommen i de finansiella organisationerna.
          </p>
          <p xml:id="i-S6fAi3kXgMHaUusBBAFemk">
            Det är nödvändigt att reformera de internationella finansiella
            institutionerna. Det behövs en offentlighetsprincip värd namnet.
            Demokrati och mänskliga rättigheter bör i högre grad vara förknippat
            med organisationernas utlåning.
          </p>
          <p xml:id="i-W8agw2W1RQUF4WeMnyYiQT">
            Låg- och medelinkomstländernas inflytande bör stärkas i IMF och
            Världsbanken, dels genom förändrade regler för kapitalandelar
            och röststyrka, dels genom att utvidga antalet platser i organisationernas
            styrelser.
          </p>
          <p xml:id="i-UBD6tWeMN453mAii6X1EW1">
            Det är också nödvändigt att reformera processen för tillsättningen
            av chefer för Världsbanken och IMF. Istället för att vara en sluten
            process som bygger på överenskommelser gjorda strax efter andra
            världskrigets slut, bör processen vara transparent, öppen och
            bygga på meriter och kunna vara öppen för kandidater från hela
            världen.
          </p>
          <p xml:id="i-HS5wojUBvrT4CNsUcjuhwN">
            Kopplingen mellan IMF, Världsbanken och FN-systemet behöver stärkas.
            FN bör kunna fatta beslut som även de finansiella organisationerna
            måste rätta sig efter. En idé värd att lyfta fram för diskussion
            är att omvandla Ekonomiska och sociala rådet (Ecosoc) till ett
            handlingskraftigt råd för mänsklig utveckling.
          </p>
        </div>
        <div xml:id="i-9TuBz5bcC7doyiXNBi95fG" type="signatureBlock">
          <list xml:id="i-2RuLWr8nGYN1pPDYZBniAF">
            <item xml:id="i-KRNb86LMULHGqLwGLQgmXE" who="i-3YAEMbZXswzuyekFnSxXSF" type="signature">
              Olle Thorell (s)
            </item>
            <item xml:id="i-WntdU2SQSUnrsftE9gHHAc" who="i-9KG7jeGdkJDsSQQb3gKA2U" type="signature">
              Urban Ahlin (s)
            </item>
            <item xml:id="i-LZJXyLHwhtbFzXxTaStrra" who="i-DXYijt8wprzTgm7zCTJYc3" type="signature">
              Veronica Palm (s)
            </item>
            <item xml:id="i-H21tHigoTrzmwhKngbVPBU" who="i-8Nio1rUw3hSjL6pvCGw22Y" type="signature">
              Carina Hägg (s)
            </item>
            <item xml:id="i-DAiS2eLfC5SdkqrgTSQ3qN" who="i-GsygH5UJM18UkfLBHFkVdD" type="signature">
              Kent Härstedt (s)
            </item>
            <item xml:id="i-DQB8nGTWE97UWUCk4FzVco" who="i-Bmi9XXt8ni373cdiv3K6qx" type="signature">
              Kenneth G Forslund (s)
            </item>
            <item xml:id="i-6fGrnpnD1GbhpRMPjbWueu" who="i-FrTJne8fam41FasSB9mLUA" type="signature">
              Kerstin Engle (s)
            </item>
            <item xml:id="i-FegP6KKAanyweGbD3XzduX" who="i-RZNwwHohbyBgLVVG4Dy1Bj" type="signature">
              Carin Runeson (s)
            </item>
          </list>
        </div>
      </div>
    </body>
  </text>
</TEI>
