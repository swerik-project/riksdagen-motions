<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-KU-00897">
  <teiHeader>
    <fileDesc>
      <titleStmt>
        <title>Förbättrad kvalitet i valdebatten</title>
        <author corresp="i-Q1WPoNtt1578KMfEZ5TLkK">av Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:897 av Betty Malmberg (M)</title>
          <idno type="rdwebb">H602897</idno>
          <rs type="number">897</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H602897/text</ref>
          <ref type="dokument_url_html">http://data.riksdagen.se/dokument/H602897</ref>
          <ref type="dokumentstatus_url_xml">http://data.riksdagen.se/dokumentstatus/H602897</ref>
          <ref type="docx">http://data.riksdagen.se/fil/3D18D1BA-22FE-4106-8B32-6988852B2DF9</ref>
          <ref type="pdf">http://data.riksdagen.se/fil/3D5A6EB6-FDC7-46EC-A944-6D2516CF5B5F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MiCW41NXEVJ88srn6zJyk3" type="signed"/>
        <correspContext corresp="i-MiCW41NXEVJ88srn6zJyk3">
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction type="submitted" xml:id="i-BYjPrbL1fuGyK5bG5JPxx8">
          <date when="2018-11-26"/>
          <time when="14:33:49"/>
        </correspAction>
        <correspAction type="reviewed" xml:id="i-Ap8xsBbdtdEcV7iGsLa97T">
          <date when="2018-11-26"/>
          <time when="15:02:32"/>
        </correspAction>
        <correspAction type="referred" xml:id="i-5Jw71QYDt23qGk3EKQKoPs">
          <date when="2018-12-05"/>
        </correspAction>
        <correspAction type="assigned" xml:id="i-6D41Wovm8mCHzcDsvfGMgj">
          <date when="2019-05-07"/>
          <time when="15:26:02"/>
        </correspAction>
        <correspContext corresp="i-6D41Wovm8mCHzcDsvfGMgj">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-DjhuLB2u9GwsEP8hUiyDf5"/>
        <correspContext corresp="i-DjhuLB2u9GwsEP8hUiyDf5">
          <ref type="uppgift">2018/19:KU25</ref>
          <ref type="ref_dok_id">H601KU25</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU25</ref>
          <ref type="ref_dok_titel">Valfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:897 av Betty Malmberg (M) Förbättrad kvalitet i valdebatten</div>
      </div>
      <div type="motBody">
        <div type="motProposal" subtype="förslag">
          <head xml:id="i-9vdzEmQDRT6idotf3Wjkg6">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-JDFdkKbALvpnuoe9GPSoS3">
              Riksdagen ställer sig bakom det som anförs i motionen om att
              förbättra väljares möjlighet att göra objektiva jämförelser mellan
              olika partiers valprogram och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-2ttUDMtUwHmr8BxdQPnA3y">
            Motivering
          </head>
          <p xml:id="i-UrSNtaUsht8hDapPcBHRHh">
            En liknande motion väcktes under riksmötet 2017/18. Utskottet
            instämde då i intentionerna med motionen och menade liksom undertecknad
            att:
          </p>
          <p xml:id="i-7BfSuZCQETv7gR7gtHRLUF">
            ”Det är för demokratins skull är viktigt att väljarna ges goda
            möjligheter att sätta sig in i och jämföra olika partiers förslag
            och dessas effekter.”
          </p>
          <p xml:id="i-Tcxu1Takg7AhJftEER1mA5">
            Det gläder mig att utskottet förstår behovet av detta men sedan
            menar man likafullt att analysen ska gemene man sköta på egen
            hand. Det är ju precis det som är så svårt och hart när omöjligt
            att genomföra, eftersom alla partier vill framstå som alla goda
            gåvors givare medan man samtidigt döljer hur utgiftsökningar ska
            betalas. Det är i det läget en objektiv jämförelse mellan olika
            partiers valprogram skulle göra skillnad.
          </p>
          <p xml:id="i-13R1pHFAVoB2xfRDMgkeza">
            Under perioden 1 juli–22 augusti gjorde till exempel riksdagspartierna
            64 nya utspel och lanserade än fler vallöften enligt en sammanställning
            som webbtidningen Altinget gjorde (22/8-18). Det tog dock inte
            slut med det utan utspelen fortsatte ända fram till den sista
            veckan före valet. Det var till och med så att 12 dagar före valet
            hade samtliga partier inte ens presenterat sina valmanifest.
          </p>
          <p xml:id="i-69eXCjxtCmjdm2FSrqNiXT">
            För den enskilde väljaren blir det en salig röra som gör det
            svårt att uppfatta de olika löftena men också att skilja partierna
            åt. Det är inte hållbart om vi värnar demokratin och vill att
            väljarna ska kunna göra informerade val. Det är också omöjligt
            att veta om de olika löftena är realistiska att genomföra. Löftena
            måste ju betalas på något sätt och där har vi sett att det finns
            partier som slirar på sanningen. I debatten hörs allt oftare hur
            viktigt det är att kunna göra faktabaserade beslut. Det är självklart
            men behöver i högsta grad gälla också väljarnas möjlighet i val.
            Allt annat är dålig respekt för väljarna och för demokratin.
          </p>
          <p xml:id="i-FNaEjEQb4R2uT2gwQWxTcG">
            För att vi ska kunna upprätthålla väljarnas förtroende för demokratin
            är det därför viktigt att nya inslag prövas. Nederländerna har
            sedan 1986 använt en intressant metod för att ge väljarna bättre
            inblick i de olika partiprogrammen inför parlamentsvalet. De använder
            de fristående statliga instituten, CPB (Netherlands Bureau for
            Economic Policy Analysis) och PBL (Netherlands Environmental Assessment
            Agency), dit samtliga partier kan skicka sina respektive partiprogram
            för en seriös och opartisk bedömning. Det är helt frivilligt för
            partierna att skicka in sitt respektive partiprogram för utvärdering.
            Men eftersom partierna vill framstå som uppriktiga och vill visa
            på att deras program tål att granskas använder sig det stora flertalet
            av denna möjlighet. I god tid före valet skickar de därför in
            sitt partiprogram till CPB och PBL, vilka sedan gör en analys
            av detsamma. Utvärderingarna publiceras en dryg månad före valet
            och väljarna kan då ta del av en opartisk bedömning av de olika
            partiprogrammens effekter på frågor såsom: statsbudgeten, inflation,
            arbetslöshet, tillväxt, miljö m.m. Väljarna får således en realistisk
            och kvalitativ utvärdering redan före valet och erbjuds därmed
            en bättre möjlighet att göra sitt ”rätta val”. Även svenska väljare
            bör erbjudas en liknande möjlighet.
          </p>
          <p xml:id="i-McNmP8zggmrmGfMXWMTSTC">
            Med hänvisning till ovanstående anser undertecknad att riksdagen
            bör ge regeringen i uppdrag att inrätta motsvarande funktion i
            Sverige så att kvaliteten i valdebatten kan förbättras. Detta
            för att väljarna ska ges möjlighet att göra objektiva jämförelser
            mellan olika partiers valprogram.
          </p>
        </div>
        <div type="motSignatures">
          <list>
            <item xml:id="i-89mZoFE4MREWbqag9q3XKM" who="i-Q1WPoNtt1578KMfEZ5TLkK">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
