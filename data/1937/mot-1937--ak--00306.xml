<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1937--ak--00306">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__306/mot_1937__ak__306-001.pdf"/>
      <fw xml:id="i-DDFJqAkNiQ5uAted7JaWA6">
        Motioner i Andra kammaren, Nr 306. 5
      </fw>
      <div xml:id="i-6fc1Yp3fuJDewpwwwCg2KB" type="motHeader">
        <div xml:id="i-9nJAeMGRgqQUtcz16b79z9" type="motTitle"/>
        <div xml:id="i-JTESCv9fhHiH1czm3KJ6Uk" type="motSubmissionInfo"/>
      </div>
      <div xml:id="i-8Cfz2iHUQgVLPnE1sGBS7K" type="motBody">
        <div xml:id="i-5hDvv97BPaEnZcRadoQA8S">
          <p xml:id="i-75GJUg6iJf8Yx8bGw5cAq3">
            Nr 306.
          </p>
          <p xml:id="i-QFBHYNfmcJLQ1N1foFEKxA">
            Av herr Wallén m. fl., angående nedbringande av räntan å lång-
            fristiga lån från hypoteks- och liknande inrättningar.
          </p>
          <p xml:id="i-K8HYzAVT3wBZhEKhx6AgXa">
            Under nuvarande låga ränteläge, som tidigare måhända betraktats
            som en tillfällig företeelse men som nu synes hava stabiliserat
            sig och är att räkna med för åtminstone den närmare framtiden,
            är det en självfallen sak, att de, som tyngas av tidigare höga
            räntelägesverkningar, söka varje utväg till lättnad däri. Ofta
            går detta också rätt lätt för sig. Jag tänker då närmast på mera
            kortfristiga krediter som kunna uppsägas för konvertering på jäm-
            förelsevis kort sikt. Svårare för att ej säga ofta olösligt, har
            spörsmålet ge- staltat sig, då lån upptagits genom hypoteksföreningar,
            bostadskreditkassor, pensionsfonden o. dyl. Enligt för dessa gällande
            reglementen och förordnin- gar motsvaras varje låntagare och grupp
            av låntagare av ett obligationslån, som den långivande institutionen
            själv för ändamålet upptagit på kortare eller längre tid. Har
            denna tid varit längre, har i regel förmånligare ränta kunnat
            erbjudas. Huru välkomna och billiga än dessa lån må hava varit,
            då de er- höllos, motsvara de dock numera sällan sitt egentliga
            ändamål, att bereda lättnad i krediten. Billigare kredit står
            nämligen numera i flertalet fall till buds. Frågan om ändring
            i bestående förhållanden framställer sig därför helt naturligt
            och åtskilliga uppslag hava framkastats under de senaste åren
            till dess lösning. Av den i ämnet förebragta utredningen synes
            emellertid framgå, att utan vidlyftiga organisationsändringar
            av genomgripande art beträffande hypoteksinrättningarna lärer
            ej mycket stå att vinna i detta syfte, om man fasthåller kravet
            på en smidigare räntepolitik från dessa in- rättningars sida.
            Ett annat uppslag har emellertid tidigare förts fram och vunnit
            beaktande. I motioner till 1934 års riksdag (I: 161 och 11: 323)
            hem- ställdes, att riksdagen ville i skrivelse till Kungl. Maj:t
            anhålla om sådana vidgade direktiv för jordbrukskreditutredningen,
            att den kunde till prövning upptaga frågan om jordbrukets primärkredit
            liksom också om möjligheterna för ernående av en smidigare anpassning
            av ränteläget. I yttrande (nr 85) häröver anförde jordbruksutskottet
            bl. a. följande. Åt den pågående utred- ningen rörande formerna
            för en reglering av jordbrukets kreditförhållanden har bl. a.
            uppdragits att överväga frågan om beredande av möjlighet för jordbrukarna
            till konvertering av på ogynnsamma villkor erhållna krediter i
            långfristiga lån med fördelaktigare räntesatser och amorteringsvillkor.
            Ut- skottet fann detta uppslag nära sammanhänga med den i motionerna
            be- rörda frågan om jordbrukets primärkredit. Jordbruksnäringens
            nuvarande läge syntes motivera en undersökning, huruvida icke
            även på detta område ytterligare åtgärder kunde vidtagas till
            åstadkommande av förbättrade kre- ditförhållanden för jordbrukarna.
            Utskottet föreslog, att riksdagen genom en skrivelse till Kungl.
            Maj:t framhölle önskvärdheten av att frågan om för- bättrade villkor
            för primärjordbrukskrediten och därmed sammanhängande
          </p>
          <pb facs="riksdagen-motions-pdf/data/1937/mot_1937__ak__306/mot_1937__ak__306-002.pdf"/>
          <fw xml:id="i-68jucixceUANgLogU8FbKf">
            6 Motioner i Andra kammaren, Nr 306.
          </fw>
          <p xml:id="i-KV8weNyKnTeUTBMntE8DR8">
            ränteförhållanden bleve föremål för utredning på sätt Kungl.
            Maj:t bestämde. Riksdagen beslöt i enlighet med utskottets hemställan.
            1934 års fastighetskreditsakkunniga anförde i avgivet utlåtande,
            att en omedelbar räntesänkning knappast kunde ernås på någon annan
            väg än genom statens mellankomst. Utredningen anförde vidare,
            att, då på sätt av statistiken kunde utläsas, den övervägande
            delen av jordbrukarnas skuldsätt- ning vore grundad på säkerhet
            i fastighetsinteckning, det sade sig självt, att en lättnad i
            fråga om räntan å de primära fastighetskrediterna, även om en
            sådan lättnad begränsades att avse hypotekslånen, skulle vara
            i högsta grad välkommen för en stor del av de svenska jordbrukarna.
            Ingen annan större kategori av låntagare torde enligt utredningen
            hava drabbats så svårt av den senaste krisen som jordbrukarna,
            varför dessa framför andra syntes vara i behov av hjälp. Om en
            hjälpaktion ansåges böra komma till stånd borde räntelättnaden,
            vilken ju avsåge att utgöra en hjälp icke för hypoteks- banken
            utan för de hos hypoteksföreningarna skuldsatta jordbrukarna,
            ut- formas och organiseras på sådant sätt, att detta syfte klart
            framträdde. Ett statsanslag kunde anvisas exempelvis under beteckningen
            räntelättnad för vissa låntagare hos hypoteksföreningarna. Upplysningsvis
            meddelades, att kostnaden för dylikt statsingripande, avseende
            räntesänkning ned till 3,5 Yo beräknades då uppgå till omkring
            3 150 000 kronor. De sakkunniga hade ur de synpunkter, de hade
            att i förevarande fall an- lägga, icke något att erinra mot genomförande
            av en tillfällig räntelättnad för låntagarna hos hypoteksföreningarna
            med den huvudsakliga innebörd och i den begränsade omfattning,
            som de sakkunniga i sitt yttrande angivit. Uppslaget har emellertid
            ej realiserats. Visserligen kan jordbrukets ekonomiska läge för
            ögonblicket sägas hava ljusnat men som ett obestridligt faktum
            kvarstår ännu, att fastighetskrediten för lantbrukarna i regel
            innebär ett mera svårlöst och tyngande problem än för flertalet
            andra låntagare. För varje år påläggas jordbrukarna av det all-
            männa nya och avsevärda bördor. På produkterna (mjölk etc.) ställas
            allt högre krav och den i lantbruket sysselsatta arbetskraften
            har numera i all- mänhet uppnått en i och för sig rättvis förbättring
            i sin levnadsstandard i vad avser såväl lön som bostäder. Även
            om jordbruket såsom sådant beredes full kompensation — vilket
            jag hoppas — innebära de höga räntorna för låntagaren-jordägaren
            en betydlig ökad belastning. Allt vad som kan åltgöras för att
            sätta honom i stånd att utan försämrad ekonomi bära de ökade bör-
            dorna och få åtnjuta de lättnader i ränteläget, som redan kommit
            andra grupper av låntagare till del, bör vidtagas. Går det ej
            på överenskommelsens väg att ordna detta, bör det allmänna träda
            in. Gällande bestämmelser för hypoteks- och liknande inrättningar
            böra underkastas revision. I detta samband må här endast erinras
            om att förefintliga bestämmelser synas med- giva befogenhet för
            långivare att utöva sådant tryck i ränteavseende på lån- tagare,
            som särskilt vid fallande ränteläge måste kännas betungande och
            orättvist för låntagaren. Men ej nog härmed. Även direkt penninghjälp
            er-
          </p>
          <pb facs="riksdagen-motions-pdf/data/1937/mot_1937__ak__306/mot_1937__ak__306-003.pdf"/>
          <fw xml:id="i-FjM5fDyfd4c4MaD1sBTo3j">
            Motioner i Andra kammaren, Nr 306. 17
          </fw>
          <p xml:id="i-R8b5Mxnv4TvuAJaHwxbbCW">
            fordras. De av de sakkunniga anförda siffrorna visa, att det
            i jämförelse med det stora samhälleliga intresset gäller tämligen
            blygsamma belopp från sta- tens synpunkt sett. Kan ej erforderligt
            belopp för en räntesänkning ned till 3 eller högst 3,5 2 av hypotekslån
            omedelbart utanordnas efter statsmak- ternas beslut härom, bör
            en utredning utan dröjsmål göras om de riktlinjer, som böra läggas
            till grund för en räntelättnad av här ifrågavarande slag och om
            de belopp, som från det allmännas sida böra anslås härför. I detta
            sammanhang bör beaktas, att de låntagare, som hårdast drabbas
            av de numera höga hypoteksräntorna ofta tillhöra den skötsammaste
            delen av jordbrukarna. För sin förtänksamhet att i god tid och
            på lång sikt ordna sin kredit hava de lönats med högre räntor
            och tyngre bördor än de, vilka utan att tänka på att sörja för
            framtiden tagit dagen som den kommit, och därmed också haft den
            oförtjänta turen att få bära lättare räntebördor än de andra.
            Med denna ojämna fördelning av räntetrycket följer givetvis en
            avgjord skillnad i konkurrenskraft gentemot allmänheten. Självklart
            är, att den, som måste vidkännas kanske bara hälften i utgifter
            för räntor, har lättare att få sitt jordbruk att gå ihop och placera
            sina produkter. Vad i det föregående sagts om önskvärdheten av
            en räntelättnad för jord- bruket gäller i viss mån även fastigheter
            i stad. Många äro de fall av öm- mande beskaffenhet, som kunna
            anföras såsom ett motiv för det allmänna att även där och i begränsad
            omfattning träda hjälpande emellan. Svårigheten att fullgöra åtagna
            äldre ränteförpliktelser vålla ofta att eko- nomiskt svaga fastighetsägare
            måste underlåta nödig modernisering av husen, varigenom dessa
            sjunka i värde och uthyrningen försvåras eller omöjlig- göres.
            Ett utsträckande i ungefärligen samma omfattning, som av de fastig-
            hetskreditsakkunniga ifrågasatts beträffande jordbruket, synes
            därför helt försvarligt. Ett över hela linjen lika och lågt ränteläge
            är grundpelaren för billig hyra. Under åberopande av det här ovan
            anförda hemställes,
          </p>
          <p xml:id="i-Cun4CQgjGRD6cMZPztg2C2">
            att riksdagen ville anslå erforderliga medel för nedbrin- gande
            i huvudsaklig överensstämmelse med de riktlinjer, 1934 års fastighetskreditsakkunniga
            angivit, av räntan till 3 eller allra högst 3,5 Z å långfristiga
            lån från hypoteks- och liknande inrättningar eller, därest sådan
            åtgärd anses kräva föregående ytterligare utredning av frågan,
            om vidtagande genom Kungl. Maj:ts försorg av dylik utredning samt
            om framläggande så snart ske kan inför riksdagen av de förslag,
            vartill utredningen kan giva anledning.
          </p>
          <p xml:id="i-9yuJaoMsa8myKkb2ci677v" type="date">
            Stockholm den 23 januari 1937.
          </p>
          <div xml:id="i-WbkYAAx3uUobi6yzkncyHr" type="signatureBlock">
            <list xml:id="i-WDigTbYkMryBG8g5Co8Ztq">
              <item xml:id="i-Vfh2jx3mUzbAXQXRjqK2f9" who="i-WGZBix5L8xWxVCoJgUxzZP" type="signature">
                Otto Wallén
              </item>
              <item xml:id="i-CJtsEzoj4CQSmXvT9HK2fo" who="i-9jbeXPGrQfxx5oSytp9bfF" type="signature">
                Ivar Pettersson
              </item>
              <item xml:id="i-HcDoagMSJLs5V343hjUi2c" who="unknown" type="signature">
                Nestor Hammarlund Rosta
              </item>
            </list>
          </div>
          <p xml:id="i-NVbvvBbjEsLzjPggRbaYfY">
            Arvid Jonsson. Gust. E. Andersson i Södergård.
          </p>
        </div>
      </div>
    </body>
  </text>
</TEI>
