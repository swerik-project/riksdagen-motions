<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-04008">
  <teiHeader>
    <fileDesc>
      <titleStmt>
        <title>Mediepolitik för frihet</title>
        <author corresp="i-U6F8gqiuV2DEZN1aMhyDnJ">av Christer Nylander m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4008 av Christer Nylander m.fl. (L)</title>
          <idno type="rdwebb">H9024008</idno>
          <rs type="number">4008</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9024008/text</ref>
          <ref type="dokument_url_html">http://data.riksdagen.se/dokument/H9024008</ref>
          <ref type="dokumentstatus_url_xml">http://data.riksdagen.se/dokumentstatus/H9024008</ref>
          <ref type="docx">http://data.riksdagen.se/fil/EE93FB7D-A670-4D51-BF0A-BA2F4A061658</ref>
          <ref type="pdf">http://data.riksdagen.se/fil/16EA8476-5B66-4095-B6C3-4E74DDD4D922</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-UnndbLk6GXZcFynD83SqCk</idno>
            <name>Arman Teimouri</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6hnRCMeK8pGRfezdhT9CFm" type="signed"/>
        <correspContext corresp="i-6hnRCMeK8pGRfezdhT9CFm">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-UnndbLk6GXZcFynD83SqCk"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-VBA6eUH2CpmPZFgqzCpt9N"/>
        </correspContext>
        <correspAction type="submitted" xml:id="i-9vxj2f9Uux4iTE7NqhTCRw">
          <date when="2021-10-05"/>
          <time when="15:32:36"/>
        </correspAction>
        <correspAction type="reviewed" xml:id="i-85cL8QEtdVR5C4QQYUJXXD">
          <date when="2021-10-05"/>
          <time when="21:29:46"/>
        </correspAction>
        <correspAction type="referred" xml:id="i-PWQq8bziD5PGZJ1u1EUDKS">
          <date when="2021-10-14"/>
        </correspAction>
        <correspAction type="assigned" xml:id="i-G6vvKQ7tsnCg2hkvh8tLp9">
          <date when="2022-03-16"/>
          <time when="16:46:15"/>
        </correspAction>
        <correspContext corresp="i-G6vvKQ7tsnCg2hkvh8tLp9">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-6rDZuCsBBdGo4CN2MPbZ2f"/>
        <correspContext corresp="i-6rDZuCsBBdGo4CN2MPbZ2f">
          <ref type="uppgift">2021/22:KrU1</ref>
          <ref type="ref_dok_id">H901KrU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JX8pJHd8sZ6Jt36bSkZcCx"/>
        <correspContext corresp="i-JX8pJHd8sZ6Jt36bSkZcCx">
          <ref type="uppgift">2021/22:KU33</ref>
          <ref type="ref_dok_id">H901KU33</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU33</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-BSAsT4Yj1ybeHra4HhQABb"/>
        <correspContext corresp="i-BSAsT4Yj1ybeHra4HhQABb">
          <ref type="uppgift">2021/22:KrU3</ref>
          <ref type="ref_dok_id">H901KrU3</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU3</ref>
          <ref type="ref_dok_titel">Radio och tv i allmänhetens tjänst</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4008 av Christer Nylander m.fl. (L) Mediepolitik för frihet</div>
      </div>
      <div type="motBody">
        <div type="motProposal" subtype="förslag">
          <head xml:id="i-W5Agk2vn8CqsW2Zam3BSvV">
            Förslag till riksdagsbeslut
          </head>
          <list style="ol">
            <item xml:id="i-6ySbJRE4xzyPEsNkChKBkH">
              Riksdagen ställer sig bakom det som anförs i motionen om att
              målen för mediepolitiken ska kompletteras med ett tydligare individ-
              och medborgarperspektiv och tillkännager detta för regeringen.
            </item>
            <item xml:id="i-VqRCvmCy9tXtSPuWFjCWLt">
              Riksdagen ställer sig bakom det som anförs i motionen om åtgärder
              för att initiera arbetet med att ta fram en moderniserad form
              av stöd till pressen och tillkännager detta för regeringen.
            </item>
            <item xml:id="i-YaVoYjhLWnEZLGizbDzLvC">
              Riksdagen ställer sig bakom det som anförs i motionen om att
              stärka lokaljournalistikens förutsättningar och tillkännager detta
              för regeringen.
            </item>
            <item xml:id="i-D8tjkBJ1zxk3bYT888JzWz">
              Riksdagen ställer sig bakom det som anförs i motionen om att
              värna den mediala ekologin och ge public service-bolagen i uppdrag
              att utarbeta tydliga riktlinjer för hur de ska hantera lokal konkurrens
              och tillkännager detta för regeringen.
            </item>
            <item xml:id="i-SoxwBdw8LMeSj78aFYYq3U">
              Riksdagen ställer sig bakom det som anförs i motionen om att
              vidta åtgärder för att stärka oberoendet för Förvaltningsstiftelsen
              för Sveriges Radio AB, Sveriges Television AB och Sveriges Utbildningsradio
              AB och tillkännager detta för regeringen.
            </item>
            <item xml:id="i-YAqdWmrE4z51ystAeuBesH">
              Riksdagen ställer sig bakom det som anförs i motionen om att
              vidta åtgärder för att säkerställa att granskningsnämndens arbete
              inte politiseras och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-KwUpjCwbcFcvdEW6kfcFCu">
            Motivering
          </head>
          <p xml:id="i-AcdTNfkMvsuVvXCB8HaBs4">
            Det är av goda skäl som man informellt har benämnt massmedia
            som den tredje statsmakten sedan mitten av 1800-talet. Betydelsen
            av granskande journalistik går inte att påtala nog, de tidiga
            tidningarna spelade exempelvis en helt avgörande roll för utvecklingen
            av demokratin i Sverige. Under lång tid har medier granskat makthavare,
            uppmärksammat individer som fallit mellan samhällets stolor och
            avslöjat hur företag fuskar med sitt miljöarbete.
          </p>
          <p xml:id="i-XZDFvbzbcbKeEjYYpcG4Ed">
            Mediepolitik bör byggas på en solid grund och grunden består
            av frihet och demokrati. Det finns tyvärr anledning att påminna
            sig om detta. Den politiska makten i några av våra grannländer
            ser möjligheter i att kontrollera vilka nyheter som når medborgarna
            och hur dessa nyheter vinklas. Runt om i världen ser vi också
            direkta hot mot journalister.
          </p>
          <p xml:id="i-ARMvfnnARqjLxU3vruqWWs">
            Det är oroande att det sker i vår omvärld, det är oroande att
            smittan går från land till land. Också i Sverige finns utmaningar.
            Vi ser hårt tonläge i sociala medier, vi ser anklagelser om fake
            news, vi ser att MSM (mainstreammedia) blivit skällsord, ser hur
            extremister försöker påverka vad som publiceras. Vi ser också
            hur de som ska granskas försöker gömma sig från den journalistiska
            blicken på olika sätt, alltifrån att anställa egna informatörer
            som ger maktens bild av verkligheten till att på olika sätt försöka
            ta sig förbi offentlighetsprincipen.
          </p>
          <p xml:id="i-8ivWU1vScFxMQemJfLU6YT">
            Vill man långsiktigt slå vakt om friheten måste man se till så
            att medier så långt möjligt kan stå på starka egna ben. Därför
            behövs tydlig lagstiftning och goda generella villkor för medier.
            När den gamla affärsmodellen var som starkast såg statsmakterna
            möjligheter att dra in pengar, reklamskatten var ett sådant exempel.
            Nu är läget annorlunda. Nu behövs goda villkor för mediebolag.
            För att jämna ut spelplanen måste det också vara självklart att
            de globala nätjättarna behandlas på annat sätt än nu.
          </p>
          <p xml:id="i-MsCnjgSKQ97wATrVrBiT85">
            För att värna oberoende och minska politikers inflytande bör
            de stöd som ges så långt möjligt vara generella, automatiska och
            rättighetsbaserade. De måste vara utformade så att de går till
            att stärka journalistiken, inte till att gynna så kallade bidragsentreprenörer.
          </p>
          <head type="h2" xml:id="i-35STPyxK95P2D5KVZvcMvs">
            Ett nytt landskap
          </head>
          <p xml:id="i-M7YVJkTH1c6NNJ1zdDVCFB">
            Medielandskapet förändras över tid, och förändringens hastighet
            har kommit att öka radikalt i och med den digitala utvecklingen.
            Journalistikens grundvalar lever förvisso vidare, men spelplanen
            har förändrats i grunden. Sociala medier har gett individen tillgång
            till en ofiltrerad kanal till allmänheten. Viljan att betala för
            journalistik har försämrats samtidigt som annonseringen har bytt
            både skepnad och plats. Konkurrensen är hård och marknaden allt
            mer oberäknelig.
          </p>
          <p xml:id="i-PfgA98RyBnP7aGKFGw5M7c">
            Ökad efterfrågan på information och nyheter betyder inte per
            automatik en ökad vilja att betala för journalistik. Det visade
            sig inte minst under pandemin, då coronakrisen slog särskilt hårt
            mot mediebranschen. När annonsörer drog ner på sin marknadsföring
            till följd av den förändrade marknaden under pandemin drabbades
            medier av stora tapp i annonsintäkter. Annonsraset slog särskilt
            hårt lokaljournalistiken, som redan innan pandemin har kämpat
            med en ansträngd ekonomi. När mediernas ekonomiska förutsättningar
            att bedriva granskande journalistik försämras tar också vår demokrati
            skada.
          </p>
          <head type="h2" xml:id="i-8nhqK7xe2xvBU1wfwYzuHx">
            Medier ska vara fria
          </head>
          <p xml:id="i-R93XgqivW2z1Kboe3mMUCf">
            Liberalerna menar att politikens huvudsakliga roll i mediepolitik
            är värna dess frihet och autonomi. I grunden finns en mycket stark
            frihet för medierna som måste bevaras, skyddas och sannolikt också
            stärkas. En viktig del i friheten är mediers självständighet.
            Liberalerna anser att stöd behövs, men viktigast är att marknaden
            fungerat. Det är bättre att vara beroende av många läsare och
            annonsörer än en statlig myndighets bidragsbeslut.
          </p>
          <p xml:id="i-8BjmS3fKMY53T7BJMS6usi">
            Det kan i sammanhanget vara passande att påminna sig om Balzacs
            ord. ”Det fattas aldrig pengar när det gäller våra nycker, vi
            gnäller bara över priset på det som är nyttigt och nödvändigt.”
            Det är sannolikt mer sant i dag än på författarens tid. Vi lägger
            mycket pengar på medier. Vi köper mobiler, datorer och teveapparater,
            vi har prenumerationer på filmer och vi följer med när tv-rättigheter
            för en fotbollsliga flyttar från en kanal till en annan. Vi medborgare
            som vill att makten granskas har såklart ett ansvar att se till
            så att granskande journalistik överlever.
          </p>
          <p xml:id="i-3YCniDwJLKPYkhqSD6GoMk">
            Medier finns på en marknad med hög grad av konkurrens mellan
            olika aktörer, det är en ekologi som är känslig och där politiskt
            beslutad förändring av marknadens förutsättningar och villkor
            måste ske med stor försiktighet. Paradoxalt nog finns det samtidigt
            ett demokratiskt behov av reglering och stöd för att medierna
            ska fortsätta vara en fri, oberoende granskare av makten samt
            en trovärdig källa till information. Liberalerna menar att det
            behövs stöd för att möjliggöra en mångfald som i sin tur kan bidra
            med olika perspektiv.
          </p>
          <p xml:id="i-9xdR5BiGAYa7yeMEX8hdTH">
            Granskande journalistik är en förutsättning för en levande demokrati.
            Men journalistiken är hårt ansatt. Enligt en undersökning vid
            Göteborgs universitet har nästan sex av tio av landets journalister
            varit utsatta för trakasserier, hot eller våld i samband med sitt
            yrkesutövande. Hoten fyller sitt syfte – många hotade journalister
            uppger att deras arbete påverkats, att de har valt bort att bevaka
            känsliga ämnen, personer och frågor. I försvaret av tryck- och
            yttrandefriheten ingår även ett ansvar för att förebygga och förhindra
            hot, trakasserier och våld som både enskilda och grupper riktar
            mot journalister och andra mediemedarbetare.
          </p>
          <head type="h2" xml:id="i-k4hR9Vw7fUpsFN5y5Y7ya">
            Mål för mediepolitiken
          </head>
          <p xml:id="i-3Ww38dxa7G3yJKWKhcDErE">
            Målen för medieområdet är att stödja yttrandefrihet, mångfald,
            massmediernas oberoende och tillgänglighet samt att motverka skadlig
            mediepåverkan. Det är förvisso bra och rimliga mål men det finns
            anledning att också välja ett annat perspektiv när målen anges.
            Dagens mediepolitiska mål tar i huvudsak sikte på att skapa goda
            förutsättningarna för medieaktörer.
          </p>
          <p xml:id="i-6J7FNBUf4N4f2FpJVvrDgD">
            Liberalerna delar uppfattningen att det är viktigt att slå vakt
            om goda förutsättningar och att det därför inte finns anledning
            att ändra något av dagens mål. Däremot bör de kompletteras med
            ett tydligare individ- och medborgarperspektiv. Mediepolitiken
            bör utöver nuvarande mål också ha som mål att bidra till att fler
            människor är nyfikna, kunniga och har förmåga att dra självständiga
            slutsatser och fatta egna välgrundade beslut. Detta bör riksdagen
            ge regeringen till känna.
          </p>
          <head type="h2" xml:id="i-W7LW2Cqs2ApKEEgUK4of6R">
            Ett modernt stöd till pressen
          </head>
          <p xml:id="i-MqMJ5cebjiNdD6KyXTBh1p">
            Om dagstidningarna ska överleva kommer de att behöva stöd även
            i framtiden. Liberalernas inställning är att sådant stöd ska utformas
            på sådant sätt att risken för och möjligheten för politisk styrning
            minimeras. I dag fördelar mediestödsnämnden (tidigare presstödsnämnden)
            statens stöd till dagspressen.
          </p>
          <p xml:id="i-WP4e7ojrEfo9YXADEmPvzq">
            Nämnden leds av ledamöter som utses av regeringen och har i uppdrag
            att fördela medel enligt de bestämmelser som beslutas av regeringen
            och i myndighetens föreskrifter. Liberalerna uppmanar regeringen
            att inleda en strukturerad dialog med branschen i syfte att utreda
            hur en mer marknadsnära form av presstöd skulle kunna utformas.
            Det är viktigt att finna en lösning på hur staten kan stödja pressen
            i framtiden på ett sätt som både ökar dagspressens chans till
            överlevnad och bibehåller frihet från politisk klåfingrighet.
          </p>
          <p xml:id="i-MpJuJpdDLxtW99fxoHjivd">
            Liberalerna anser att mediestödet måste förnyas och moderniseras.
            En ny utredning bör tillsättas med målet att nå bred överenskommelse
            kring framtidens mediestöd. Branschen och politiken har ett gemensamt
            intresse av att nå en sådan överenskommelse och Liberalerna bedömer
            att det finns goda förutsättningar att nå dit. Just behovet av
            att säkra mediers självständighet gör det motiverat att lyssna
            noga på de synpunkter branscher har i frågan. Framtidens mediestöd
            bör så långt möjligt vara rättighetsbaserat och automatiskt, dvs
            i så stor utsträckning vara fritt från politiska beslut. Vidare
            är det bättre att genomföra generella förändringar i marknadens
            förutsättningar om så är möjligt, till exempel är det bättre med
            skattesänkningar än mer bidrag. Även om målet bör vara att medier
            står på egna ben menar vi att det under lång tid kommer behövas
            statligt stöd, inte minst till områden där marknaden och prenumeranter
            inte klarar bära granskande lokal journalistik.
          </p>
          <head type="h2" xml:id="i-JmUH3E14f74weqXdKyzHde">
            Värna den mediala ekologin
          </head>
          <p xml:id="i-2YZEdezmvsjf93dvj59uSE">
            Medievärlden består av olika aktörer som är konkurrenter men
            också ömsesidigt beroende av varandra. Förändrar man förutsättningar
            för en kommer också andra att påverkas, ibland positivt, ibland
            negativt. Ökade satsningar för public services lokala uppdrag
            kan ge viktig stimulans för lokaltidningen, men kan också innebära
            en konkurrenssituation som kraftigt försämrar förutsättningarna
            för tidningen. Å andra sidan kan minskad lokal närvaro av Sveriges
            Radio och Sveriges Television innebära att fler kommuner än i
            dag inte får någon kvalificerad journalistisk bevakning alls.
          </p>
          <p xml:id="i-EQLWYzt2fCvuSGm7jMbsvm">
            Liberalerna anser att självständiga public service-medier med
            brett uppdrag, bred förankring och stort förtroende är viktigt
            för demokratin. Detta har också stöd i internationell forskning.
            Det gäller också den lokala demokratin. Det är därför viktigt
            med lokal närvaro. Man ska emellertid inte bortse ifrån att närvaron
            samtidigt kan vara problematisk. Företrädare för lokala tidningar
            och lokaltidningskoncerner menar att läsare lockas från deras
            webbsidor till Sveriges Radios och Sveriges Televisions lokala
            webbsidor. Detta påverkar förutsättningarna för en affärsmodell
            med betald tillgång på nätet, liksom möjligheten till annonsintäkter.
            I sammanhanget ska påminnas om att det stora intäktsbortfallet
            på annonssidan till övervägande del beror på de globala nätjättarna
            på nätet, men i den känsliga ekonomiska situation många aktörer
            befinner sig är varje intäktsbortfall bekymmersamt.
          </p>
          <p xml:id="i-2hyaUX3kEJk8w3hGJqPpDF">
            Det varken går eller vore önskvärt att sätta upp tydliga ramar
            för public service-bolagens lokala rapportering. Om exempelvis
            en skola brinner vore det orimligt att lokalradion inte ska få
            berätta om det i nyhetssändningar på grund av att en tidning redan
            skrivit om händelsen på sin hemsida. Å andra sidan är det förståeligt
            att en aktör som är beroende av annonsintäkter och trafik till
            sin webb ser problem i att deras journalistiska material som finns
            bakom betalväggar kan nås i lätt omskriven variant på öppna webbsidor.
            Mycket tyder på att gränsdragningar kan och bör ske lokalt genom
            samtal och öppenhet. Den senaste tiden tycks ett klimat för sådana
            konstruktiva samtal vuxit fram och det är mycket välkommet.
          </p>
          <p xml:id="i-WmqWEhb66XFD3MjUviVRxs">
            Även de nationella medierna har en helt ny situation, skapad
            av globalisering och digitalisering. Det innebär också nya förutsättningar
            och nya utmaningar för mediepolitiken. Ägarstrukturer stöps om
            och globala aktörer tar en allt större del av människors mediekonsumtion.
            Den starka ställning som Facebook, Google, Apple och Amazon skapat
            sig på området kan inte bortses ifrån när nationell mediepolitik
            diskuteras och beslutas. Till det kommer de stora aktörerna inom
            streaming av både film, TV-program och ljudböcker.
          </p>
          <p xml:id="i-DHRXrpdmmvHQDQ9hB3pq8q">
            De globala plattformarnas dominans gäller inte bara hushållens
            konsumtion. De globala aktörernas ställning på annonsmarknaden
            och i insamlandet av data har sannolikt ännu större strategisk
            betydelse. Vad detta innebär på lång sikt är omöjligt att veta.
            Behovet av lokala granskningar, lokala vinklingar, lokala berättelser
            och lokala tolkningar kan innebära ett uppsving eller åtminstone
            en överlevnad för andra aktörer än de globala dominanterna, men
            det kan naturligtvis också bli en utveckling där så inte sker,
            vilket skulle innebära att många berättelser, vinklingar och tolkningar
            inte skulle nå ut och att många granskningar inte skulle ske.
            Svenska regeringen bör agera kraftfullt och proaktivt i EU-sammanhang
            för att nå en rimlig reglering av de globala nätjättarna. På kort
            sikt vore det välkommet om den svenska branschen kunde nå överenskommelser
            med de globala aktörerna på liknande sätt som skett i andra länder.
          </p>
          <head type="h2" xml:id="i-F8r5k6g2PtNfhHjdnyva8B">
            Skydda public service-mediernas oberoende
          </head>
          <p xml:id="i-Q3Zdu2wjj5yhKcsHfSg88T">
            Liberalerna värnar public service-mediernas funktion i samhället.
            De har till uppgift att bedriva radio- och TV-verksamhet i allmänhetens
            tjänst. Verksamheten ska således präglas av oberoende, opartiskhet
            och saklighet. För att det ska vara möjligt är det av vikt att
            verksamheten bedrivs självständigt i förhållande till så väl staten
            som olika ekonomiska, politiska och andra intressen i samhället.
            Liberalerna menar även att det är särskilt viktigt att public
            service-medierna slår vakt om programområden som är betydelsefulla
            för allmänintresset.
          </p>
          <p xml:id="i-Wigvz6aWnTMepcf2ye2joU">
            Public service-medierna blir allt viktigare för det gemensamma
            samtalet i samhälleliga och kulturella frågor. Public service
            ska fortsatt ha ett brett uppdrag och sträva efter kvalitet och
            relevans. Vår uppgift är att värna och främja dess oberoende och
            kvalitet. I länder där auktoritära regeringar har tagit makten
            har en av de första åtgärderna varit att stärka greppet om medierna.
            Public service-medierna, med sitt uppdrag från det offentliga,
            är extra sårbara för detta. Det är av största vikt att det skapas
            starka garantier för att inte public service-mediernas oberoende
            från politiken urholkas.
          </p>
          <p xml:id="i-M9trYvEkSJpHqGmLYo4G7C">
            Frågan om public service-mediernas oberoende har varit föremål
            för utredning inom 2018 års tryck- och yttrandefrihetskommitté,
            som presenterade sitt betänkande tidigare i år (SOU 2020:45).
            Vi beklagar djupt att det inom kommittén på grund av vissa partiers
            motstånd visade sig omöjligt att lägga fram ett lagförslag som
            hade den breda förankring som alltid bör eftersträvas i samband
            med grundlagsändringar.
          </p>
          <p xml:id="i-RNdvmNY6Y1EHw3kYfmysor">
            Det behövs andra åtgärder för att stärka programbolagens journalistiska
            oberoende. Två frågor som ter sig särskilt angelägna är formerna
            för ägandet samt formerna för klagomålsgranskning.
          </p>
          <p xml:id="i-8VNm5xLRJEeixFhGLeBr3x">
            De tre public service-bolagen ägs av Förvaltningsstiftelsen för
            Sveriges Radio AB, Sveriges Televisions AB och Sveriges Utbildningsradio
            AB, i dagligt tal ofta kallat förvaltningsstiftelsen eller ägarstiftelsen.
            Stiftelsen, som utses av regeringen, fungerar som en mellanhand
            eller buffert mellan den politiska nivån och programföretagen.
            På så vis minskar utrymmet för partipolitisering av ägarstyrningen.
          </p>
          <p xml:id="i-PPLtFRTq2Zxa6VoNcbQmyW">
            Genom stegvisa ändringar har det blivit otillåtet för verksamma
            riksdagsledamöter, statsråd eller anställda i Regeringskansliet
            (såsom statssekreterare) att vara styrelseledamöter i förvaltningsstiftelsen.
            Däremot är det fullt möjligt för de politiska partierna att nominera
            sina anställda tjänstemän till stiftelsen, vilket kan skapa olämpliga
            lojalitetskonflikter. Det finns inte heller någon karensregel
            som hindrar en person att gå direkt från politiken till stiftelsen.
            De karensregler som införts gällande statsråd eller statssekreterare
            som övergår till annan tjänst syftar till att säkra den politiska
            sfärens integritet, men motsvarande karensregel finns alltså inte
            för att säkra public service-bolagens integritet.
          </p>
          <p xml:id="i-UwYCW23TQ2KDN3tZu3LesT">
            Liberalerna anser att stiftelseförordnandet för förvaltningsstiftelsen
            bör skärpas ytterligare, så att inte heller den som är anställd
            i ett riksdagsparti kan vara styrelseledamot. Av motsvarande skäl
            bör inte eller den som är verksam Europaparlamentariker eller
            anställd i en Europaparlamentarikers personliga kansli kunna tillhöra
            styrelsen. Det bör likaså införas en generell karensregel så att
            den som lämnar uppdraget som riksdagsledamot, statsråd etc. eller
            lämnar sin politiska anställning blir valbar till styrelsen först
            efter ett års tid.
          </p>
          <p xml:id="i-FYUS4M353WuE6VqEirEBwP">
            Granskningsnämnden för radio och TV övervakar genom efterhandsgranskning
            om TV- och radioprogram står i överensstämmelse med radio- och
            TV-lagen och de programrelaterade villkor som kan gälla för tjänsterna.
            Formerna för granskningsnämndens arbete regleras i huvudsak genom
            förordning, vilket gör att en regering när som helst kan ändra
            villkoren över en natt. Likaså är det regeringen som avgör hur
            många ersättare som ingår i nämnden.
          </p>
          <p xml:id="i-9AY8UTjPqv2w1eGpe5t3p4">
            För att säkerställa att Granskningsnämndens arbete inte politiseras
            genom regeringens ingrepp bör dess oberoende ges ett starkare
            rättsligt skydd. Den viktigaste regleringen av Granskningsnämndens
            arbetsformer behöver flyttas från förordning till lag, så att
            inte en minoritetsregering med ett enkelt penndrag kan kullkasta
            verksamheten. Likaså behövs en reglering i lag av antalet ersättare.
          </p>
          <p xml:id="i-5cYG5S3H5qTMVansd61B4t">
            Inget i lagen hindrar en framtida regering från att utse en granskningsnämnd
            som vid sidan av juristpresidiet endast består av lojala partitrogna.
            Vi anser att motsvarande begränsningar måste införas som gäller
            för förvaltningsstiftelsen, det vill säga att ingen får vara tjänstgörande
            riksdagsledamot eller Europaparlamentariker, statsråd eller anställd
            i Regeringskansliet, ett riksdagsparti eller en Europaparlamentariker.
            En karensregel på ett år för dessa uppdrag och tjänster måste
            också finnas.
          </p>
          <p xml:id="i-HDnn4d1uYY28RzhLgA9kBK">
            För både förvaltningsstiftelsen och Granskningsnämnden krävs
            behövs också ett skydd mot plötsliga entledigande. Förvaltningsstiftelsens
            ledamöter kan bara entledigas om det finns synnerliga skäl, men
            vad detta innebär är upp till regeringens skönsmässiga bedömning.
            För Granskningsnämndens ledamöter finns inget skydd mot entledigande
            mot sin den berördes vilja. Vi anser att det i stiftelseförordnande
            respektive i lag behöver framgå att ledamöterna i dessa två organ
            endast kan skiljas från sitt uppdrag utan eget medgivande om han
            eller hon genom brottslig gärning, sjukdom eller liknande visat
            sig uppenbart olämplig för uppdraget och att ett sådant beslut
            i så fall ska fattas av domstol.
          </p>
        </div>
        <div type="motSignatures">
          <list>
            <item xml:id="i-7J9PPYqZSk6BpoAdwPediq">
              Christer Nylander (L)
            </item>
            <item xml:id="i-SGYfVAYPZoJdmmp5Tnuv8k">
              Nina Lundström (L)
            </item>
            <item xml:id="i-G3BNVvxBU36pCEk9PgY7Fe">
              Johan Pehrson (L)
            </item>
            <item xml:id="i-FyuzYx4CWeKa7vwQ97JbHq">
              Maria Nilsson (L)
            </item>
            <item xml:id="i-LHZgX8reiCze7GRRm886iW">
              Arman Teimouri (L)
            </item>
            <item xml:id="i-4ytzB6C1rFxWxproHoTCdh">
              Allan Widman (L)
            </item>
            <item xml:id="i-JDQSCLcUvwqeX4xLyihbW9">
              Lina Nordquist (L)
            </item>
            <item xml:id="i-6uMpMcC9JPiZghGy1XUN4R">
              Gulan Avci (L)
            </item>
            <item xml:id="i-MBd91MgroCujEjXk2eiQTv">
              Mats Persson (L)
            </item>
          </list>
        </div>
      </div>
    </body>
  </text>
</TEI>
