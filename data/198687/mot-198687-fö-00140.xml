<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_140/mot_198687_fö_140-001.pdf"/>
      <div type="motHeader" xml:id="i-FELWR5iHBdoSWPCmCBD3Jv">
        <div type="motTitle" xml:id="i-NeSeCvxmqtHSmg81W4P8BF"/>
        <div type="motSubmissionInfo" xml:id="i-LfSFZ84yo1UPcNp8ZsHR4X"/>
      </div>
      <div type="motBody" xml:id="i-RreV8N2XGCVymxpxfJUXWd">
        <div xml:id="i-PSswhrHzAxxwu1QzDEvjox">
          <p xml:id="i-8MwLbeYYDVrAzEFudGvzVU">
            Motion till riksdagen 1986/87: Fö140
          </p>
          <p xml:id="i-KFNaHCbEiZ6uLN7P99KorL">
            Göran Magnusson och Berit Oscarsson (s)
          </p>
          <p xml:id="i-4Mfpy9t5Tc4cp9K599Am6B">
            Totalförsvarets fortsatta utveckling (prop. 1986/87: 95)
          </p>
          <p xml:id="i-LfENMXYQYPAWHMsPi3ouaE">
            En viktig del av Sveriges försvarsplanering är åtgärder för att
            i tider av avspärrning och krigstillstånd klara försörjningen
            på både det civila och militära området med råvaror och insatsmaterial.
            I regeringens proposition Totalförsvarets fortsatta utveckling
            (prop. 1986/87: 95) läggs förslag om de grunder som skall gälla
            för planeringen av den framtida beredskapsförsörjningen. Förslagen
            innebär en förändrad syn på karaktären av tänkbara kriser och
            krigstillstånd. De utgår från att man under det s. k. förkrigsskedet
            skall kunna upprätthålla en större utrikeshandel än vad som gäller
            för den nuvarande planeringen. En annan viktig utgångspunkt är
            också att man bedömer att det framtida kriget kommer att ha ett
            kort förlopp. Det finns självfallet anledning att ställa frågan
            om det alls är möjligt att med krav på säkerhet kunna förutse
            omfattningen och inriktningen på vare sig förkrigsskeden eller
            krig. Det blir fråga om en sannolikhetsbedömning som måste göras
            för att riksdagen alls skall ha någon grund för sitt beslut. På
            ett område, som särskilt oroar mig, leder dessa planeringsprinciper
            till att Sverige blir helt importberoende av en så viktig försörjningsresurs
            som ammoniak. Den numera enda ammoniakfabriken i Sverige kommer
            att försvinna. Beslut om detta har redan fattats, vilket alltså
            skett innan riksdagen beslutat i försvarsfrågan. På initiativ
            från Supra AB har översty- relsen för civil beredskap (ÖCB) accepterat
            att företagets fabrik i Köping avvecklas. Därmed är Supra löst
            från avtalet med ÖCB om att producera ammoniak fram till 1989.
            Konsekvensen blir att ca 100 personer direkt förlorar sina jobb.
            Därtill medför beslutet även indirekta effekter. Ammoniak är en
            viktig förutsättning för att framställa handelsgödsel, som i sin
            tur är betydelsefullt för att kunna upprätthålla livsmedelsförsörj-
            ningen på en godtagbar nivå. Lagring skall kunna ske och är förmodligen
            tillräckligt under förutsättning av att antagandena om förkrigsskeden
            och krig visar sig stämma med verkligheten. Även för den direkta
            militära beredskapen är tillgången på ammoniak viktig, nämligen
            vid framställning av krut för ammunition. Även vid plast- produktion
            är ammoniak en viktig förutsättning. Plast används bl. a. vid
            ammunitionstillverkning. Lagring av ammoniak är förenad med svårighe-
            ter och risker. Hitintills har alltså tillgången på ammoniak ansetts
            så viktig att ÖCB 1984 lämnat Supra investeringsbidrag för att
            säkerställa produktion i Sveri- ge. I samband med att den svenska
            gödselindustrin köptes av Norsk Hydro
          </p>
          <pb facs="riksdagen-motions-pdf/data/198687/mot_198687_fö_140/mot_198687_fö_140-002.pdf"/>
          <p xml:id="i-9tNbiUwpzu8VA3W9bdkegh">
            1981 gjordes vissa överenskommelser av betydelse för den svenska
            för- sörjningen, som bl. a. innebär att i händelse av avspärrning
            eller krig skulle en elektrolytisk ammoniakfabrik byggas. Det
            bästa sättet att ur ekonomisk och teknisk synpunkt klara en god
            beredskapsförsörjning med ammoniak för både civila och militära
            ändamål vore att behålla den befintliga produktionsmöjligheten.
          </p>
          <p xml:id="i-5tNdXpEqKXuMF2exZbEZwi">
            Hemställan
          </p>
          <p xml:id="i-PDoz7gaj7DEvDaWgs4JvNs">
            Under hänvisning till vad som i motionen anförts hemställs att
            riksdagen som sin mening ger regeringen till känna vad som i motionen
            sägs om behållande av Sveriges enda ammoniakfabrik.
          </p>
          <p xml:id="i-CyW3JSmVJJvhhRbRGsENcd" type="date">
            Stockholm den 25 mars 1987
          </p>
          <p xml:id="i-UBeYRG2AF3sYVTWpfYCqKz">
            Göran Magnusson (s) Berit Oscarsson (s)
          </p>
          <p xml:id="i-Mzmjm35FR88q3fHR8LpwaF">
            Mot. 1986/87 Fö140
          </p>
        </div>
      </div>
    </body>
  </text>
</TEI>
