<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-LU-00262">
  <teiHeader>
    <fileDesc>
      <titleStmt>
        <title>Assisterad befruktning och äggdonation</title>
        <author corresp="i-Qa1ZufD1xJDN43bJxjLRPB">av Tasso Stafilidis m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Assisterad befruktning och äggdonation</title>
          <idno type="rdwebb">GT02L262</idno>
          <rs type="number">L262</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GT02L262/text</ref>
          <ref type="dokument_url_html">http://data.riksdagen.se/dokument/GT02L262</ref>
          <ref type="dokumentstatus_url_xml">http://data.riksdagen.se/dokumentstatus/GT02L262</ref>
          <ref type="doc">http://data.riksdagen.se/fil/F1F1464D-72F7-4ADD-BFA1-535C42D1420D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qa1ZufD1xJDN43bJxjLRPB</idno>
            <name>Tasso Stafilidis</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6nbWfYQYwqJtM2XLoDTFkR</idno>
            <name>Ingrid Burman</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-44hG22iaE6LAaX8WoMPPk3</idno>
            <name>Mats Einarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-GE8V8xQLUeUXqQYs9agnuG</idno>
            <name>Rolf Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GEGnt5453RKSgbfQnerH2M" type="signed"/>
        <correspContext corresp="i-GEGnt5453RKSgbfQnerH2M">
          <note type="signatory" corresp="i-Qa1ZufD1xJDN43bJxjLRPB"/>
          <note type="signatory" corresp="i-6nbWfYQYwqJtM2XLoDTFkR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-44hG22iaE6LAaX8WoMPPk3"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-GE8V8xQLUeUXqQYs9agnuG"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-Q6pnh2JRUcta83EPAbUs8U" type="referral">
          <date when="2005-10-13"/>
        </correspAction>
        <correspAction xml:id="i-5yYSmL4Gc387tKpveWEszX" type="dismissal">
          <date when="2005-10-13"/>
        </correspAction>
        <correspAction xml:id="i-CxrhBWm5RZEmehrDv7FVZZ" type="submission">
          <date when="2005-10-05"/>
        </correspAction>
        <correspAction xml:id="i-NCQ8eNbTyAzpSRDFam89oJ" type="assigned"/>
        <correspContext corresp="i-NCQ8eNbTyAzpSRDFam89oJ">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_L_262/mot_200506_L_262-0001.pdf"/>
      <div xml:id="i-KepELUxp4gRuPrsbvKepWv" type="motHeader">
        <div xml:id="i-MWhe4ajmaDB2n7W3QV6RNg" type="motTitle"/>
        <div xml:id="i-Pou5neMWQTeso1diVk75xk" type="motSubmissionInfo"/>
      </div>
      <div xml:id="i-T6qM6NmusZsmgPzAfkYwtg" type="motBody">
        <div xml:id="i-GqTzq4JMws2EM7iKxLtpHC">
          <p xml:id="i-6c61rXVukGPrtSqY2Qw1mq">
            2005/06 mnr: L262 pnr: v861
          </p>
          <p xml:id="i-LkyBSgivWhg2BSRj3bWrkJ">
            Motion till riksdagen 2005/06:L262
          </p>
          <p xml:id="i-EAm2sxuNJ7yiM57nCyUrMK">
            av Tasso Stafilidis m.fl. (v)
          </p>
          <p xml:id="i-RxwKAik7Y9c9YmEWNEYPDj">
            AsSsisterad befruktning och äggdonation
          </p>
          <p xml:id="i-C3KFZPTjuyA74y2XLAtJ4i">
            Motionen delad mellan flera utskott
          </p>
          <p xml:id="i-5tX8mafi6fGginkEVVnmMW">
            1 Förslag till riksdagsbeslut
          </p>
          <p xml:id="i-SwCnyNcwAbh6BteskMAzMw">
            1. Riksdagen begär att regeringen lägger fram förslag till lagstiftning
            som innebär att en moderskapspresumtion skall gälla i de fall
            där en lesbisk kvinna som lever i registrerat partnerskap genomgår
            assisterad befruktning vid allmänt sjukhus. 2. Riksdagen begär
            att regeringen lägger fram förslag till lagstiftning som innebär
            att en moderskapsbekräftelse skall gälla i de fall där en lesbisk
            kvinna som lever i ett samboförhållande genomgår assisterad befruktning
            utanför allmänt sjukhus. 3. Riksdagen begär att regeringen lägger
            fram förslag till lagstiftning som innebär att ett par får uttrycklig
            rätt att välja en donator för assisterad befruktning. 4. Riksdagen
            begär att regeringen lägger fram förslag till lagstiftning som
            innebär att den man som donerat sin sperma för assisterad befruktning
            av en kvinna får möjlighet att bekräfta faderskapet till barnet.
            5. Riksdagen tillkännager för regeringen som sin mening vad i
            motionen anförs om att utreda frågan om lesbiska kvinnors tillgång
            till behandling med donerade ägg.' 6. Riksdagen tillkännager för
            regeringen som sin mening vad i motionen anförs om att regeringen
            skall tillsätta en utredning med uppdrag att utreda möjligheten
            att företa en ändring i lagen (1988:711) om befruktning utanför
            kroppen som innebär att det blir möjligt att tillåta behandling
            både med ett donerat ägg och donerad sperma samtidigt." 7. Riksdagen
            begär att regeringen lägger fram förslag till lagstiftning som
            innebär att ensamstående kvinnor får tillgång till assisterad
            befruktning vid allmänt sjukhus.' 8. Riksdagen tillkännager för
            regeringen som sin mening vad i motionen anförs om att utreda
            frågan om ensamstående kvinnors tillgång till behandling av donerade
            ägg.'
          </p>
          <p xml:id="i-9H9j6stAA4geB4PeSoaadw">
            =
          </p>
          <pb facs="riksdagen-motions-pdf/data/200506/mot_200506_L_262/mot_200506_L_262-0002.pdf"/>
          <p xml:id="i-JBKQvXhtJUsWGH6N5MWhoy">
            2005/06:L262
          </p>
          <p xml:id="i-TpBg8mPx58MmfiDXES7d5G">
            9. Riksdagen begär att regeringen lägger fram förslag till lagstiftning
            som innebär att det ej blir möjligt för ett sjukhus att ha två
            separata spermabanker efter den 1 juni 2006.' 10. Riksdagen begär
            att regeringen lägger fram förslag till lagstiftning som innebär
            att det blir möjligt att få tillgång till assisterad befruktning
            på andra kliniker än de sju universitetssjukhusen.'
          </p>
          <p xml:id="i-MFMHkJXYHUQ4EksQR2HJD3">
            "Yrkandena 5—10 hänvisade till SoU.
          </p>
          <pb facs="riksdagen-motions-pdf/data/200506/mot_200506_L_262/mot_200506_L_262-0003.pdf"/>
          <p xml:id="i-54rQyZiiPvy241ztTXudMj">
            2 En diskriminerande ordning
          </p>
          <p xml:id="i-AdH4JDeKMup1AbSNeJX895">
            Den 1 juli 2005 ändrades lagen (1984:1140) om insemination och
            lagen (1988:711) om befruktning utanför kroppen så att även kvinnor
            som är partner eller sambo med en annan kvinna får behandlas med
            donerade spermier vid allmänt sjukhus. Partnern eller sambon anses
            tillsammans med den befruktade kvinnan som förälder till det barn
            som föds, förutsatt att hon har samtyckt till behandlingen. För
            lesbiska kvinnor gäller dessutom en speciell reglering där öräldraskapet
            fastställs slutligen genom bekräftelse eller dom. Det barn som
            tillkommer utanför tillämpningen av 1984- och 1988-års lagar,
            t.ex. genom insemination i egen regi eller vid klinik utomlands,
            omfattas inte av agstiftningen (prop. 2004/05:137). Det innebär
            att det fortfarande saknas möjlighet för den födande kvinnans
            partner eller sambo att få föräldraskapet till barnet fastställt
            i en sådan situation. Trots möjligheten för lesbiska kvinnor att
            få tillgång till assisterad befruktning vid allmänt sjukhus är
            det fortfarande vanligt att paret i praktiken åker utomlands för
            att söka behandling eller att de själva genomför inseminationen
            i hemmet. Sjukhusens köer har växt snabbt vilket medför långa
            väntetider. Dessutom förekommer det att vissa landsting prioriterar
            heterosexuella kvinnor före lesbiska kvinnor och således bryter
            mot lagen om örbud mot diskriminering (2003:307). Detta är självfallet
            helt oacceptabelt. Vänsterpartiet är av den uppfattningen att
            det inte finns några objektiva skäl till att bibehålla skillnader
            i lagstiftningen då det gäller heterosexuella och homosexuella
            kvinnor. Vidare menar vi att det inte finns någon anledning till
            att införa nya lagregler som diskriminerar lesbiska kvinnor. Det
            är Vänsterpartiets självklara utgångspunkt att verka för att omintetgöra
            de rättsliga skillnader som finns mellan partners och makar. Vi
            anser att lagändringen som trädde i kraft 1 juli 2005 endast är
            ett första steg när det gäller frågan om lesbiska kvinnors tillgång
            till assisterad befruktning. Vänsterpartiets mål är att lagstiftningen
            ska gälla lika för alla oavsett sexuell läggning. Vi menar därför
            att den befintliga lagstiftningen om assisterad befruktning måste
            ändras på en rad punkter.
          </p>
          <p xml:id="i-CGPEy7ntWbSkPKxA83s6w2">
            3 Barnets bästa
          </p>
          <p xml:id="i-FaG5xoZ4dMFYLBG2JGfKAf">
            Vänsterpartiet anser att lesbiska par ska få tillgång till givarinsemination
            på samma villkor som gäller för heterosexuella par. Utifrån principen
            om barnets bästa finns det inte någon anledning att upprätthålla
            skillnaden mellan makar och partners när det gäller assisterad
            befruktning. Föräldrarnas sexuella läggning är fullständigt ovidkommande
            för omsorgsförmågan och förmågan att se till barnets bästa. Under
            den debatt i riksdagen som hölls innan lagen antogs (se Riksdagens
            snabbprotokoll 2004/05:133) framfördes oro över att det lagda
            förslaget inte
          </p>
          <p xml:id="i-AestaA24xd4w9ZZNrhhzyy">
            2005/06:L262
          </p>
          <pb facs="riksdagen-motions-pdf/data/200506/mot_200506_L_262/mot_200506_L_262-0004.pdf"/>
          <p xml:id="i-V46g36BDLR6PV89SZDSXzh">
            2005/06:L262
          </p>
          <p xml:id="i-D9n82nMqxBSG5pVSLLRzsa">
            skulle tillgodose barnperspektivet i tillräcklig omfattning.
            Man menade att förslaget utgick ifrån ett vuxenperspektiv och
            att barnets rätt till en far skulle lagstiftas bort. Det är tydligt
            att man genom dylika argument vill framhäva det biologiska faderskapets
            särställning, men bara i de relationer där det saknas en man.
            Redan innan lagändringen hade ett barn som tillkommit genom assisterad
            befruktning rätt att ta del av uppgifter om spermadonatorn då
            det har uppnått tillräcklig mognad. Denna rätt gäller även för
            de barn som tillkommer genom assisterad befruktning i lesbiska
            förhållanden. I praktiken är dock barnets möjligheter att få kunskap
            om sitt ursprung helt beroende av att föräldrarna väljer att berätta
            för barnet att det tillkommit genom assisterad befruktning. Följaktligen
            torde det vara vanligare att barn till heterosexuella föräldrar
            aldrig får kunskap om sitt biologiska ursprung eftersom det av
            naturliga skäl framgår att ett barn till lesbiska föräldrar inte
            kan ha avlats av dessa två. Erfarenheterna från givarinseminationer
            tyder på att föräldrar ofta väljer att inte berätta för barnet
            om dess biologiska ursprung. I en undersökning (Får barn veta?
            Barn som fötts efter givarinsemination, SoS-rapport 2000:6) har
            samtliga föräldrar till barn som fötts efter givarinsemination
            tillfrågats om de berättat för barnet om dess ursprung. Av undersökningen
            framgår att endast runt 10 96 av dem som svarat hade berättat
            för barnet att det tillkommit genom givarinsemination (se prop.
            2001/02:89). Redan innan lagändringen trädde i kraft föddes det
            barn i homosexuella familjer. Lesbiska par var då hänvisade till
            att antingen utföra inseminationen i privat regi eller söka behandling
            vid en klinik utomlands. De barn som tillkommer inom tillämpningen
            av 1984- och 1988-års lagar har juridisk rätt till två föräldrar.
            Vänsterpartiet är av den uppfattningen att alla barn har rätt
            till sina föräldrar. Om föräldrarna är ”mnamma och mamma” eller
            ”pappa och
          </p>
          <p xml:id="i-6pjgpBVN4FeCLKXcNQPZV8">
            pappa” spelar dock ingen roll.
          </p>
          <p xml:id="i-9iwVDjeipz5KRUtM7Mqkdf">
            4 Moderskapspresumtion
          </p>
          <p xml:id="i-2G5xRVs3pJwYL6BWQ27BcJ">
            Ett barn som föds inom ett heterosexuellt äktenskap faller under
            den s.k. faderskapspresumtionen. Mannen i äktenskapet anses alltså
            automatiskt vara far till barnet oavsett om han verkligen är den
            biologiska fadern eller inte. Som lagstiftningen är utformad i
            dag är det möjligt att ett barn som tillkommit i ett lesbiskt
            förhållande i praktiken bara får en rättslig vårdnadshavare. Om
            ett barn tillkommit genom privat insemination eller efter assisterad
            befruktning vid klinik utomlands saknar nämligen den befruktade
            kvinnans partner möjlighet att bekräfta föräldraskapet. Vänsterpartiet
            anser att en moderskapspresumtion alltid ska gälla i de fall där
            det lesbiska paret är registrerade partners eller sambos. Detta
            oavsett om barnet har avlats genom befruktning vid allmänt sjukhus
            eller privat. Moder- skapspresumtionen föreslås kunna hävas om
            donatorn vill ta på sig det rätts- liga faderskapet under förutsättning
            att den biologiska modern och hennes partner godkänner hans faderskapsbekräftelse.
            Således skulle samma regler
          </p>
          <pb facs="riksdagen-motions-pdf/data/200506/mot_200506_L_262/mot_200506_L_262-0005.pdf"/>
          <p xml:id="i-9nS7KzUHD7Xkh5stfh9mRC">
            som i en heterosexuell relation gälla för det rättsliga föräldraskapet
            i den lesbiska relationen. Ett alternativ till att införa en moderskapspresumtion
            skulle kunna vara att ta bort faderskapspresumtionen som gäller
            för barn till gifta, heterosexuella par. Undersökningar visar
            att så många som ca 5-10 26 av alla barn egentligen har en annan
            biologisk far än mannen i äktenskapet. Regeringen bör därför återkomma
            med förslag till lagstiftning som innebär att en moderskapspresumtion
            ska gälla i de fall där en lesbisk kvinna som lever i registrerat
            partnerskap genomgår assisterad befruktning vid allmänt sjukhus
            eller insemineras genom privat försorg.
          </p>
          <p xml:id="i-GDZ4AtnmPpVjVGv9SF7tXZ">
            5 Moderskapsbekräftelse
          </p>
          <p xml:id="i-TC8YySN2eNrdNyXUTWVYoz">
            Enligt föräldrabalkens bestämmelser måste en man i ett heterosexuellt
            samboförhållande bekräfta faderskapet till barnet för att han
            ska anses som den rättsliga fadern. Vänsterpartiet menar att motsvarande
            regler ska gälla för moderns partner i ett lesbiskt samboförhållande.
            Således bör moderskap kunna bekräftas på samma sätt som faderskap
            oavsett om modern befruktats vid allmänt sjukhus eller genom privat
            försorg. Vi menar att det inte finns några sakliga skäl till att
            de regler som gäller för heterosexuella par inte ska kunna tillämpas
            i lesbiska samborelationer. Regeringen bör därför återkomma med
            förslag till lagstiftning som innebär att en kvinna som är sambo
            med den kvinna som genomgår assisterad befruktning vid allmänt
            sjukhus eller insemineras genom privat försorg får möjlighet att
            bekräfta moderskapet till barnet.
          </p>
          <p xml:id="i-NxmSfxLmPRWcQwLQMXhUku">
            6 En känd donator
          </p>
          <p xml:id="i-NCzBPhhEf2t3MVgEiuy5MD">
            I dag saknas en uttrycklig möjlighet för ett par att själva välja
            vilken man de vill ha som donator. Vänsterpartiet vill att det
            ska införas en rätt att välja donator för alla par oavsett sexuell
            läggning. Enligt lagen (1984:1140) om insemination ska val av
            lämplig spermagivare göras av läkaren. Hur valet ska gå till regleras
            närmare i föreskrifter och allmänna råd från Socialstyrelsen.
            I huvudsak ska läkarens val styras av att den tänkte givaren inte
            skall vara olämplig av medicinska skäl, men läkaren bör enligt
            föreskrifterna även eftersträva att finna en man som liknar den
            blivande sociale fadern med avseende på ögonfärg, hårfärg och
            kroppskonstitution. Enligt förarbeten till ändringar i lagstiftningen
            om assisterad befruktning finns det emellertid inget som hindrar
            att läkaren väljer någon som paret självt har pekat ut och som
            är villig att medverka (se prop. 2001/02:89). Vi menar att föreskrifterna
            om att donatorn bör likna den blivande fadern helt saknar relevans.
            En utseendemässig likhet mellan barnet och de blivande föräldrarna
            är t.ex. ingenting som eftersträvas vid adoptioner. Däremot är
          </p>
          <p xml:id="i-EAZZ1YnRYUA8k4GLdM1PBH">
            2005/06:L262
          </p>
          <pb facs="riksdagen-motions-pdf/data/200506/mot_200506_L_262/mot_200506_L_262-0006.pdf"/>
          <p xml:id="i-TeXEg7YfsatM2inPUpAW5C">
            2005/06:L262
          </p>
          <p xml:id="i-QrXNh11pAVMGLvHzHpBWNf">
            självfallet en medicinsk undersökning av den tilltänkte donatorn
            motiverad. Regeringen bör därför återkomma med förslag till lagstiftning
            som innebär att ett par får uttrycklig rätt att välja en donator
            för befruktning.
          </p>
          <p xml:id="i-TuR2guYh6CDRq8j4FCFNqN">
            7 Möjlighet för donatorn att bekräfta faderskapet
          </p>
          <p xml:id="i-HwnnSMuHbeUZYEPSurSnm2">
            För många homosexuella män är donation av sperma den enda möjligheten
            som finns att bli far till ett barn. Enligt gällande lagstiftning
            kan en donator bekräfta faderskapet till ett barn som tillkommit
            genom privat insemination på samma sätt som en man som haft samlag
            med barnets mor. Vi menar att det även ska finnas en möjlighet
            att bekräfta faderskapet till ett barn som tillkommit genom assisterad
            befruktning vid allmänt sjukhus. Denna möjlighet kommer enbart
            att bli aktuell i de fall där paret själva valt ut en donator.
            För den donator som läkaren väljer ut åt paret kommer situationen
            således att vara oförändrad. Möjligheten för en man att bekräfta
            faderskapet till det barn som tillkommit genom befruktning vid
            allmänt sjukhus bereder väg för att fler inseminationer kan genomföras
            under medicinskt kontrollerade former. Regeringen bör därför återkomma
            med förslag till lagstiftning som innebär att den man som donerat
            sin sperma för befruktning av en kvinna får möjlighet att bekräfta
            faderskapet till barnet.
          </p>
          <p xml:id="i-Y3wmWZ8YewUbcKE1uHnjet">
            8 Lesbiska kvinnor och äggdonation
          </p>
          <p xml:id="i-BJhMc4YbdX3PAsyaNgkKN">
            Under våren 2002 beslutade riksdagen att ändra vissa regler i
            lag (1988:711) om befruktning utanför kroppen som innebär att
            även behandling med donerade ägg blir tillåten. Lagen är skriven
            enbart med tanke på heterosexuella kvinnor som lider av infertilitet
            och ofrivillig barnlöshet. Eftersom både ägg och sperma inte får
            komma ifrån givare betyder det att infertila lesbiska kvinnor
            inte har möjlighet att få behandling med donerade ägg. Vänsterpartiet
            anser att lesbiska kvinnor som är infertila och som skulle unna
            få hjälp genom en äggdonation självklart ska kunna ha samma rättigheter
            och möjligheter som heterosexuella kvinnor. Vår uppfattning är
            att lagen inte ska ställa krav på att den kvinna som vill ta emot
            ett donerat ägg är gift eller sambo med en man. Som en konsekvens
            av att lesbiska kvinnor har ått tillgång till assisterad befruktning
            menar vi att även möjligheten för lesbiska att få tillgång till
            behandling med donerade ägg måste utredas. Övrig relevant lagstiftning
            som angränsar till frågan bör också ses över. Vi anser att det
            bör tillsättas en utredning med uppdrag att se över lag (1988:711)
            om befruktning utanför kroppen och annan relevant lagstiftning
            i
          </p>
          <pb facs="riksdagen-motions-pdf/data/200506/mot_200506_L_262/mot_200506_L_262-0007.pdf"/>
          <p xml:id="i-GHwj6P2jeuZGUwgD6zfLDd">
            2005/06:L262
          </p>
          <p xml:id="i-CJbUoJczTNNT7SSQcPMTmx">
            syfte att ge lesbiska kvinnor möjlighet att få tillgång till
            behandling med donerade ägg. Detta bör riksdagen som sin mening
            ge regeringen till känna.
          </p>
          <p xml:id="i-TjEeU99zn9Ld2n6HUJXj88">
            9 Behandling både med donerat ägg och donerad sperma
          </p>
          <p xml:id="i-7rYMEcjs4nZMmToMp9ncpG">
            Vänsterpartiet menar att det bör vara möjligt för en kvinna att
            bli behandlad med ett donerat ägg och donerad sperma. Vi ser inte
            att en sådan möjlighet skulle stå i strid med principen om barnets
            bästa. Adopterade barn lever inte heller med sina biologiska föräldrar.
            Vänsterpartiet anser att det är det sociala föräldraskapet som
            är avgörande för att barnets bästa ska tillgodoses. Vi menar att
            barn som tillkommit genom äggdonation, precis som adopterade barn,
            har rätt att få kunskap om sitt ursprung. En sådan rätt bör motsvaras
            av en skyldighet för föräldrarna att berätta för barnet om hans
            eller hennes ursprung. För Vänsterpartiet är det viktigt att en
            lagstiftning om behandling med donerade ägg och spermier gäller
            lika för alla kvinnor oavsett sexuell läggning. En möjlighet att
            få behandling med könsceller från två donatorer skulle även ge
            de heterosexuella par där båda parter är infertila en möjlighet
            att skaffa barn. Regeringen bör därför tillsätta en utredning
            med uppdrag att utreda möjligheten att företa en ändring i lag
            (1988:711) om befruktning utanför kroppen som innebär att det
            blir möjligt att tillåta behandling både med ett donerat ägg och
            donerad sperma samtidigt. Detta bör riksdagen som sin mening ge
            regeringen till känna.
          </p>
          <p xml:id="i-TtHmsTJBUwa5KXDAC7ycMW">
            10 Ensamstående kvinnor och assisterad befruktning
          </p>
          <p xml:id="i-U9kHkdgZ5sa11NKdvmoZcX">
            Alltfler kvinnor upptäcker att man inte måste avstå från ett
            liv med barn bara för att man inte har någon partner. Vissa kvinnor
            väljer därför att adoptera medan andra har en stark längtan efter
            att bära och föda ett barn. Enligt 4 kap. 18 FB är det möjligt
            för en ensamstående kvinna som fyllt 25 år att adoptera ett barn.
            I dag är det bara kvinnor som lever i en parrelation som har möjlighet
            att få tillgång till assisterad befruktning enligt 1984- och 1988-års
            lagar. Dock är det vanligt att ensamstående kvinnor söker behandling
            på klinik i t.ex. Finland eller Danmark vilket gör att det redan
            i dag föds barn som tillkommit genom assisterad befruktning av
            ensamstående kvinnor i Sverige. Enligt gällande lagstiftning har
            det barn som tillkommit genom assisterad befruktning enligt 1984-
            och 1988-års lagar rätt att få uppgift om vem donatorn är när
            barnet uppnått tillräcklig mognad. De barn som tillkommit genom
            assisterad befruktning utomlands saknar ofta den möjligheten.
          </p>
          <pb facs="riksdagen-motions-pdf/data/200506/mot_200506_L_262/mot_200506_L_262-0008.pdf"/>
          <p xml:id="i-Qe8AVex1JEhy83tdQiakoG">
            2005/06:L262
          </p>
          <p xml:id="i-TJFewvfUGfKC4PHSvCWTvm">
            Vi anser att ensamstående kvinnor bör få tillgång till assisterad
            befruktning enligt samma villkor som kvinnor som lever i en relation.
            Utifrån principen om barnets bästa finns det ingen anledning att
            tro att det barn som tillkommit genom assisterad befruktning av
            en ensamstående kvinna skulle få sämre uppväxtvillkor än ett barn
            som adopterats av en ensamstående kvinna eller man eller p.g.a.
            någon annan anledning lever med endast en förälder. Den traditionella
            kärnfamiljen som består av mamma, pappa, barn är i dag en otidsenlig
            norm där många existerande familjebildningar inte kan kännas igen.
            Familjeformerna blir allt spretigare i skilsmässornas och frigörelsens
            spår och det är rimligt att lagstiftningen anpassar sig till dessa
            nya levnadsmönster. Regeringen bör därför återkomma med förslag
            till lagstiftning som innebär att ensamstående kvinnor får rätt
            till assisterad befruktning.
          </p>
          <p xml:id="i-PXV5vCcUPCCBLbSvtwucfT">
            11 Ensamstående kvinnor och äggdonation
          </p>
          <p xml:id="i-98zWM3BQZAF2U5TsCWssB2">
            I dag har endast den kvinna som lever i en heterosexuell parrelation
            möjlighet att få tillgång till behandling med donerat ägg enligt
            lag (1988:711) om befruktning utanför kroppen. Detta får till
            följd att de kvinnor som är infertila och ensamstående inte ges
            samma möjligheter till behandling som de kvinnor som valt att
            leva med en man. Av samma orsaker som lesbiska och bisexuella
            kvinnor som lever i en relation med en kvinna bör få tillgång
            till behandling med donerade ägg bör även de kvinnor som är ensamstående
            få tillgång till sådan behandling oavsett sexuell läggning. Lagstiftningen
            kan inte längre utgå från kärnfamiljen som norm utan måste bejaka
            de familjebildningar som finns i praktiken. Det är inte rimligt
            att kvinnors möjlighet till behandling med donerade ägg ska vara
            beroende av civilstånd och sexuell läggning. Regeringen bör därför
            tillsätta en utredning med uppdrag att se över lag (1988:711)
            om befruktning utanför kroppen och annan relevant lagstiftning
            i syfte att ge ensamstående kvinnor möjlighet att få tillgång
            till behandling med donerade ägg. Detta bör riksdagen som sin
            mening ge regeringen till känna.
          </p>
          <p xml:id="i-3p1euupoY85swLLxxjEcXo">
            12 Spermabanker
          </p>
          <p xml:id="i-BoApUAqGDZTm8kYKbo6Kp9">
            Sedan lesbiska par fick tillgång till assisterad befruktning
            inom den svenska sjukvården den 1 juli 2005 (lag 1984:1140, lag
            1988:711) har det dessvärre visat sig att många sjukhus har inrättat
            separata spermabanker för lesbiska kvinnor. Vi anser inte att
            denna hantering kan anses ligga inom ramen för syftet med lagändringen
            (prop. 2004/05:137). Enligt vår mening saknas det anledning att
            låta donatorerna välja om deras sperma ska kunna användas för
            att befrukta lesbiska kvinnor eller ej. Denna valmöjlighet blir
            i praktiken ytterligare bara ett sätt att särskilja lesbiska
          </p>
          <pb facs="riksdagen-motions-pdf/data/200506/mot_200506_L_262/mot_200506_L_262-0009.pdf"/>
          <p xml:id="i-No5LMZVJJ3bx22roH7DCY8">
            kvinnor ifrån heterosexuella kvinnor. Donatorer har inte i något
            annat sammanhang möjlighet att ställa krav på vem som ska emotta
            ett donerat organ. Vi anser att det är orimligt att kvinnans sexuella
            läggning ska få ligga till grund för vilken donators sperma hon
            ska bli befruktad med. Regeringen bör därför återkomma med förslag
            till lagstiftning som innebär att det från och med den 1 juni
            2006 inte längre är tillåtet för ett sjukhus att ha två separata
            spermabanker.
          </p>
          <p xml:id="i-PPhnkQ3Pj8oWdZoJHFg5Rw">
            13 Insemination på barnmorskemottagningar
          </p>
          <p xml:id="i-PoWwd4Zh7cmAd7aoNtoxcb">
            I dag är det endast möjligt att söka behandling enligt lag (1984:1140)
            om insemination och lag (1988:711) om befruktning utanför kroppen
            vid de sju universitetssjukhusen som finns i Stockholm, Uppsala,
            Göteborg, Linköping, Malmö, Umeå och Örebro. Donerade spermier
            får enligt gällande lag endast hanteras vid dessa sjukhus. Sedan
            lesbiska par den 1 juni 2005 fick tillgång till assisterad befruktning
            inom den svenska sjukvården har sjukhusens köer ökat lavinartat.
            Vi anser därför att det finns all anledning att tillåta insemination
            även på t.ex. barnmorskemottagningar. I Danmark och Finland är
            det redan i dag möjligt för barnmorskor att utföra insemination.
            Ett heterosexuellt par som söker assisterad befruktning torde
            oftast göra detta efter att själva ha försökt bli med barn genom
            samlag under en längre tid. En del lesbiska par kan ha örsökt
            bli gravida genom privat insemination, en del har inte försökt
            på egen hand överhuvudtaget utan i stället valt att söka behandling
            direkt. För de jesbiska par där den kvinna som ska bära barnet
            inte har problem med infertilitet torde det därför vara betydligt
            enklare att söka sig till en barnmorskemottagning för att där
            få hjälp med inseminationen i stället för att behöva ställa sig
            i kö vid något av universitetssjukhusen. I de fall där kvinnan
            är infertil krävs självfallet en mer ingående medicinsk utredning
            än vad en barnmorskemottagning kan erbjuda. Om barnmorskemottagningar
            ges möjlighet att utföra inseminationer så minskar belastningen
            på de ovan nämnda sjukhusen och de par som söker behandling behöver
            inte vänta på sin tur i åratal, något som kan vara nog så påfrestande
            ör en relation. Vårt förslag innebär en effektivare hantering
            av inseminationer både när det gäller kostnader och köer. Regeringen
            bör därför lägga fram förslag till agstiftning som innebär att
            det blir möjligt att få tillgång till assisterad befruktning på
            andra kliniker än de sju universitetssjukhusen.
          </p>
          <p xml:id="i-Q3DqKTB7PLoPNSTmoxjieN">
            2005/06:L262
          </p>
          <pb facs="riksdagen-motions-pdf/data/200506/mot_200506_L_262/mot_200506_L_262-0010.pdf"/>
          <p xml:id="i-5gxRpWoJu7X6aYQrzHL2rY">
            2005/06:L262
          </p>
          <p xml:id="i-3pXmjiRsdrLedUvd3rXw97">
            10
          </p>
          <p xml:id="i-Ffo9vmqqyyKLGYzZKiMNBB" type="date">
            Stockholm den 26 september 2005
          </p>
          <div xml:id="i-DCH5muZs58nkH3Tc739yZX" type="signatureBlock">
            <p xml:id="i-MtUXZo2upo2cmCwsJV5h5D" who="i-Qa1ZufD1xJDN43bJxjLRPB" type="signature">
              Tasso Stafilidis (v)
            </p>
            <p xml:id="i-DMuKAs4iTmCMwfvYsEmKKF" who="i-6nbWfYQYwqJtM2XLoDTFkR" type="signature">
              Ingrid Burman (v)
            </p>
            <p xml:id="i-VJwWVt33FhqdXKiDxqjnmw" who="i-44hG22iaE6LAaX8WoMPPk3" type="signature">
              Mats Einarsson (v)
            </p>
            <p xml:id="i-Xybny26VjhN94osar3SPRh" who="i-WTCYyz27itjvuvffL1vZLi" type="signature">
              Elina Linna (v)
            </p>
            <p xml:id="i-SXXGHQF9k5pRnyChT5ejz5" who="i-991obiMTz36s9V7z3YpuZk" type="signature">
              Gunilla Wahlén (v)
            </p>
          </div>
          <p xml:id="i-FEbHPkSbSxfrw67RHCgKND">
            Rossana Dinamarca (v) Siv Holma (v) Rolf Olsson (v) Alice Åström
            (v)
          </p>
        </div>
      </div>
    </body>
  </text>
</TEI>
