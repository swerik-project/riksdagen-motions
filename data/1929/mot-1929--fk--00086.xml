<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__86/mot_1929__fk__86-001.pdf"/>
      <div type="motHeader" xml:id="i-RMCeMxhe45mjGcTbZdYyMJ">
        <div type="motTitle" xml:id="i-L4UXM4pnsJ4CVPXdiRJDoP"/>
        <div type="motSubmissionInfo" xml:id="i-5RqbRSMxmb7joTFgwHwXq9"/>
      </div>
      <div type="motBody" xml:id="i-Rabj9ip2qacybC9NmBns1s">
        <div xml:id="i-A1B2JNtHu5JDNRB4PvDdWX">
          <p xml:id="i-CygYnSyaz39qzcVt3oRoj7">
            Motioner i Första kammaren, Nr &amp;6. 9
          </p>
          <p xml:id="i-SdR49zvAwtA2uXAVthyxme">
            Nr 86.
          </p>
          <p xml:id="i-HCAc9U67irGo1Ch31foAaz">
            Av herr Leander, om anslag till den svenska sockerbetsodlingens
          </p>
          <p xml:id="i-DdGUBZReFURiCznBekVeu9">
            säkerställande under år 1929.
          </p>
          <p xml:id="i-TcrBEMwKokhJpPMi1yBNce">
            Att den svenska sockerbetsodlingen för närvarande befinner sig
            i ett synner- ligen brydsamt läge, visar med all tydlighet den
            nyss verkställda utredningen, som återfinnes i Kungl. Maj:ts prop.
            nr 7. Huvudanledningen till denna situation är det konkurrerande
            rörsockret, vilket på världsmarknaden säljes till ytterst låga
            priser. Det är således icke blott den svenska, utan hela den euro-
            peiska betodlingen som är utsatt för samma mycket allvarliga konkurrens.
            Om man även hyser den åsikten, att staten i regel icke genom subvention
            bör under- stödja en produktion, så finnas dock undantagsfall,
            då enligt min uppfattning ett dylikt statsingripande bör göras.
            Ett dylikt undantag kan tänkas, då en för hela landet ytterst
            värdefull och betydande produktion är utsatt för en tillfällig
            konkurrens, som är så svår, att den inhemska produktionen icke
            utan ett provisoriskt statsunderstöd kan upprätthållas. Att betodlingen
            och socker- industrien för vårt land är av en mycket stor betydelse,
            torde knappast kunna Jävas, och statsmakterna ha även under årtionden
            genom betydande statssub- ventioner i form av tullskydd befrämjat
            den svenska sockerproduktionen. Näringens ifråga värde för landet
            består dock enligt min mening icke minst däri, att den periodiskt
            lämnar arbete åt en stor mängd personer, för vilka till- gång
            på sysselsättning av denna art är nästan oumbärlig för deras existens.
            I detta avseende kan för de bygder, som här äro ifråga, knappast
            någon annan produktiv verksamhet med framgång ersätta betodlingen.
            Den springande punkten, huruvida ett ökat understöd nu bör lämnas
            betod- lingen, är enligt min uppfattning, huruvida den nuvarande
            svåra rörsockerkon- kurrensen kan anses vara av mera tillfällig
            natur eller om anledning före- finnes antaga, att densamma kommer
            att fortfara en längre tid framåt till all- varlig fara för den
            inhemska sockerbetsodlingen. På denna viktiga punkt synes mig
            såväl de sakkunniges yttrande som departementschefens anförande
            till stats- rådsprotokollet sakna de sannolikhetsskäl, som kunna
            tala till förmån för den uppfattningen, att den nu pågående allvarliga
            konkurrensen mellan bet- och rörsockret endast kan anses vara
            av mera tillfällig natur. Det torde heller icke vara möjligt att
            på den tid, som återstår till dess ären- det måste avgöras i riksdagen,
            hinna verkställa en mera ingående utredning härom. Under dessa
            förhållanden framstår det såsom den närmaste utvägen att uppskjuta
            det definitiva ställningstagandet i denna fråga tills dess nyss
            nämnda utredning verkställts, men att bereda näringen erforderligt
            understöd under den tid utredningen pågår.
          </p>
          <p xml:id="i-W6pWjjnZpo3qgb4kXLri7C">
            Bihang till riksdagens protokoll 1929. 3 saml. 24 häft. (Nr 83—986.)
            2
          </p>
          <pb facs="riksdagen-motions-pdf/data/1929/mot_1929__fk__86/mot_1929__fk__86-002.pdf"/>
          <p xml:id="i-2LNX6xdRXZ6Bd2ZUGL1k7o">
            10 Motioner i Första kammaren, Nr 86.
          </p>
          <p xml:id="i-Eq5U9EXDxib8V7XhJ9XKCB">
            I detta fall uppstår emellertid spörsmålet, i vilken form ett
            dylikt temporärt understöd bör lämnas. Enligt propositionen nr
            7 anser regeringen, att kostnaderna för den före- slagna statssubventionen
            böra bäras av sockerkonsumenterna i form av en på sockret lagd
            konsumtionsskatt, som föreslås utgå med 3 öre förhöjt tullskydd
            pr kg. I denna hemställan kan jag icke dela regeringens uppfattning.
            Stats- makterna ha även under de sista åren med all rätt framhållit
            att det är i hög grad olämpligt och orättvist att bibehålla å
            sockret, vårt näst viktigaste närings- ämne, en konsumtionsskatt,
            och har riksdagen därför successivt nedsatt den ut- gående sockeraccisen,
            som enligt den nuvarande regeringens förslag i år bör helt och
            hållet av riksdagen avskrivas. Betraktar man det av regeringen
            föreslagna ökade tullskyddet i samband med den ifrågasatta överenskommelsen
            med den svenska sockerindustrien, på vad sätt det genom den ökade
            tullförhöjningen er- hållna beloppet skall användas, så finner
            man, att den föreslagna ökade tullen för konsumenterna verkar
            på samma sätt som den nu utgående sockeraccisen. Det kan emellertid
            icke vara ett konsumentintresse, huruvida sockret, som kon- sumeras
            i vårt land, är framställt ur inhemskt betsocker eller utländskt
            rör- socker, och det kan därför icke vara riktigt, att sockerkonsumenterna
            skola allt efter den kvantitet socker de konsumera, bära kostnaderna
            för den inhemska bet- odlingens upprätthållande under en svår
            tillfällig konkurrens. En av förutsätt- ningarna för beviljandet
            av en ny statssubvention är nämligen, som jag förut angivit, att
            det är ett riksintresse att betodlingen genom ett provisoriskt
            stats- ingripande upprätthålles. För var och en, som hyser den
            uppfattningen att det är ett riksintresse av vital betydelse och
            icke blott ett intresse för en viss landsdel eller ett visst begränsat
            antal medborgare i landet att betodlingen säkerställes, borde
            det stå klart att det tillkommer landets samtliga medborgare att
            allt efter inkomst och förmögenhet bära kostnaderna för den föreslagna
            nya statssubventionen. Endast om belastningen fördelas i enlighet
            härmed, beskattas allmänheten på rättvisast möjliga sätt, då däremot
            enligt regeringens förslag i stor utsträckning de minst bärkraftiga
            skattedragarna skulle belastas på grund av den föreslagna tullförhöjningen.
            Visserligen konsumeras socker av alla sam- hällsklasser i vårt
            land, men i mycket stor utsträckning konsumera de mindre bemedlade
            vida mer socker än de burgnare samhällsklasserna. Även för fler-
            talet av vårt lands jordbrukare verkar den av regeringen föreslagna
            tullförhöj- ningen i hög grad orättvis, ty den innebär, att det
            stora flertalet små jord- brukare, som äga eller bruka den kargaste
            jorden och leva under de blygsam- maste ekonomiska förhållandena,
            skulle i allt för hög grad få bära de kostnader, som komma de
            jordbrukare tillgodo, vilka odla Sveriges bördigaste jord. I stället
            för förhöjd tull anser jag, att riksdagen för kommande budgetår
            bör anslå det belopp, som kan vara behövligt för vidmakthållandet
            av en socker- betsodling i önskvärd utsträckning. Beträffande
            villkoren för understödets utlämnande kan det visserligen tänkas,
            att definitiva beslut därom fattas nu vid riksdagen. Men en annan
            och till sy-
          </p>
          <pb facs="riksdagen-motions-pdf/data/1929/mot_1929__fk__86/mot_1929__fk__86-003.pdf"/>
          <p xml:id="i-DeTCX8n5kwjQBRUWmFnNKL">
            Motioner i Första kammaren, Nr 86. 11
          </p>
          <p xml:id="i-16frFRWtNd2NrMxK7tcYr3">
            nes lämpligare utväg vore, att riksdagen endast i huvudsak angåve
            grunderna för utfående av statens tillskott åt odlarne samt att
            sedermera Kungl. Maj:t finge i detalj utfylla bestämmelserna därom.
            I dylikt fall torde jämväl de av riksdagen beviljade medlen lämpligen
            avsättas till en fond, från vilken under- stödet utbetalades.
            THärmed vore man faktiskt tillbaka till den tanke, åt vilken Kungl.
            Maj:t gav uttryck vid den år 1926 verkställda utredningen. På
            sätt i propositionen meddelas tänkte man sig då upprättandet av
            en regleringsfond, från vilken understöd borde utgå under de år,
            då särskilt dåliga konjunkturer rådde, medan däremot näringen
            själv skulle verkställa återbetalningar under sådana år, när bättre
            förhållanden voro för handen. Frågan, huruvida en utveckling i
            sistnämnda avseende nu ånyo bör ifråga- sättas, torde dock böra
            avgöras först efter det den ovan angivna undersökningen blivit
            verkställd och de därmed förbundna konsekvenserna kunna helt över-
            blickas. För detta år torde det vara tillräckligt att medel ställas
            till förfogande för denna understödsperiod. Och ifråga om de för
            betodlarnes räkning stipu- lerade ersättningsgrunderna synas dessa
            kunna i stort sett anslutas till de av Kungl. Maj:t i propositionen
            ifrågasatta. Utan särskilt förslag från min sida torde därför
            vederbörande utskott i detta avseende efter verkställd prövning
            kunna föreslå de ändringar och jämkningar i dessa, som befinnas
            erforderliga. I fråga om sättet för anskaffandet av det erforderliga
            penningbeloppet, i propositionen beräknat till något över 4 milj.
            kronor, håller jag före, att den riktigaste utvägen torde vara
            att minska den av regeringen föreslagna nedsätt- ningen av inkomst-
            och förmögenhetsskatten med 5 Jo. Därigenom erhålles ett belopp,
            som ungefär motsvarar den för betodlingens understödjande erforderliga
            summan. Men därom torde icke i detta sammanhang något särskilt
            yrkande be- höva framställas, enär den frågan — d. v. s. beslut
            rörande inkomst- och för- mögenhetsskattens storlek — i varje
            fall senare kommer att underställas riks- dagens prövning. Under
            hänvisning till det sålunda anförda hemställer jag,
          </p>
          <p xml:id="i-F8Pdd2DRXMELsKr4116Aay">
            att riksdagen måtte anslå 4,300,000 kronor att användas för sockerbetsodlingens
            säkerställande under år 1929 i enlighet med här ovan angivna förutsättningar.
          </p>
          <p xml:id="i-JTrhzZkqXin5vAo2Gb7VJJ">
            Stockholm den 19 januari 1929.
          </p>
          <p xml:id="i-3Ugq91n6TCWejLQS6E1gmT">
            Ulrik Leander.
          </p>
        </div>
      </div>
    </body>
  </text>
</TEI>
