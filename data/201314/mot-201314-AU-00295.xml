<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00295">
  <teiHeader>
    <fileDesc>
      <titleStmt>
        <title>Tillgänglighet på arbetsmarknaden</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillgänglighet på arbetsmarknaden</title>
          <idno type="rdwebb">H102A295</idno>
          <rs type="number">A295</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A295/text</ref>
          <ref type="dokument_url_html">http://data.riksdagen.se/dokument/H102A295</ref>
          <ref type="dokumentstatus_url_xml">http://data.riksdagen.se/dokumentstatus/H102A295</ref>
          <ref type="doc">http://data.riksdagen.se/fil/D0C47EEF-4FFD-4A3F-9D94-EF7F3E0F27F0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Bhqm2W2cghztd2Ey8kxLyU" type="signed"/>
        <correspContext corresp="i-Bhqm2W2cghztd2Ey8kxLyU">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-DV3owgMJwpYCXWuJtr4CkP" type="numbering">
          <date when="2013-10-07"/>
        </correspAction>
        <correspAction xml:id="i-AcLskqV1fSHmTvmEF4Wrk" type="submission">
          <date when="2013-10-03"/>
        </correspAction>
        <correspAction xml:id="i-T2opYgt3FeVsxjZAw9kSDH" type="transfer">
          <date when="2013-10-03"/>
        </correspAction>
        <correspAction xml:id="i-5XSfjAemosmvfBjzJNJt3p" type="assigned"/>
        <correspContext corresp="i-5XSfjAemosmvfBjzJNJt3p">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N5Dr6eZSxgSig6KhFCCm77" type="motHeader"/>
      <div xml:id="i-7atXSukwCauJjPuieCG1QS" type="motBody">
        <div xml:id="i-CX8UcvsAbVGCtAoR8RrL3o" type="motProposal" subtype="förslag">
          <head xml:id="i-Dfcb5Tnfh99M2Xbm89hScE">
            Förslag till riksdagsbeslut
          </head>
          <list xml:id="i-XDwwn6XU86mgehoqfVAEnb" style="ol">
            <item xml:id="i-2ob5M5LMW6JiGaQLHGZ4PG">
              Riksdagen tillkännager för regeringen som sin mening vad som
              anförs i motionen om tillgänglighetskonsulter vid Arbetsmiljöverket.
            </item>
            <item xml:id="i-Tv4eRcD1Cb7sELjQQ4GVYu">
              Riksdagen tillkännager för regeringen som sin mening vad som
              anförs i motionen om att regeringen snarast bör återkomma till
              riksdagen med en proposition med utgångspunkt i Funkautredningens
              förslag samt med beaktande av remissvaren på utredningen.
            </item>
            <item xml:id="i-CKzmCKwWtecJXG1wTbWti9">
              Riksdagen tillkännager för regeringen som sin mening vad som
              anförs i motionen om att Arbetsförmedlingen bör få ett tydligt
              uppdrag att säkerställa att det finns arbetsförmedlare med fördjupade
              kunskaper om funktionsnedsättningar över hela landet.
            </item>
            <item xml:id="i-QEk9p2ZyKiML54f5nnTgeX">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om hur reglerna för statsbidrag kan ändras så att
              sociala arbetskooperativ ges möjlighet till statligt stöd.
            </item>
            <item xml:id="i-AyqJGzaF1dQDS7Jrvnj433">
              Riksdagen tillkännager för regeringen som sin mening vad som
              anförs i motionen om att Arbetsförmedlingen bör få i uppdrag att,
              tillsammans med intresseorganisationer, se över förutsättningarna
              för att teckna avtal om övergångsanställningar för personer med
              psykisk funktionsnedsättning enligt Fountain House-modellen med
              arbetsgivare över hela landet.
            </item>
          </list>
        </div>
        <div xml:id="i-7bZQi3bKYAf5BmXTcNqrYN" type="motContent">
          <head xml:id="i-D8mC42eydwhTF58Rz77oF7" type="h1">
            Ett arbetsliv tillgängligt för alla
          </head>
          <p xml:id="i-WmMtfbwbGXgrdtfc6nrV8j">
            Varje enskild medborgare har rätt till arbete. Det framgår i
            artikel 6 i FN:s konvention om ekonomiska, sociala och kulturella
            rättigheter. I rätten till arbete inbegrips allas rätt till möjlighet
            att förtjäna sitt uppehälle genom arbete. Förutom denna rätt ska
            vi medborgare också, enligt artikel 9, ha rätt till social trygghet.
            I den nya FN-konventionen om rättigheter för personer med funktionsnedsättning
            som Sverige har ratificerat, inskärps detta ytterligare. Enligt
            konventionens artikel 27 om arbete och sysselsättning ska staterna
            skydda och främja förverkligande av rätten till arbete genom att
            vidta ändamålsenliga åtgärder, däribland lagstiftning.
          </p>
          <p xml:id="i-U8rNzAjwM2Dafz2bx5kaer">
            Sverige är långt ifrån målet att personer med funktionsnedsättning
            ska ha samma rätt och samma möjlighet som andra att delta fullt
            ut i samhällslivet, inklusive arbetslivet. Utvecklingen på arbetsmarknaden
            har dessutom gått bakåt under en lång period. Sysselsättningsgraden
            bland personer med funktionsnedsättning är lägre idag än för 20
            år sedan och arbetslösheten är högre. Trenden är tydlig och bestående
            oavsett svängningar i konjunkturen.
          </p>
          <p xml:id="i-5WUKgveusD6toM5zmK1EHo">
            Det finns en bred enighet om det oacceptabla i den här utvecklingen,
            men mycket lite har blivit gjort för att röja undan de hinder
            som står i vägen för personer med funktionsnedsättning på arbetsmarknaden.
            Det är hög tid att gå från ord till handling och realisera målet
            om ett tillgängligt arbetsliv där alla bereds plats efter förmåga.
          </p>
          <p xml:id="i-MqTxtba72Y9Y2anxn5wrPT">
            Hur och i vilken grad en funktionsnedsättning påverkar en människas
            livssituation beror i hög grad på omständigheterna. Detsamma gäller
            i arbetslivet. Den höga arbetslösheten bland personer med funktionsnedsättning
            är ett slöseri med en stor arbetskraftsresurs. Hinder i arbetsplatsernas
            fysiska miljö och organisering utestänger personer som annars
            skulle kunna göra ett kvalificerat arbete. Det går inte att säga
            något generellt om vad en funktionsnedsättning betyder på ett
            visst arbete utan att känna till hur utformningen av arbetslokaler
            och arbetsredskap ser ut, hur arbetet organiseras och vilka individuella
            hjälpmedel som finns tillgängliga.
          </p>
          <p xml:id="i-TPvH5Li4CShnUKpJd2zSKT">
            En generell politik för fler jobb och en aktiv arbetsmarknadspolitik
            med individuellt anpassade åtgärder och förbättrade möjligheter
            till utbildning innebär större möjligheter för alla arbetslösa
            att få ett arbete, oavsett om man har en funktionsnedsättning
            eller inte. En politik för att öka anställningstryggheten kan
            ofta vara särskilt viktig för personer med funktionsnedsättning.
            Förslag i dessa delar presenterar Vänsterpartiet i flera andra
            motioner.
          </p>
          <p xml:id="i-VxRazJy6WA6tCqQJ5LtGug">
            För att nå målet om tillgänglighet och inkludering i arbetslivet
            krävs såväl generella förändringar av arbetslivet som mer specifika
            förändringar av det stöd personer med funktionsnedsättning kan
            behöva för att kunna arbeta.
          </p>
          <p xml:id="i-XSgoQvUuh8M7VaH2xpuE3v">
            I denna motion föreslår vi ett antal sådana viktiga förändringar.
          </p>
          <p xml:id="i-AWdzkXeTBWRjZ3MK2pd8qL">
            Andra förslag om ökad delaktighet för personer med funktionsnedsättning,
            bland annat om politiken kring hjälpmedel, återfinns i motion
            2013/14:So456 Delaktighet för personer med funktionsnedsättning.
          </p>
          <head xml:id="i-6phcardgACzddtFbAL5uMo" type="h1">
            Bristande tillgänglighet ska klassas som diskriminering
          </head>
          <p xml:id="i-6pmwzqbGFaEvPAbtuhDbZH">
            I juni 2012 beslutade riksdagen att bristande tillgänglighet
            ska införas i diskrimineringslagstiftningen. Regeringspartierna
            motsatte sig beslutet. Den huvudsakliga invändningen från regeringen
            var ekonomisk – det skulle kosta för mycket att göra bostadshus,
            skolor, kollektivtrafik, arbetsplatser och så vidare tillgängliga.
            Det är en problematisk syn på vad som i grunden är en demokratifråga
            om allas lika rätt till full delaktighet i samhällslivet.
          </p>
          <p xml:id="i-MdkuTnLmXShAVzKYRqHahc">
            Men det finns all anledning att ifrågasätta om tillgänglighet
            verkligen skulle innebära en kostnad för samhället. Som exempelvis
            före detta LO-ekonomen Dan Andersson visat i rapporten Dörrarna
            stängs innan alla fått plats från 2012, finns stora samhällsvinster
            att göra på ökad tillgänglighet. Allra tydligast gäller det tillgänglighet
            i arbetslivet. Om en person går från att inte alls arbeta till
            att arbeta så lite som 10 procent ger det en samhällsekonomisk
            vinst enligt rapporten.
          </p>
          <p xml:id="i-MeX2DAqrYTFssGoY8u3fDn">
            I arbetsmiljölagen anges att arbetsförhållandena ska anpassas
            till människors olika förutsättningar i fysiskt och psykiskt avseende.
            Det är en tydlig markering att det inte är människorna det är
            fel på utan arbetsplatserna. Problemet är att arbetsmiljölagen
            bara gäller dem som redan är på arbetsplatsen. Det innebär att
            en arbetssökande med funktionsnedsättning riskerar att betraktas
            som någon som för med sig krav på ombyggnationer och anpassningar
            som arbetsgivaren annars inte behövt göra.
          </p>
          <p xml:id="i-Q1W5r5eCQ9WgLDKkYvYGjq">
            Om arbetsgivare istället var skyldiga att leva upp till lagstadgade
            krav på generell tillgänglighet skulle tröskeln att anställa personer
            med funktionsnedsättning sänkas.
          </p>
          <p xml:id="i-9wjcJWepQZVq3sRrVgZ52K">
            Efter ett förslag från bl.a. Vänsterpartiet gjorde riksdagen
            den 14 juni 2012 ett tillkännagivande om att regeringen skyndsamt
            ska återkomma till riksdagen med ett lagförslag om förbud mot
            diskriminering p.g.a. bristande tillgänglighet för personer med
            funktionsnedsättning. Trots riksdagens beslut och att frågan redan
            är grundligt utredd har regeringen ännu inte kommit med något
            lagförslag. I budgetpropositionen säger regeringen att den avser
            återkomma till riksdagen med ett lagförslag om bristande tillgänglighet
            för personer med funktionsnedsättning som en form av diskriminering.
            Ett sådant lagförslag måste stå i samklang med god hushållning
            i offentlig sektor och beakta förutsättningarna för näringslivets
            utveckling, vilket inte kan tolkas på annat sätt än att regeringen
            kommer att förhala frågan in i det längsta. Mot bakgrund av regeringens
            ovilja att följa riksdagens beslut formulerar vi i motion 2013/14:So456
            Delaktighet för personer med funktionsnedsättning ett nytt förslag
            för riksdagen att ta ställning till.
          </p>
          <p xml:id="i-T9PiyBBAstQhtsjrPhsJ2w">
            För att lagstiftningen ska få önskad effekt kommer det att krävas
            både informationsverksamhet och konkreta åtgärder för att nå upp
            till lagens krav. Vi föreslår därför en tillfällig satsning under
            tre år på tillgänglighetskonsulter, se motion 2013/14:A327 Utgiftsområde
            14 Arbetsmarknad och arbetsliv. Dessa ska anställas av Arbetsmiljöverket
            och arbeta med informations- och inspektionsarbete samt ge handfasta
            råd till arbetsgivare för hur man når målen om skälig tillgänglighetsnivå
            på arbetsplatsen. Satsningen är ett komplement till det arbete
            som redan pågår på Arbetsmiljöverket, där tillgänglighetsperspektivet
            ska införlivas i det ordinarie inspektions- och föreskriftsarbetet.
          </p>
          <p xml:id="i-FJvrubeyZXJQDQEGhMXx6N">
            Satsningen kan jämföras med den informations- och utbildningssatsning
            som gjordes då jämställdhetslagen trädde i kraft. Precis som den
            gången är det rimligt att samhället ansvarar för att arbetsgivare
            får den kunskap de behöver för att kunna leva upp till lagens
            krav.
          </p>
          <p xml:id="i-3vms3jodJaUq7vABQJLEJS">
            Vad som ovan anförts om tillgänglighetskonsulter vid Arbetsmiljöverket,
            bör riksdagen som sin mening ge regeringen till känna.
          </p>
          <p xml:id="i-EfGswcpttMWRgAUYzS3N1w">
            Vänsterpartiet presentar också i den övergripande budgetmotionen
            2013/14:Fi254 satsningar på att bygga bort hinder i den offentliga
            miljön när det gäller både offentliga och kommersiella lokaler.
          </p>
          <head xml:id="i-DJN4nmX2bZ3KSpssCrGAQ6" type="h1">
            Särskilda insatser för personer med funktionsnedsättning
          </head>
          <p xml:id="i-p26w4SXmNSu7UcNnNgik1">
            Det finns stora behov av att förstärka och modernisera de arbetsmarknadspolitiska
            stöden till personer med funktionsnedsättning. I vår motion 2013/14:A327
            Utgiftsområde 14 Arbetsmarknad och arbetsliv anslår vi medel till
            höjt tak för lönebidragen, som länge halkat efter löneutvecklingen.
            Vi vill höja taket med 2 000 kronor per månad. Samtidigt ökar
            vi ramen för antalet möjliga lönebidragsanställningar. Vi anslår
            också medel för att öka tillgången till moderna och flexibla arbetshjälpmedel.
          </p>
          <p xml:id="i-NC6kpjZCpppSakwYDu16y1">
            Men vi ser också mer grundläggande problem med hur de olika arbetsmarknadsstöden
            till personer med funktionsnedsättning fungerar. Vänsterpartiet
            anser att det finns många bra förslag i den så kallade FunkA-utredningen
            som lämnat två delbetänkanden till regeringen.
          </p>
          <p xml:id="i-6KujUAtYRBxwuDQdGuRYuU">
            Det vore katastrofalt om ännu en utredning om funktionshindrades
            rättigheter skulle lämnas att samla damm på en hylla i Regeringskansliet.
            Regeringen bör därför snarast återkomma till riksdagen med en
            proposition med utgångspunkt i FunkA-utredningens förslag samt
            med beaktande av remissvaren på utredningen. Detta bör riksdagen
            som sin mening ge regeringen till känna.
          </p>
          <p xml:id="i-5t2Vz9HsweGx2Vm2jH8vkq">
            Vi avstår från att kommentera vart och ett av utredningens förslag
            till dess regeringen lägger fram en proposition. Vi vill ändå
            här lägga fram några förslag som vi anser saknas i utredningen.
          </p>
          <head xml:id="i-Thh6TxwNStbBeQ6MNdxb7t" type="h2">
            Arbetsförmedlingen
          </head>
          <p xml:id="i-98LLTtTEmnzsWgjEt3hU8h">
            Ett av de stora hindren för personer med funktionsnedsättning
            som söker jobb är fördomar och bristande kunskaper hos arbetsgivare.
            Att arbeta för förändrade attityder och öka kunskapen om vad olika
            funktionsnedsättningar betyder – eller inte betyder – i olika
            jobb är därför en viktig uppgift för Arbetsförmedlingen. Kampanjen
            Se kraften! som riktade sig till arbetsgivare var ett bra exempel
            på sådant arbete.
          </p>
          <p xml:id="i-Xoj5putXAzU4rGWaWobbyS">
            Samtidigt har Arbetsförmedlingen minskat ner antalet anställda
            som är specialiserade på funktionsnedsättningar. Det är djupt
            olyckligt. För att kunna ge adekvat stöd till varje arbetssökande
            behövs särskilda kunskaper om både olika funktionsnedsättningar
            och de hjälpmedel som finns att tillgå.
          </p>
          <p xml:id="i-3djMdHnJkLFBfcBgvAvSM1">
            Arbetsförmedlingen bör få ett tydligt uppdrag att säkerställa
            att det finns arbetsförmedlare med fördjupade kunskaper om funktionsnedsättningar
            över hela landet. Detta bör riksdagen som sin mening ge regeringen
            till känna.
          </p>
          <head xml:id="i-JRgBgtsJWeAc9sY7Esit73" type="h2">
            Sociala arbetskooperativ
          </head>
          <p xml:id="i-9aS6bwWZCcLiH3nkfYLRRd">
            För personer med funktionsnedsättningar eller beroendeproblematik
            kan arbete vara rehabiliterande i sig. Det kan dock vara svårt
            att prestera på topp från dag ett och alla dagar framöver. Det
            behövs stöd för att komma in på arbetsmarknaden.
          </p>
          <p xml:id="i-75MNAEQww5SbdXTaD5Ecfu">
            Sociala arbetskooperativ har visat sig nå goda resultat med ökad
            livskvalitet för dem som deltagit i dem. Verksamhetsformen ger
            möjligheter för personer som annars har mycket små chanser att
            få anställning eller starta eget. De som deltar i kooperativen
            utför riktiga arbeten med riktigt ansvar. Kombinationen rehabilitering
            och arbete har visat sig effektiv.
          </p>
          <p xml:id="i-2QKf1pk7R2Jb56wWJG7qNa">
            Det råder en bred uppslutning kring nyttan med de sociala arbetskooperativen,
            men frågan om deras möjlighet till statlig medfinansiering är
            ännu inte löst. De statsbidragssystem som finns idag är inte anpassade
            efter den här sortens verksamhet.
          </p>
          <p xml:id="i-T4yu888SxyxUvjgL2rG1sM">
            Regeringen har under flera år sagt sig bereda frågan, men har
            ännu inte kommit med något konkret förslag.
          </p>
          <p xml:id="i-LQeK7Sv7CA6eh4Q3RqtBws">
            Regeringen bör återkomma till riksdagen med förslag om hur reglerna
            för statsbidrag kan ändras så att sociala arbetskooperativ ges
            möjlighet till statligt stöd. Detta bör riksdagen som sin mening
            ge regeringen till känna.
          </p>
          <head xml:id="i-VHM4oVszGMp7NJ5ir7ZQ3A" type="h2">
            Övergångsanställningar enligt Fountain House-modellen
          </head>
          <p xml:id="i-QabDp2ijQ4eAVHc9iCyz1G">
            Personer med psykiska funktionsnedsättningar hör till dem som
            har allra svårast att komma in i arbetslivet. Organisationen Fountain
            House, som är en stödorganisation för personer med psykiska funktionsnedsättningar,
            driver sedan några år samarbetsprojekt med ett antal arbetsgivare
            med så kallade övergångsanställningar. Enkelt uttryckt upprättas
            ett kontrakt mellan arbetsgivaren och Fountain House om att ett
            visst arbete ska utföras. Flera personer delar på jobbet och tar
            arbetspass efter förmåga och dagsform.
          </p>
          <p xml:id="i-5QZat1JREVjFAw1nMsh7vK">
            Denna form av varsam arbetsträning genom avlönat arbete har visat
            sig framgångsrik och uppskattad av alla parter och borde utvidgas
            till att omfatta fler personer med psykisk funktionsnedsättning.
          </p>
          <p xml:id="i-6aHC4ywbQzt4zJpVYucNJS">
            Arbetsförmedlingen bör få i uppdrag att, tillsammans med intresseorganisationer,
            se över förutsättningarna för att teckna avtal om övergångsanställningar
            för personer med psykisk funktionsnedsättning enligt Fountain
            House-modellen, med arbetsgivare över hela landet. Detta bör riksdagen
            som sin mening ge regeringen till känna.
          </p>
        </div>
        <div xml:id="i-8uYEJ99vkv3atMwBJy2kfN" type="signatureBlock">
          <list xml:id="i-Fmb5EGg6gsJKiYFoYLshUN">
            <item xml:id="i-Fn2HBBMHqMhjwX88cMydWm" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
            <item xml:id="i-KLFe5zaoy3PxAxrED8wAC1" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-H4VVFm7ar2Qi3EAa3ErMPp" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-Tc9SHR9VyDTG4HDdMnZrX8" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-KivtX4UQGg34d6KM6KtjyL" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-V6TX2QTgtqkmLHnz4JjHv8" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
