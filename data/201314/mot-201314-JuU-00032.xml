<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00032">
  <teiHeader>
    <fileDesc>
      <titleStmt>
        <title>med anledning av prop. 2013/14:237 Hemliga tvångsmedel mot allvarliga brott</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:237 Hemliga tvångsmedel mot allvarliga brott</title>
          <idno type="rdwebb">H102Ju32</idno>
          <rs type="number">Ju32</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju32/text</ref>
          <ref type="dokument_url_html">http://data.riksdagen.se/dokument/H102Ju32</ref>
          <ref type="dokumentstatus_url_xml">http://data.riksdagen.se/dokumentstatus/H102Ju32</ref>
          <ref type="doc">http://data.riksdagen.se/fil/0C9E896E-B418-4D17-A82C-91C236FC90AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HoXRdnkFfysxVqktoMyq2P" type="basedOn"/>
        <correspContext corresp="i-HoXRdnkFfysxVqktoMyq2P">
          <ref>Proposition 2013/14:237</ref>
        </correspContext>
        <correspAction xml:id="i-PG2BAEEXcZKNUUvXh5Nhbp" type="signed"/>
        <correspContext corresp="i-PG2BAEEXcZKNUUvXh5Nhbp">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-XdDLQp6xhz9etzTXUhwNHa" type="referral">
          <date when="2014-06-24"/>
        </correspAction>
        <correspAction xml:id="i-AXti1KgFDqdbBYW6LsP4HN" type="referral">
          <date when="2014-06-24"/>
        </correspAction>
        <correspAction xml:id="i-BqqUR6MbdcsH4EcbzoLHTT" type="dismissal">
          <date when="2014-06-23"/>
        </correspAction>
        <correspAction xml:id="i-3duCjWveorWWV1ZgCgWmng" type="dismissal">
          <date when="2014-06-23"/>
        </correspAction>
        <correspAction xml:id="i-FT9XwPFjdC3wgv3Qc72A7W" type="submission">
          <date when="2014-06-11"/>
        </correspAction>
        <correspAction xml:id="i-UAeva5HC3odaf3mBQRt7YC" type="transfer">
          <date when="2014-06-11"/>
        </correspAction>
        <correspAction xml:id="i-JiPKRY6oLeC8WfnogSePgc" type="assigned"/>
        <correspContext corresp="i-JiPKRY6oLeC8WfnogSePgc">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-NRVhhLgaRy2adiShnWNnp">
            Förslag till riksdagsbeslut
          </head>
          <list style="ol">
            <item xml:id="i-K1Afe6tjc3PWMzgSqAd91r">
              Riksdagen avslår regeringens förslag till lagstiftning.
            </item>
            <item xml:id="i-7mtP8KSNT76KsW9W6BifBF">
              Riksdagen tillkännager för regeringen som sin mening vad som
              anförs i motionen om att förlänga nu gällande tidsbegränsade lagar
              i ytterligare två år, förutom när det gäller hemlig rumsavlyssning.
            </item>
            <item xml:id="i-Q8ingojy2tK7Nm7FxQWHxV">
              Riksdagen tillkännager för regeringen som sin mening vad som
              anförs i motionen om att återkomma till riksdagen med förslag
              på förbättringar av integritetsskyddet, på sätt som bland annat
              redovisas i propositionen.
            </item>
            <item xml:id="i-HrvqARCsfyJhNiKhTijUAw">
              Riksdagen tillkännager för regeringen som sin mening vad som
              anförs i motionen om en kriskommission för integritetsskyddet.
            </item>
            <item xml:id="i-UqiLjUKATJWp3oxxvhLsjp">
              Riksdagen tillkännager för regeringen som sin mening vad som
              anförs i motionen om behovet av en samlad integritetsskyddsmyndighet.
            </item>
            <item xml:id="i-2FDWHjtA4JrrrYW62bTYEf">
              Riksdagen tillkännager för regeringen som sin mening vad som
              anförs i motionen om en uppföljning av de nya lagarna med en återrapportering
              till riksdagen.
            </item>
          </list>
        </div>
        <div type="motContent">
          <head xml:id="i-HSe5nBJaXntTY9n84Hx9zg" type="h1">
            Motivering
          </head>
          <p xml:id="i-CKQsxTKF3TZS54M24dGfzE">
            I propositionen förslår regeringen att de tidsbegränsade lagarna
            om hemliga tvångsmedel permanentas och föreslår även vissa materiella
            förändringar i lagstiftningen. Möjligheterna att använda hemliga
            tvångsmedel utökas genom att tillstånd till hemlig rumsavlyssning
            även ska kunna meddelas för utredning av spioneri och statsstyrt
            företagsspioneri. Överskottsinformation från hemlig rumsavlyssning
            och preventiva tvångsmedel ska få användas i större utsträckning.
            Förutsättningarna för att använda hemliga tvångsmedel i syfte
            att förhindra brott ändras. Om en påtaglig risk för brottslig
            verksamhet av vissa slag kan knytas till en organisation eller
            grupp ska tvångsmedel kunna användas mot någon som tillhör eller
            verkar för organisationen eller gruppen, om han eller hon kan
            befaras medvetet främja den brottsliga verksamheten. Åklagaren
            ska i undantagsfall kunna meddela tillfälliga beslut om andra
            hemliga tvångsmedel än hemlig rumsavlyssning. Samtidigt vidtas
            vissa åtgärder för att stärka integritetsskyddet; förbudet mot
            att avlyssna vissa samtal utvidgas, de brottsbekämpande myndigheternas
            användning av hemlig rumsavlyssning och preventiva tvångsmedel
            som huvudregel ska omfattas av regeringens årliga redovisning
            till riksdagen om användningen av hemliga tvångsmedel, och möjligheten
            för domstolen att fatta beslut om hemliga tvångsmedel utan att
            ett offentligt ombud har medverkat tas bort. Miljöpartiet de gröna
            anser att regeringens förslag ska avslås och motiverar i denna
            motion varför. Vi lämnar också ett antal förslag på ändringar
            vi anser ska genomföras.
          </p>
          <head xml:id="i-NChWkcnKzSbVSzn6Lbp9WH" type="h1">
            Regeringens förslag ska avslås
          </head>
          <p xml:id="i-LaH55xm132FtSA7DxhARw6">
            Miljöpartiet de gröna har varit kritiskt till införandet av flera
            av de hemliga tvångsmedlen och har kontinuerligt begärt förbättrad
            information till riksdagen om såväl nyttan av använda tvångsmedel,
            som underlag för förbättrad jämförbarhet, att skrivelsen även
            ska omfatta Säkerhetspolisens avlyssning m.m. Då denna information
            inte framförts till riksdagen, samtidigt som ansvariga tillsynsmyndigheter
            framfört en omfattande kritik mot brister i integritetsskyddet,
            har vi ansett att regeringens förslag om förlängning av de tidsbegränsade
            lagarna ska avslås. De åtgärder som nu föreslås för att förbättra
            integritetsskyddet är därför välkomna. Samtidigt utökas emellertid
            möjligheterna till avlyssning och vissa konkreta åtgärder som
            föreslagits för att förbättra integritetsskyddet avvisas av regeringen.
            Sammantaget medför detta att vi vidhåller vår ursprungliga bedömning
            att regeringen inte tillräckligt väl kunnat motivera införandet
            av de hemliga tvångsmedlen och än mindre kunnat motivera deras
            utökade användning, sett ur ett integritetsskyddsperspektiv. Även
            om vi ser att det finns behov av de hemliga tvångsmedlen, kompenserar
            inte deras integritetsinskränkande bieffekter tillräckligt väl
            de brister som påpekats (jfr bl.a. avsnitt 9.3.3.2 i bet.). De
            kompenserar inte heller de integritetsskyddsbrister som uppstår
            genom den föreslagna utökade användningen av överskottsinformation
            och avsaknaden av tydlig reglering av villkoren för dess användande
            när det gäller hur den efterföljande behandlingen av uppgifter
            ska få ske. Sammantaget anser därför Miljöpartiet de gröna att
            tiden inte ännu är mogen att permanenta dagens tillfälliga lagstiftning.
            Regeringens förslag bör därför avslås, förutom i de delar förslaget
            innebär ett förbättrat integritetsskydd. Dessa ändringar bör införas
            i de tidsbegränsade lagar vi anser ska finnas.
          </p>
          <head xml:id="i-KZMrS5KG6LkcAT7dLKqP9F" type="h1">
            En förlängning av tidsbegränsade lagar
          </head>
          <p xml:id="i-J9kpfs7mwEuxKiXqf6jDBe">
            De tvångsmedel som nu föreslås permanentas omfattas nu av tidsbegränsade
            lagar. Vi anser att dessa tidsbegränsade lagar ska förlängas med
            ytterligare två år för att på så sätt möjliggöra att den kriskommission
            vi anser ska finnas ska få tid att närmare utreda behov av hemliga
            tvångsmedel och lämpliga åtgärder för att ytterligare förbättra
            integritetsskyddet. Vi anser således att de tidsbegränsade lagarnas
            giltighet ska förlängas med ytterligare två år. Detta gäller för
            alla hemliga tvångsmedel utom den hemliga rumsavlyssningen, som
            vi anser ska upphöra till dess att ett nytt, bättre system finns
            på plats. Detta bör riksdagen som sin mening ge regeringen till
            känna.
          </p>
          <head xml:id="i-YBdQFrZ8DUBscRU37nPvZH" type="h1">
            En kriskommission för integritetsskyddet
          </head>
          <p xml:id="i-Kj6vrsuZEdBtGopAkJ46Yd">
            Miljöpartiet de gröna anser att integritetsskyddet inom såväl
            den civila som den militära verksamhetens användande av hemliga
            tvångsmedel, inklusive signalspaning, är behäftat med allvarliga
            brister. Till detta kommer en avsaknad av en helhetssyn på hur
            skyddet i hela det svenska samhället ska vara för användandet
            av enskilda individers personuppgifter. Mot denna bakgrund har
            vi tidigare framfört krav om att en kriskommission för integritetsskyddet
            ska tillsättas, som ska ha till uppdrag att ta ett helhetsgrepp
            på hur integritetsskyddet kan förbättras inom det svenska samhället.
            Kommissionen ska samlat se över vilka behov som finns av hemliga
            tvångsmedel, att använda och bearbeta personuppgifter – och särskilt
            känsliga sådana – och hur ett integritetsskydd totalt sett kan
            förbättras i alla dessa fall. Det uppdraget är större än uppdraget
            för den parlamentariska utredning regeringen nyligen tillsatt.
            Med utredningens resultat som grund går det sedan att ta ställning
            till om och hur de hemliga tvångsmedel som regeringen nu föreslår
            ska permanentas verkligen bör permanentas. Vad som här anförts
            om att tillsätta en kriskommission för integritetsskyddet bör
            riksdagen som sin mening ge regeringen till känna.
          </p>
          <head xml:id="i-RJ5N1zEQQWG7Y9FhqMymHN" type="h1">
            Behov av en samlad integritetsskyddsmyndighet
          </head>
          <p xml:id="i-R1PMNWRhoLEuTv4Tm5atZa">
            I dagens Sverige registreras och övervakas enskilda för allt
            fler uppgifter. Det är både det offentliga och den privata sektorn
            som gör det. I takt med att det s.k. kriget mot terrorismen utökats
            har också övervakningen av enskilda ökat. Sammantaget har insamlandet
            av känsliga uppgifter om enskilda personer ökat lavinartat.
          </p>
          <p xml:id="i-Rm4jUZMmCPv1Y9FWAp6rhH">
            Frågor rörande skyddet av enskildas privatliv och uppgifter kring
            dem hanteras av ett antal olika myndigheter i Sverige. Exempelvis
            hanterar Datainspektionen personuppgifter generellt i samhället,
            Säkerhets- och integritetsskyddsnämnden hanterar känsliga personuppgifter
            hos Säkerhetspolisen och användandet av hemliga tvångsmedel hos
            polis och åklagarmyndighet och Justitiekanslern har tillsyn över
            all offentlig verksamhet. Till detta kommer organ som Pressens
            Opinionsnämnd och den kontroll som sker genom domstolar. Integritetsskyddskommittén
            konstaterade mot den bakgrunden i sitt delbetänkande 2007 (SOU
            2007:22 Skyddet för den personliga integriteten) bl.a. det i Sverige
            finns en brist på systemtänkande och helhetssyn som leder till
            att regelverket blir oenhetligt och svåröverskådligt, även möjligheterna
            att beakta kumulativa effekter av tillkommande lagstiftning inom
            området. Kommittén konstaterade vidare att ingen statlig myndighet
            har i uppgift att slå larm när integritetskänslig information
            nyttjas för annat ändamål än den varit avsedd för. Avsaknaden
            av en myndighet som har i uppgift att vaka över att den enskildes
            rätt till en skyddad privat sfär respekteras kan ses som ett uttryck
            för integritetsskyddets allmänt sett låga status. 2008 års kameraövervakningskommitté
            gjorde vidare i sitt slutbetänkande (SOU 2009:87) En ny kameraövervakningslag
            delvis samma slutsatser om integritetsskyddet och förordade att
            Datainspektionen skulle omvandlas till en integritetsskyddsmyndighet.
            Därefter har bland annat Säkerhets- och integritetsskyddsnämdens
            ansvarsområde utökats genom en ändring i lagen (2007:980) om tillsyn
            över viss brottsbekämpande verksamhet till att även gälla tillsyn
            över hela polisens behandling av personuppgifter enligt den nya
            polisdatalagen och lagen om polisens allmänna spaningsregister.
            Tillsynen ska särskilt avse behandlingen av känsliga personuppgifter
            och särskilt syfta till att säkerställa att verksamheten bedrivs
            i enlighet med lag eller annan författning. Därtill tillkommer
            det utökade ansvarsområdet när det gäller inhämtning av uppgifter
            om elektronisk kommunikation. Till detta kommer att i Polismetodutredningens
            betänkande Särskilda spaningsmetoder (SOU 2010:103) att föreslås
            att Säkerhets- och integritetsskyddsnämnden ska få utvidgade tillsynsuppgifter
            när det gäller användningen av vissa särskilda spaningsmetoder.
          </p>
          <p xml:id="i-MwPST1yuqJ8GWvLX3Yd7zB">
            Som konstaterats av Integritetsskyddskommittén har integritetsskyddet
            en svag ställning i Sverige. Detta har lett till en fragmentarisk
            bild över hur olika lagstiftningsåtgärder påverkar enskildas integritet
            och avsaknad av en helhetsbild i landet. Miljöpartiets bedömning
            är att detta samlade skydd kan erhållas genom inrättandet av en
            myndighet med ett samlat ansvar för skyddet av enskildas integritet.
            Vad som här anförts om behov av en samlad integritetsskyddsmyndighet
            bör riksdagen som sin mening ge regeringen till känna.
          </p>
          <head xml:id="i-Jttkytx3yBeMpzjZ9Xm5bL" type="h1">
            Uppföljning
          </head>
          <p xml:id="i-Hob6KvoJQCyjCUqwFCkVUk">
            Den lagstiftning riksdagen nu föreslås fatta beslut om innebär
            att enskildas integritet kommer att kränkas på allvarliga sätt.
            Miljöpartiet anser därför inte att den årliga skrivelsen till
            riksdagen om hur tvångsmedlen använts är tillräcklig för att för
            riksdagen visa hur tvångsmedlen använts och vilken effekt de fått.
            Det kommer ju att finnas stora mängder information som olika tillsynsmyndigheter
            fått fram och som kan påverka bedömningen av tvångsmedlen, liksom
            det kan framkomma nya uppgifter om hur tvångsmedlen använts (jfr
            det s.k. resanderegistret hos Polismyndigheten i Skåne). Sammantaget
            medför detta enligt Miljöpartiets mening att det finns behov av
            en ordentlig uppföljning och utvärdering av de permanentade lagarnas
            effekt. Behovet av detta blir särskilt stort vid beaktande av
            den omorganisation polisen genomgår och de minst sagt stora utmaningar
            som finns där att hantera it-system. Vi anser därför att regeringen
            ska göra en uppföljning av de nya lagarnas effekt, som ska redovisas
            för riksdagen om fyra till fem år. Vad som här anförts om uppföljning
            med redovisning till riksdagen bör således riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-HMvveGRN72kXEjoqZufpv1">
              Maria Ferm (MP)
            </item>
            <item xml:id="i-DtoY1sYZJWk2ZE5ivY5QP6">
              Agneta Börjesson (MP)
            </item>
            <item xml:id="i-PjsMyfsWSFi3jNTgLyT6M1">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
