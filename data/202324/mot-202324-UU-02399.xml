<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-02399">
  <teiHeader>
    <fileDesc>
      <titleStmt>
        <title>Bistånd via civilsamhället till utsatta minoriteter</title>
        <author corresp="i-3JecSyBEVBAAoLDbynKGW6">av Yusuf Aydin (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2399 av Yusuf Aydin (KD)</title>
          <idno type="rdwebb">HB022399</idno>
          <rs type="number">2399</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB022399/text</ref>
          <ref type="dokument_url_html">https://data.riksdagen.se/dokument/HB022399</ref>
          <ref type="dokumentstatus_url_xml">https://data.riksdagen.se/dokumentstatus/HB022399</ref>
          <ref type="pdf">https://data.riksdagen.se/fil/6EE5D9FF-4657-4C7C-90C6-E4DB1AFB5E73</ref>
          <ref type="docx">https://data.riksdagen.se/fil/43FE6771-9F38-42F0-B313-9F63D7BE8C30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3JecSyBEVBAAoLDbynKGW6</idno>
            <name>Yusuf Aydin</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-En7UKkxSx7cSEXEi7YvtzW" type="signed"/>
        <correspContext corresp="i-En7UKkxSx7cSEXEi7YvtzW">
          <note type="signatory" corresp="i-3JecSyBEVBAAoLDbynKGW6"/>
        </correspContext>
        <correspAction type="submitted" xml:id="i-VqR8zdj7evwvURX2Er4bZe">
          <date when="2023-10-05"/>
          <time when="13:15:52"/>
        </correspAction>
        <correspAction type="reviewed" xml:id="i-MNop1JtTeEUTLLV9L4ZFHY">
          <date when="2023-10-05"/>
          <time when="13:40:32"/>
        </correspAction>
        <correspAction type="referred" xml:id="i-CFdYqz2sY7C76XuRp7eNFo">
          <date when="2023-10-17"/>
        </correspAction>
        <correspAction type="assigned" xml:id="i-Lz3nJSzHsjuA73kqPStsD2">
          <date when="2024-05-02"/>
          <time when="15:54:21"/>
        </correspAction>
        <correspContext corresp="i-Lz3nJSzHsjuA73kqPStsD2">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-E5VEK3bmx8148JLNEaAwVy"/>
        <correspContext corresp="i-E5VEK3bmx8148JLNEaAwVy">
          <ref type="uppgift">2023/24:UU8</ref>
          <ref type="ref_dok_id">HB01UU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU8</ref>
          <ref type="ref_dok_titel">Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2399 av Yusuf Aydin (KD) Bistånd via civilsamhället till utsatta minoriteter</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-8FD8vdJgrRTtiSdodiQ8SG">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-CMrZkRbcVUCHaYi1bv42cx">
              Riksdagen ställer sig bakom det som anförs i motionen om att
              en del av svenskt bistånd bör kanaliseras via kyrkor och andra
              lokala ideella organisationer i Mellanöstern, för att hjälpa förföljda
              religiösa och etniska minoriteter och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TJUP3eMza4NiTZZt46W8ey">
            Motivering
          </head>
          <p xml:id="i-6j9ATCwerY3BNJskgb5iXT">
            Under de senaste 20 åren har många religiösa och etniska minoriteter
            i Mellanöstern fördrivits från sina hem. Exempelvis har den kristna
            befolkningen i Mellanöstern minskat med närmare 80 % till följd
            av krig och förtryck under denna period. Det finns dock fortfarande
            religiösa och etniska minoriteter kvar i regionen, men dessa folk­grupper
            lever under svåra omständigheter. Dessa minoriteter behöver omvärldens
            stöd för att överleva i sina ursprungsområden.
          </p>
          <p xml:id="i-SytqNHcVqurWBahHCZT6Uu">
            Innan USA:s invasion av Irak 2003 bodde många olika etniska och
            religiösa minoritetsgrupper i landet som exempelvis syrianer,
            kaldéer, assyrier och armenier. Efter diktatorn Saddam Husseins
            fall hamnade landet i ett politiskt kaos, där ett flertal väpnade
            grupperingar inledde konflikter som drabbade många av minoriteterna
            i landet.
          </p>
          <p xml:id="i-4jd7niY7kdGL3FPmgnGcso">
            Irak har länge varit ett samhälle i förfall, utan säkerhet och
            trygghet, och detta har drabbat de etnoreligiösa minoriteterna
            hårt. Sunni- och shiamuslimer samt kurder gjorde maktanspråk och
            en sekteristisk maktdelning. Den efterföljande väpnade konflikten
            mellan shia- och sunniirakier har sedan 2003 förorsakat massflykt
            av landets religiösa minoriteter. Mitt i denna maktkonflikt har
            islamistiska grupper med våld fördrivit många minoriteter från
            sina hem.
          </p>
          <p xml:id="i-HGWo1SL96VSo1GvS6Arimk">
            År 2014 ockuperade terrorgruppen Islamiska staten (IS) stora
            delar av Irak och områdena Niniveprovinsen, Mosul liksom jezidiernas
            område Sinjar. Dessa områden drabbades hårt av islamistisk terror.
            Med våld fördrevs över 200 000 invånare som tillhör en minoritetsgrupp
            från staden Mosul och Niniveprovinsen på bara några dagar.
          </p>
          <p xml:id="i-Sgu6hC6rkY1Rrs5ikeccX8">
            Fördrivningen av minoriteterna i regionen har erkänts som ett
            folkmord av EU-parlamentet och av många nationella parlament.
            Många etniska och religiösa minoriteter, som kallar Irak sitt
            hem, är idag är på flykt. De flesta är flyktingar som befinner
            sig i den kurdiska regionen och vill återvända till sina hem.
            Även de tusentals irakiska flyktingar som befinner sig i Turkiet,
            Libanon och Jordanien vill återvända.
          </p>
          <p xml:id="i-JtAgN9ndXhrwgGA3RmMDAH">
            Inbördeskriget i Syrien har pågått sedan 2011. Hundratusentals
            människor har dödats, och miljontals människor är nu på flykt
            både i Syrien och i angränsande länder. En del av dessa människor
            har lyckats fly till Europa och Sverige, men de allra flesta är
            kvar i den krigsdrabbade regionen.
          </p>
          <p xml:id="i-5RXjHRDHxK6pBcF5SdJNnX">
            De internationella biståndsorganisationerna har svårt att hjälpa
            de behövande i Syrien på grund av det svåra säkerhetsläge som
            råder i landet. Bristen på humanitär hjälp är stor och behoven
            är omfattande i både Syrien och Irak. Jordbävningen i februari
            2023 som drabbade Turkiet och Syrien har försämrat den redan svåra
            humanitära situationen. Det internationella humanitära stöd som
            skickas via regeringen i Bagdad och andra organ i Irak kommer
            inte fram till minoritetsfolkgrupperna i området. Motsvarande
            situation gäller i Syrien.
          </p>
          <p xml:id="i-TLmpnSMednVHZ2UQ2A8Au2">
            Sverige är en stor och generös biståndsgivare, både vad gäller
            humanitärt bistånd och utvecklingsbistånd. Mycket av biståndet
            går via olika FN-organisationer, men även till civilsamhället.
            Trots detta når inte hjälpen alltid fram till de mest utsatta.
            Därför är det viktigt att se över nya kanaler, så att biståndet
            når fram till fler behövande.
          </p>
          <p xml:id="i-BbH6GC9WxmUiFHypzA9yak">
            Ett exempel är via de etablerade kyrkor och lokala organisationer
            som finns på plats i regionen och som har fungerande hjälpinsatser.
            De känner till situationen väl och vet var behoven är som allra
            störst. USA:s biståndsmyndighet (Usaid) och FN:s utvecklingsprogram
            (UNDP) har tidigare beslutat att öka biståndet till religiösa
            och etniska minoriteter i Irak för att hjälpa dem att återvända
            till sina hem som de tvingats fly ifrån. Delar av det biståndet
            har öronmärkts till trosbaserade och andra hjälp­organisationer
            för att möta behoven hos utsatta etnoreligiösa minoriteter i Niniveprovinsen.
          </p>
          <p xml:id="i-HbS8jtsR9TbG7RycY2xBYt">
            Även Sverige bör kanalisera en del av det svenska biståndet till
            behövande utsatta minoriteter i regionen via kyrkor och andra
            lokala ideella organisationer i Mellanöstern, för att fler människor
            ska få den hjälp de behöver.
          </p>
        </div>
        <div type="motSignatures">
          <list>
            <item xml:id="i-Mc6ZE4Q7NjgtfTXxDq9Q3v">
              Yusuf Aydin (KD)
            </item>
          </list>
        </div>
      </div>
    </body>
  </text>
</TEI>
