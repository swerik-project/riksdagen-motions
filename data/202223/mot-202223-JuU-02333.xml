<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-02333">
  <teiHeader>
    <fileDesc>
      <titleStmt>
        <title>med anledning av prop. 2022/23:53 Skärpta straff för brott i kriminella nätverk</title>
        <author corresp="i-AcrNjdftfgEDKtVYDbE4tQ">av Gudrun Nordborg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2333 av Gudrun Nordborg m.fl. (V)</title>
          <idno type="rdwebb">HA022333</idno>
          <rs type="number">2333</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA022333/text</ref>
          <ref type="dokument_url_html">https://data.riksdagen.se/dokument/HA022333</ref>
          <ref type="dokumentstatus_url_xml">https://data.riksdagen.se/dokumentstatus/HA022333</ref>
          <ref type="pdf">https://data.riksdagen.se/fil/9CEADBFB-ADE0-4DD8-9626-86100DCB634F</ref>
          <ref type="docx">https://data.riksdagen.se/fil/9A6D687B-F010-4048-B102-8AC79FC70A43</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WEvWjktyzaNccceUjywVYE</idno>
            <name>Frida Tånghag</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8ETjgEfGQcMDo5BJUEW4Ac" type="basedOn"/>
        <correspContext corresp="i-8ETjgEfGQcMDo5BJUEW4Ac">
          <ref>Proposition 2022/23:53</ref>
        </correspContext>
        <correspAction xml:id="i-5ou9yXkw1BqSf23KL4x7D4" type="signed"/>
        <correspContext corresp="i-5ou9yXkw1BqSf23KL4x7D4">
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-WEvWjktyzaNccceUjywVYE"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-qadUEfpRa3ufaRXQUdn8x" type="submitted">
          <date when="2023-02-14"/>
          <time when="13:25:20"/>
        </correspAction>
        <correspAction xml:id="i-9PFQP6P3dw9YbXVcpZuDBV" type="reviewed">
          <date when="2023-02-20"/>
          <time when="11:13:28"/>
        </correspAction>
        <correspAction xml:id="i-BnHMq3E38QG7EMyWBvrK75" type="dismissed">
          <date when="2023-02-21"/>
        </correspAction>
        <correspAction xml:id="i-UHCzqyZCniUHGqT2NJ3Etz" type="referred">
          <date when="2023-02-22"/>
        </correspAction>
        <correspAction xml:id="i-QJoY3mczRzEJvxbXDAKgvx" type="assigned">
          <date when="2023-05-03"/>
          <time when="16:40:07"/>
        </correspAction>
        <correspContext corresp="i-QJoY3mczRzEJvxbXDAKgvx">
          <ref type="assignedTo">Justitieutskottet</ref>
        </correspContext>
        <correspAction xml:id="i-2tVVYkhvZR5kcqWNSiz1Yp" type="behandlas_i"/>
        <correspContext corresp="i-2tVVYkhvZR5kcqWNSiz1Yp">
          <ref type="uppgift">2022/23:JuU8</ref>
          <ref type="ref_dok_id">HA01JuU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU8</ref>
          <ref type="ref_dok_titel">Skärpta straff för brott i kriminella nätverk</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ANovC4g8NYMaHyhvqBeNdu" type="motHeader">
        <div xml:id="i-C5HofwsLBWAztUGXr8JuL8" type="motTitle">
          Motion till riksdagen 2022/23:2333 av Gudrun Nordborg m.fl. (V)
          med anledning av prop. 2022/23:53 Skärpta straff för brott i kriminella
          nätverk
        </div>
      </div>
      <div xml:id="i-4eH19w3dce4rkXwHf2jGGy" type="motBody">
        <div xml:id="i-WbKpPYdoudWVDdy743iAP9" type="motProposal" subtype="förslag">
          <head xml:id="i-TZsbycJUVK5TzRaizJncpR">
            1 Förslag till riksdagsbeslut
          </head>
          <list xml:id="i-LBzKh6YAqtSVeS2wwkKwbp" style="ol">
            <item xml:id="i-CTHx6pc7pYCTqXaLieK5AA">
              Riksdagen avslår proposition 2022/23:53.
            </item>
            <item xml:id="i-6HrmSY3KUsHYYsiftzN4WT">
              Riksdagen ställer sig bakom det som anförs i motionen om att
              regeringen bör återkomma med förslag till lagstiftning i syfte
              att införa nya kvalifikationsgrunder som innebär att det vid bedömningen
              av om brottet allmänfarlig ödeläggelse är grovt särskilt ska beaktas
              om gärningen inneburit fara för flera människor eller för egendom
              av särskild betydelse eller annars varit av särskilt farlig eller
              allvarlig art samt ge brottet benämningen grov allmänfarlig ödeläggelse,
              och detta tillkännager riksdagen för regeringen.
            </item>
            <item xml:id="i-NddyrGPCM2c1FHtEX5U8J2">
              Riksdagen ställer sig bakom det som anförs i motionen om att
              regeringen bör återkomma med förslag till lagstiftning i syfte
              att tydliggöra att användandet av skjutvapen och sprängämnen på
              allmän plats särskilt ska beaktas som en försvårande omständighet
              enligt straffskärpningsbestämmelsen i 29 kap. 2 § 6 brottsbalken
              och tillkännager detta för regeringen.
            </item>
            <item xml:id="i-voVtxdsXLJA3NWr4PhLWs">
              Riksdagen ställer sig bakom det som anförs i motionen om att
              regeringen bör återkomma med förslag till lagstiftning i syfte
              att tydliggöra att utnyttjande av ett numerärt överläge särskilt
              ska beaktas som en försvårande omständighet enligt straffskärpningsbestämmelsen
              i 29 kap. 2 § 3 brottsbalken och tillkännager detta för regeringen.
            </item>
            <item xml:id="i-7WW2QSxYTrRz3VN3VnBz9T">
              Riksdagen ställer sig bakom det som anförs i motionen om att
              regeringen bör återkomma med ett förslag till lagstiftning i syfte
              att utvidga straffbestämmelsen om människoexploatering i 4 kap.
              1 b § brottsbalken så att den även omfattar exploatering i brottslig
              verksamhet och tillkännager detta för regeringen.
            </item>
          </list>
        </div>
        <div xml:id="i-X1z5U2r8TmRByGjUrbu4cP" type="motContent">
          <head xml:id="i-Q3sFiuehxrN9t1a1mpYA3t" type="h1">
            2 Inledning
          </head>
          <p xml:id="i-GdVEuPUPuFj2sdfWYarmj6">
            Trots de senaste årens stora resurstillskott till polisen, höjningar
            av flera straff och ökad användning av hemliga tvångsmedel så
            har gängrelaterade brott och skjutningar inte minskat. Polisens
            uppklaring av mord och skjutningar i gängmiljö har samtidigt sjunkit.
            Det visar att det är andra åtgärder som behövs. Sedan december
            2022 har situationen i framför allt Stockholm blivit akut.
          </p>
          <p xml:id="i-8eqwpMbBfCWcTPgC6JwFtx">
            Regeringen måste omgående ta ett helhetsgrepp på problematiken
            med utgångspunkt i forskning och beprövad erfarenhet. Dessvärre
            låter högerpartierna ofta känslor och rent tyckande ligga till
            grund för rättspolitiska åtgärder. Men för att verkligen minska
            den grova kriminaliteten och stärka människors trygghet i utsatta
            områden krävs, i stället för politikers prat om längre och hårdare
            straff, visitationszoner och avlyssning utan brotts­misstanke,
            en gemensam politisk vilja för att minska klassklyftorna i samhället.
          </p>
          <p xml:id="i-48hzHCNd2kbw31LELSpvoY">
            För att få ned den grova brottsligheten går det inte bara att
            vara hård mot de kriminella – det gäller att vara smartare än
            de kriminella. Vissa straff kan behöva höjas, men mycket mer fokus
            måste riktas mot att förhindra rekryteringen av barn till gäng­kriminalitet.
            Det brottsförebyggande arbetet börjar med en väl utbyggd välfärd
            för alla, även i eftersatta s.k. socialt utsatta områden. Om skolan,
            fritidsaktiviteter och samhället i övrigt fungerar väl så minskar
            möjligheterna att rekrytera barn och ungdomar in i kriminalitet.
            Skola och fritidsverksamheter behöver få bättre resurser, likaså
            social­tjänsten. Barn och ungdomar måste få möjligheter till kommunalt
            stödda fritids­aktiviteter, skolan måste få bättre resurser för
            att stödja elever som behöver det för att klara betygen och socialtjänsten
            behöver förstärkas med tillräckliga resurser och kunskap för att
            arbeta både förebyggande och med barnskydd.
          </p>
          <p xml:id="i-SdHMR5JPd9nphTVMpb9Sy5">
            Det handlar även om insatser på kort sikt, som att sprida Sluta
            skjut-projektet till hela landet och att inrätta sociala insatsgrupper
            i områden som särskilt drabbats av grov kriminalitet. Vi har också
            sedan flera år tillbaka föreslagit en nationell haveri­kommission
            mot skjutningarna och en nationell avhopparverksamhet för kriminella.
            Insmugglingen av narkotika och illegala vapen måste stoppas redan
            vid landets gränser för att underminera gängens svarta ekonomi.
            För vidare läsning om åtgärder mot våldet, se vår motion Åtgärder
            med syfte att stoppa våldskulturen (mot. 2022/23:1217).
          </p>
          <head xml:id="i-MNv7f8iVpL5JgQAP59dEm9" type="h1">
            3 Regeringens förslag
          </head>
          <p xml:id="i-SHwZJyQM8FDfeeZjv5iTJ4">
            Regeringens proposition innehåller åtgärder i syfte att markera
            allvaret i brott som begås i kriminella nätverk och vid kriminella
            uppgörelser och för att ge rättsväsendet ut­vidgade möjligheter
            att bekämpa sådan kriminalitet. Regeringen föreslår bl.a. att
            straffen för grovt olaga tvång, olaga hot, grovt olaga hot, rån,
            utpressning och grov utpressning skärps. Vidare föreslås en ny
            typ av straffskärpningsbestämmelse som tar sikte på våldsamma
            uppgörelser bland kriminella och en ny straffbestämmelse som gör
            det straffbart att involvera personer som är under 18 år i brott
            eller brottslig verksamhet. Straffet för narkotikabrott som tar
            sikte på försäljning föreslås skärpas och beställning av narkotika
            för eget bruk kriminaliseras som försöksbrott. Vidare föreslår
            regeringen att presumtionen för häktning ska skärpas och ska gälla
            vid misstanke om brott med ett minimistraff om fängelse i ett
            år och sex månader eller mer.
          </p>
          <p xml:id="i-WNfdsMxsuGUgMY9oPwpMod">
            Regeringens lagrådsremiss innehöll även ett förslag om att återfall
            i brott ska beaktas i skärpande riktning vid straffmätningen i
            fler fall. Detta förslag finns dock inte med i den nu aktuella
            propositionen då regeringen bedömer att Lagrådets synpunkter väcker
            frågor som medför att förslaget i denna del behöver beredas ytterligare.
            Vänster­partiet kommer att bevaka eventuella kommande förslag
            från regeringen om att skärpa regleringen av återfall i brott.
          </p>
          <p xml:id="i-D8WpyCpe6H9Mnfkf8E8fn9">
            Regeringen aviserar också att den har för avsikt att med utgångspunkt
            i Tidöavtalet återkomma med förslag till ytterligare förändringar
            av strafflagstiftningen. Det kan enligt regeringen bl.a. innebära
            förändringar i straffskalorna för vissa brott och för­ändringar
            av reglerna för straffmätning och påföljdsval (s. 75 prop. 2022/23:53).
            Vänsterpartiet kommer noga att följa regeringens arbete även i
            dessa frågor.
          </p>
          <head xml:id="i-FL44Yr37YRLCmSBTo9KQbq" type="h1">
            4 Vänsterpartiets ställningstagande
          </head>
          <p xml:id="i-4fNuYkePxXLjuj1i8NHUDN">
            Vänsterpartiet är inte för generella straffskärpningar. Dock
            kan vi se att det finns om­råden där straffen kan behöva skärpas.
            Men förslag som innebär nykriminalisering eller straffskärpningar
            ska alltid vara väl underbyggda och ha analyserats utifrån nödvändig­het,
            effektivitet och proportionalitet. Dessvärre anser vi att regeringens
            proposition brister i dessa delar. Straffrättssystemet måste också
            hänga ihop. Det är inte en fram­gångsrik metod att höja straffen
            för olika brott i en rad snabba lagstiftningsärenden. I flera
            fall har regeringen presenterat förslag till straffskärpningar
            som antagits av riks­dagens majoritet utan att tidigare höjningar
            av straffen ens hunnit utvärderas. Straff­rättssystemet blir på
            så vis oöverskådligt och onödigt komplicerat och risken för oönskade
            effekter ökar. Straffrättssystemets främsta syfte kan enligt vår
            mening inte vara att fungera som ett signalsystem för regeringens
            påstådda handlingskraft mot kriminalitet.
          </p>
          <p xml:id="i-JbVMzg6qo2J1aYbU2cF6gx">
            Lagrådet skriver i sitt utlåtande att de skärpningar som föreslås
            av regeringen i många delar kommer att träffa brett och alltså
            inte bara de brott som begås inom ramen för s.k. kriminella nätverk.
            Lagrådet konstaterar även att tillvägagångssättet att gång på
            gång höja straffskalorna för olika brott och motivera åtgärden
            i det enskilda fallet i praktiken innebär att regeringen aldrig
            kommer in på den mer övergripande frågan om hur olika brottstyper
            ska placeras ut på skalan från bötesminimum till det strängast
            möjliga fängelsestraffet och därmed inte heller på frågan om var
            den allmänna repressionsnivån ska ligga. I stället leder regeringens
            åtgärder till att graden av straff­rättslig repression växer fram
            genom successiva och i vissa fall återkommande straff­höjningar
            för enskilda brott. Ju längre denna utveckling pågår utan att
            regeringen tar ett helhetsgrepp över den viktiga frågan om på
            vilken nivå frihetsberövandena på grund av brott ska ligga, desto
            mer finns det anledning att ifrågasätta om straffsystemet bygger
            på en genomtänkt syn och om de straff som föreskrivs för de olika
            brotten i brottsbalken och i specialstraffrätten verkligen står
            i rätt proportion till varandra. Lagrådet noterar även att de
            skäl som åberopas för straffskärpningarna inte i alla delar låter
            sig förenas med de grundtankar om proportionalitet och ekvivalens
            som påföljdssystemet vilar på. Lagrådet lyfter i detta sammanhang
            särskilt fram att det förekommer formuleringar av typen att straffskalan
            för något brott bör höjas för att det finns ett behov av att ”komma
            åt” eller ”bekämpa” brottsligheten och att den straffrättsliga
            regleringen ska bli mer ”effektiv” för att bemöta kriminella nätverk.
          </p>
          <p xml:id="i-A1fg1gaq4Btioy16mumLMM">
            Justitieombudsmannen (JO) påpekar i sitt remissvar på utredningen
            (SOU 2021:68) att det straffrättsliga regelverket har utformats
            för att svara mot högt ställda krav på rättssäkerhet i form av
            förutsebarhet, proportionalitet och likabehandling. Dessa krav
            förutsätter att systemet är tydligt och överblickbart. JO lyfter
            även risken för att samma försvårande omständigheter kan komma
            att beaktas flera gånger enligt olika bestämmelser om förslaget
            genomförs, detta vid såväl gradindelning som straffvärde­bedömning
            och straffmätning, vilket inte är acceptabelt. Dessutom riskerar
            den straffrättsliga regleringen att bli både svårare att överblicka
            och mindre förutsebar, vilket inte är godtagbart ur ett rättssäkerhetsperspektiv.
          </p>
          <p xml:id="i-FTxhYbQ9r9V7Rn34C1RtNU">
            Regeringen bedömer att kostnadsökningarna för Kriminalvården
            kan beräknas till sammanlagt ca 800 miljoner kronor per år. I
            sammanhanget bör även beaktas att Kriminalvården redan är i kris
            beroende på bl.a. överbeläggning.
          </p>
          <p xml:id="i-CD6jcGcjMjeLa7mf727KKP">
            Vänsterpartiet anser sammanfattningsvis att riksdagen bör avslå
            regeringens förslag förutom på några punkter där vi delvis har
            andra förslag till lagändringar än regeringen. Här nedan redogör
            vi för vår inställning till de viktigaste förslagen i propositionen.
          </p>
          <head xml:id="i-BGstqrJhMb572vR2BjYfPx" type="h2">
            4.1 Straffen för grovt olaga tvång, olaga hot, grovt olaga hot,
            rån, utpressning och grov utpressning skärps
          </head>
          <p xml:id="i-WxzBTvr1M6oMYyZbHntyws">
            Vänsterpartiet ser inte behovet av de höjningar av vare sig minimistraff
            eller i före­kommande fall högsta straff som regeringen föreslår.
            Straffen för ett flertal brott har redan skärpts i olika omgångar.
            Dessutom kommer de höjda straffen att träffa fler personer än
            enbart de som är aktiva i någon form av kriminellt nätverk. Detta
            innebär att ändamålet med regeringens förslag inte är uppfyllt.
          </p>
          <p xml:id="i-FuB2iZ97ncMCU4GgkaJSzs">
            Som JO lyfter i sitt remissvar har ett stort antal lagstiftningsåtgärder
            genomförts de senaste åren i syfte att särskilt motverka brottslighet
            som är kopplad till kriminella nätverk eller annan allvarlig brottslighet.
            Det handlar om nykriminaliseringar, ut­vidgningar av befintliga
            straffbestämmelser, skärpta straffskalor och nya kvalifikations­grunder.
            Därutöver har ytterligare straffskärpningsgrunder införts. Enligt
            JO blir det allt svårare att få grepp om den sammantagna effekten
            av olika åtgärder. När ändringar sker med täta mellanrum hinner
            dessutom inte tidigare lagändringar utvärderas. Därmed är det
            oklart om reformerna fått avsedd effekt i rättstillämpningen och
            ytterligare åtgärder verkligen är nödvändiga.
          </p>
          <p xml:id="i-TbaiU11kDNFFbrqwetSbug">
            Även Advokatsamfundet anser att straffskärpningar inte bör genomföras
            i alltför drastisk takt. En straffskärpning bör inte genomföras
            utan att det finns möjligheter att utvärdera vilka effekter redan
            genomförda åtgärder haft i praktiken. Advokatsamfundet konstaterar
            att det genomförts ett stort antal straffskärpningar under senare
            tid, bl.a. 2017 då minimistraffen för bl.a. grov misshandel, synnerligen
            grov misshandel, grovt olaga tvång, grovt olaga hot, grovt rån
            och grov utpressning höjdes (prop. 2016/17:108). Vidare slopades
            straffrabatten för unga myndiga i januari 2022. Tillsammans med
            de föreslagna straffskärpningarna innebär detta en mycket kraftigt
            höjd repressionsnivå, särskilt för unga vuxna i åldern 18–21 år.
            Sammantaget anser Advokatsamfundet att utredningen inte redovisat
            tillräckligt starka skäl för de föreslagna straffskärpningarna.
            Vänsterpartiet instämmer i den bedömningen och yrkar därmed avslag
            i den delen.
          </p>
          <head xml:id="i-9drWdHHXkcmzNtxbevJc4W" type="h2">
            4.2 Straffansvaret för rån utvidgas till att omfatta även betalningsverktyg
          </head>
          <p xml:id="i-HPw9x5jtn8WAECS47dHBpb">
            Regeringen föreslår att straffansvaret för rån utvidgas till
            att även gälla den som olovligen tar eller tvingar till sig ett
            betalningsverktyg med användande av s.k. råntvång samt den som
            sedan han eller hon tagit ett betalningsverktyg och anträffats
            på bar gärning sätter sig till motvärn på motsvarande sätt mot
            den som vill återta det tillgripna. För ansvar förutsätts att
            gärningsmannen har avsikt att använda betalningsverktyget för
            att bereda sig själv eller någon annan vinning.
          </p>
          <p xml:id="i-93s9iSKQPDwqEXGX6TPMxY">
            Människor bär i dag i mindre utsträckning kontanter med sig och
            allt fler butiker är kontantlösa i den meningen att man inte längre
            accepterar sedlar och mynt som betal­ningsmedel. Detta har medfört
            förändringar av rånbrotten, som i ökad utsträckning kommit att
            inriktas på att komma över andra betalningsmedel än kontanter.
            Rån­bestämmelsen omfattar dock enligt gällande rätt inte alltid
            dessa situationer. Bankkort och andra s.k. betalningsverktyg anses
            formellt sakna förmögenhetsvärde och kan därför i strikt mening
            inte omfattas av stöldfallet av rån.
          </p>
          <p xml:id="i-VDqjwinBQAN1jib3P92TA4">
            Vänsterpartiet anser att det är rimligt att även andra former
            av betalningsverktyg än kontanter omfattas av rånbestämmelsen.
            Vi står därför bakom regeringens förslag i den delen.
          </p>
          <head xml:id="i-gRG8DnbngS8UCo16viPpj" type="h2">
            4.3 Nya kvalifikationsgrunder för grov allmänfarlig ödeläggelse
          </head>
          <p xml:id="i-371pgzVyGgSJq3MckmU13E">
            Regeringen föreslår att nya kvalifikationsgrunder införs som
            innebär att det vid bedömningen av om brottet allmänfarlig ödeläggelse
            är grovt särskilt ska beaktas om gärningen inneburit fara för
            flera människor eller för egendom av särskild betydelse eller
            annars varit av särskilt farlig eller allvarlig art. Dessutom
            ges den grova svårhets­graden av allmänfarlig ödeläggelse en egen
            brottsbeteckning, grov allmänfarlig öde­läggelse.
          </p>
          <p xml:id="i-B4RWFSLwGKpo4pRJitMrJM">
            Vänsterpartiet står bakom förslaget eftersom vi anser att de
            sprängningar som sker i bl.a. människors bostadsområden med stor
            fara för många liv är extremt allvarliga. Detta bör avspegla sig
            i lagstiftningen.
          </p>
          <head xml:id="i-8AYCGDHpUpZu4fV662k9PP" type="h2">
            4.4 En ny typ av straffskärpningsbestämmelse som tar sikte på
            våldsamma uppgörelser bland kriminella införs
          </head>
          <p xml:id="i-RGqED9RZCvSy7pt7GUAT57">
            Regeringen föreslår en ny typ av straffskärpningsbestämmelse
            vars syfte är att ta sikte på våldsamma uppgörelser bland kriminella.
            I högerregeringens retorik är det detta förslag som kallas ”dubbla
            straff för gängkriminella”. Som synnerligen försvårande omständigheter
            vid bedömningen av straffvärdet föreslås det, vid sidan av vad
            som gäller för varje särskild brottstyp, beaktas om brottet inneburit
            ett allvarligt angrepp på någons liv eller hälsa eller trygghet
            till person och
          </p>
          <list xml:id="i-5sNueaVgkApc1iUBp9mEPp" style="ol">
            <item xml:id="i-XtAjqR4AhM3RaFRiniQdSv">
              innefattat användning av skjutvapen eller sprängämne eller annat
              liknande ämne och begåtts på allmän plats eller på en annan plats
              där människor brukar samlas eller har samlats eller
            </item>
            <item xml:id="i-PRjXTd4FUm94UY4D51BjLg">
              haft bakgrund i eller varit ägnat att framkalla en konflikt mellan
              grupper av personer i vilken skjutvapen eller sprängämne eller
              annat liknande ämne används.
            </item>
          </list>
          <p xml:id="i-BtiiDzPkp7ZzbGotPE3qdh">
            Om någon omständighet som avses i den aktuella straffskärpningsgrunden
            har beaktats vid straffvärdebedömningen, ska det, enligt förslaget,
            för brottet få dömas till fängelse på viss tid som överstiger
            det högsta straff som kan följa på brottet.
          </p>
          <p xml:id="i-4WZ6VyQQG6ChkFs6fSWGEw">
            Regeringens förslag är problematiskt på flera sätt. Redan i dag
            kan dock användning av skjutvapen eller sprängämne beaktas som
            försvårande omständigheter inom ramen för den befintliga straffskärpningsbestämmelsen
            i 29 kap. 2 § brottsbalken. Vi föreslår därför att den första
            punkten i regeringens förslag ska arbetas in i den befintliga
            bestämmelsen 29 kap. 2 § BrB, förslagsvis i punkten 6 där det
            anges att det som för­svårande omständigheter särskilt ska beaktas
            om brottet utgjort ett led i en brottslighet som utövats i organiserad
            form eller systematiskt eller om brottet föregåtts av särskild
            planering. Vi anser att det kan fylla en viktig funktion att tydliggöra
            i lagstiftningen att användning av skjutvapen och sprängmedel
            på allmän plats särskilt ska beaktas som försvårande omständigheter
            vid bedömningen av straffvärdet.
          </p>
          <p xml:id="i-PkD9pkv2YgFACEaZ3YVHen">
            Genom att göra en egen paragraf om synnerligen försvårande omständigheter
            i stället för vad som i dag stadgas som försvårande omständigheter,
            vill regeringen visa att straffskärpningen kan leda till ett straff
            högre än maxstraffet på respektive straff­skala, s.k. dubbla straff.
            Punkt 2 i den föreslagna paragrafen är dock behäftad med för stora
            osäkerheter för att vi ska kunna acceptera den. Advokatsamfundet
            avstyrker punkt 2 med hänvisning till att ”det inte ur legalitetssynpunkt
            är godtagbart att genomföra en straffskärpningsgrund utifrån de
            svåra avgränsningsproblem som förslaget innebär”. Som vi tolkar
            Advokatsamfundet är det särskilt rekvisitet framkalla en konflikt
            mellan grupper av personer som kommer att innebära problem vid
            tillämp­ningen, då detta ska bevisas. Vidare har även utredningen
            funnit att den föreslagna bestämmelsen kan bli svårare att tillämpa
            än andra straffskärpningsgrunder.
          </p>
          <p xml:id="i-HAxbsyiapgAgQcyijzma1F">
            Regeringens förslag om att lägga till nya punkter till bestämmelserna
            om straff­mätning och bryta ut dem som synnerligen försvårande
            leder även till att systematiken blir svåröverskådlig och reglerna
            svårtillämpade. JO skriver i sitt remissvar att det är bekymmersamt
            att regleringen i 29 kap. BrB går i en riktning mot att bli alltmer
            detaljerad och att kapitlet används för att åstadkomma straffskärpningar
            för specifika brottstyper och företeelser, något som det inte
            är avsett för. Varje ny straffskärpnings­grund som införs kan
            även minska betydelsen av den allmänna straffskärpningsregeln
            i 29 kap. 1 § andra stycket BrB.
          </p>
          <p xml:id="i-X9uYtGExYxsRuXPug4YxWj">
            Vi yrkar därför avslag på den andra punkten i regeringens förslag
            till ny 29 kap. 2 a § BrB. Vi yrkar även avslag på förslaget om
            att det ska vara möjligt att döma till ett straff som överstiger
            straffmaximum om en omständighet i 29 kap. 2 a § har beaktats
            vid straffvärdebedömningen. Det räcker enligt vår mening med att
            tydliggöra att användandet av skjutvapen och sprängämne på allmän
            plats i den föreslagna punkten 1 särskilt ska beaktas som försvårande
            omständigheter enligt 29 kap. 2 § 6 BrB.
          </p>
          <head xml:id="i-GySEb28GRqo7jZ6FUxRRNN" type="h2">
            4.5 Ett numerärt överläge ska betraktas som en försvårande omständighet
            vid straffmätningen
          </head>
          <p xml:id="i-X4LSajA8828N9MFwZGCr75">
            Regeringen föreslår att den befintliga bestämmelsen 29 kap. 2
            § 3 BrB om att det sär­skilt ska beaktas som en försvårande omständighet
            om den tilltalade utnyttjat någon annans skyddslösa ställning
            eller svårigheter att värja sig utvidgas, så att det även särskilt
            ska beaktas om den tilltalade utnyttjat ett numerärt överläge.
          </p>
          <p xml:id="i-BReoypp7FPhrdcmWz4UTzY">
            Förvisso beaktas numerära överlägen vid brott mot person regelmässigt
            som försvårande omständigheter redan med nuvarande reglering,
            vilket bl.a. Hovrätten över Skåne och Blekinge och Lunds tingsrätt
            påpekar. Den föreslagna lagändringen innebär därmed enbart ett
            förtydligande. Vänsterpartiet ser ändå ett värde i att tydliggöra
            att numerära överlägen redan i dag ska beaktas som försvårande
            omständighet och står därför bakom förslaget i den delen.
          </p>
          <head xml:id="i-9NWhrvkfXWrEtbLHLJCWTJ" type="h2">
            4.6 En ny straffbestämmelse införs som gör det straffbart att
            involvera personer under 18 år i brott eller brottslig verksamhet
          </head>
          <p xml:id="i-BaMa2qoY1snn1hb5p8AaLx">
            Regeringen föreslår att en ny straffbestämmelse införs i 16 kap.
            BrB. Den som för brott eller brottslig verksamhet anlitar, betalar,
            instruerar eller överlämnar egendom till någon som inte har fyllt
            18 år och därigenom, eller på annat liknande sätt, involverar
            honom eller henne i brottet eller den brottsliga verksamheten,
            ska dömas för involverande av en underårig i brottslighet till
            fängelse i högst 4 år. Detta ska gälla även om den som begår en
            sådan gärning inte haft uppsåt till men varit oaktsam beträffande
            omständigheten att den unge inte fyllt 18 år. Om involverandet
            med hänsyn till den ringa skillnaden i ålder eller utveckling
            mellan den som har begått gärningen och den andra personen eller
            annars är uppenbart mindre allvarligt, ska inte dömas till ansvar.
          </p>
          <p xml:id="i-GzMbPWQMd997KwvnDPhJy1">
            Vänsterpartiet anser att åtgärder som syftar till att minska
            nyrekryteringen av barn och unga människor in i kriminalitet är
            av avgörande betydelse för att komma till rätta med dagens akuta
            situation. Därför är vi beredda att ställa oss bakom ett förslag
            om att straffa den som exploaterar barn under 18 år i kriminalitet.
          </p>
          <p xml:id="i-HTVYJXAKY1Xh7oeJhJcgZe">
            Utredningen SOU 2021:68 har, förutom ett motsvarande brott som
            det regeringen föreslår i 16 kap. BrB, föreslagit att utvidga
            straffbestämmelsen om människo­exploatering i 4 kap. 1 b § BrB
            så att den även omfattar exploatering i brottslig verksamhet.
            Vi anser ett detta förslag är bättre än det som regeringen nu
            lägger fram. Människoexploateringsbrottet innefattar i dag bl.a.
            exploatering av en person i tvångsarbete, arbete under uppenbart
            orimliga villkor eller tiggeri. Vi menar att exploatering i brottslig
            verksamhet passar väl in i den kontexten.
          </p>
          <p xml:id="i-R2P7enSWZrZUeYo5PhQUWu">
            Regeringens bärande skäl till att inte gå på utredningens linje
            om att även utvidga människoexploateringsbrottet är att den unge
            i vissa fall skulle bli både målsägande och tilltalad. Men enligt
            vår uppfattning kan det inträffa även med den brottskonstruktion
            som regeringen föreslår. Enligt utredningen kan sådana situationer
            redan uppstå i samband med människohandel som avser brottslig
            verksamhet. Också i andra sammanhang kan en person vara både målsägande
            och tilltalad i samma rättegång. När det gäller en utvidgning
            av människoexploateringsbrottet får man, enligt utredningen, skilja
            på den gärning som exploateringen inneburit och den gärning som
            den unge begått. Att tillförsäkra att den som exploaterats när
            han eller hon själv begått brott får sina intressen tillvaratagna,
            både som målsägande och som misstänkt eller tilltalad, bör inte
            möta några större praktiska hinder.
          </p>
          <p xml:id="i-UbQrV7ygAPnmw6kdq4rDeV">
            Dessutom har regeringens förslag ett annat skyddsintresse genom
            placeringen i 16 kap. (brott mot allmän ordning) i stället för
            4 kap. (brott mot frihet och frid). Vi anser att skyddsintresset
            primärt är den unges frihet och frid, inte allmän ordning. Vi
            instämmer även i utredningens bedömning att också vuxna bör omfattas
            av bestämmelsen om exploatering i brottslig verksamhet.
          </p>
          <head xml:id="i-EWj8qLP9WArtoNCjKDepGT" type="h2">
            4.7 Straffet skärps för narkotikabrott som tar sikte på försäljning,
            och beställning av narkotika för eget bruk kriminaliseras som
            försöksbrott
          </head>
          <p xml:id="i-HvmRjDpU13MFt2rt71Z4Hu">
            Regeringen föreslår att en särskild straffskala införs för narkotikabrott
            av normalgraden som innebär att gärningsmannen säljer narkotika
            eller annars befattar sig med narkotika som är avsedd att säljas
            eller bjuder ut narkotika till försäljning, förvarar eller befordrar
            vederlag för narkotika, förmedlar kontakter mellan säljare och
            köpare eller företar någon annan sådan åtgärd, om förfarandet
            är ägnat att främja narkotikahandel. Straffskalan ska vara fängelse
            i lägst sex månader och högst tre år. Narkotikabrott som omfattas
            av den särskilda straffskalan bör enligt regeringen inte kunna
            bedömas som ringa narkotikabrott. Regeringens förslag innebär
            att den befintliga 1 § första stycket 5 i narkotikastrafflagen
            bryts ut och blir till ett särskilt stycke med en förhöjd straffskala.
            I punkt 5 anges att den som bjuder ut narkotika till försäljning,
            förvarar eller befordrar vederlag för narkotika, förmedlar kontakter
            mellan säljare och köpare eller företar någon annan sådan åtgärd,
            om förfarandet är ägnat att främja narkotikahandel, döms för narkotikabrott
            till fängelse i högst tre år. Enligt 2 § narkotikastrafflagen
            döms dock för ringa narkotikabrott till böter eller fängelse i
            högst sex månader om brottet med hänsyn till arten och mängden
            narkotika samt övriga omständigheter är att anse som ringa.
          </p>
          <p xml:id="i-PZdFLuKUgN3PVq7sqrJQx7">
            Vänsterpartiet anser att tillverkning, försäljning och innehav
            av narkotika, precis som i dag, ska vara olagligt. Däremot anser
            vi inte att det ska vara kriminellt att vara påverkad av narkotika.
            I dag stämplas narkotikaberoende personer som brottslingar och
            straffas i stället för att få adekvat vård. Det är svårt att få
            vård och stöd vid missbruks­problem. Hundratals människor dör
            av överdoser varje år. Vi anser att narkotika­politiken måste
            bli mer evidensbaserad och grundas på vetenskapliga studier. Det
            är narkotikan som ska vara olaglig, inte de beroende. Därför är
            det Vänsterpartiets hållning att narkotika ska vara fortsatt illegalt
            men att det bör avkriminaliseras att vara påverkad av narkotika.
          </p>
          <p xml:id="i-VJ7vHFCQLAhke3vBwhAo8n">
            Folkhälsomyndigheten och Stockholms universitet (kriminologiska
            institutionen) ifrågasätter regeringens förslag och menar att
            det saknas empiriskt stöd för att strängare straff leder till
            minskad brottslighet samt att straffskärpningar inte löser det
            långsiktiga problemet med narkotikabrott.
          </p>
          <p xml:id="i-7F64BYZdhgfWwrGGEVpR3z">
            Lagrådet har i sitt utlåtande lyft fram att utredningen inte
            föreslagit att den särskilda straffskalan ska tillämpas på de
            förfaranden som avses i 1 § första stycket 5 narkotika­strafflagen.
            Därigenom ifrågasätter Lagrådet om beredningskravet verkligen
            är uppfyllt då remissinstanserna saknat möjlighet att förhålla
            sig till förslaget. Lagrådet skriver även att ändringen kan få
            konsekvenser som är svåra att överblicka och att alla förfaranden
            som faller in under punkten kanske inte bör omfattas av det förhöjda
            minimistraffet.
          </p>
          <p xml:id="i-WvqLu4qtCUf6NSB5s4tgnk">
            Vänsterpartiet anser att det är mycket problematiskt att den
            föreslagna strängare straffskalan kommer att omfatta även fall
            där personer som själva missbrukar narkotika säljer mindre doser
            för att finansiera sitt eget missbruk. Regeringen skriver uttryckligen
            att det inte ska anses förmildrande att gärningspersonen säljer
            narkotika för att finansiera eget missbruk (s. 106 prop. 2022/23:53).
            Vi ser allvarligt på försäljning av narkotika. Men de personer
            som är fast i missbruk behöver primärt få vård, inte straff, oavsett
            om de brukat, innehaft eller sålt narkotika. Vi kan därför inte
            stå bakom regeringens förslag i denna del, så som det nu är utformat.
          </p>
          <p xml:id="i-LxyQjdRaRYg9MdFy4WPCxJ">
            Vidare föreslår regeringen att försök, förberedelse och stämpling
            till narkotikabrott av normalgraden och försök och förberedelse
            till ringa narkotikabrott kriminaliseras vad avser innehav och
            annan befattning med narkotika enligt 1 § första stycket 6 narkotika­strafflagen.
            Regeringen gör dock bedömningen att försök och förberedelse till
            narkotikabrott som avser eget bruk även i fortsättningen bör lämnas
            utanför det kriminaliserade området. Inte heller bör stämpling
            till ringa brott kriminaliseras.
          </p>
          <p xml:id="i-GvEDXsXBo46HG3M9RrtWqY">
            Folkhälsomyndigheten har tidigare lyft behovet av en utvärdering
            av narkotika­strafflagen inklusive kriminaliseringen av eget bruk.
            Myndigheten gör fortsatt bedömningen att det saknas kunskap för
            att kunna ta ställning till förslaget om att kriminalisera försök
            till innehav och annan befattning med narkotika som är avsedd
            för eget bruk.
          </p>
          <p xml:id="i-ABitpoDHhJ15V8fJMQanQS">
            Regeringens förslag innebär att beställning av narkotika på internet
            avsedd för eget bruk kriminaliseras som försöksbrott. En person
            som gör en beställning av narkotika t.ex. över internet eller
            sociala medier, men sedan inte får narkotikan i sin besittning
            på grund av att beställningen har avslöjats eller av annat liknande
            skäl, kan i dag inte dömas för brott om beställningen syftat till
            innehav eller annan befattning som avses i 1 § första stycket
            6 narkotikastrafflagen. Om den beställda narkotikan inte har nått
            beställaren har något brott alltså inte begåtts.
          </p>
          <p xml:id="i-MHJGRwsh5Mfs2rL1f7dSy8">
            Folkhälsomyndigheten invänder att även om försök till eget bruk
            inte kriminaliseras, så kriminaliseras försök till innehav, t.ex.
            beställning, vilket innebär en straffskärpning gentemot personer
            som använder narkotika. Flera remissinstanser, bl.a. Attunda tingsrätt,
            Brottsförebyggande rådet (Brå), Södertälje tingsrätt och Åklagarmyndigheten,
            menar att förslaget innebär en bred kriminalisering som till övervägande
            del kommer att träffa även andra situationer än köp av narkotika
            över internet. Södertälje tingsrätt och Botkyrka kommun gör bedömningen
            att förändringarna kommer att ha en begränsad betydelse för brott
            som begås inom kriminella nätverk. Advokatsamfundet avslår förslaget
            bl.a. eftersom det sannolikt inte kommer att träffa beställningar
            på nätet där säljaren förblir okänd, t.ex. på darknet. Advokatsamfundet
            menar att en kriminalisering av försök att beställa narkotika
            via nätet går för långt om det inte faktiskt går att fast­ställa
            att narkotikan funnits till försäljning. Enligt Advokatsamfundet
            går det inte att lagföra en person för försök till köp av narkotika
            om försöket inte hade kunnat full­bordas vid tidpunkten för beställningen.
            Vänsterpartiet instämmer i remissinstansernas kritik mot förslaget.
          </p>
          <p xml:id="i-35wW6oZikhSjqkXyurER43">
            Vi anser att narkotikastrafflagen behöver ses över för att utvärdera
            hur lagen på­verkar narkotikaanvändningen samt de sociala och
            medicinska skadeverkningarna. Vi är inte beredda att stå bakom
            dylika förslag om ändringar i narkotikastrafflagen innan en sådan
            övergripande översyn av hela narkotikapolitiken gjorts. Regeringens
            förslag om skärpningar i narkotikastrafflagen går dessutom tvärt
            emot Samsjuklighetsutredningens förslag (SOU 2023:5) som tydligt
            visar att missbruk ska mötas med vård och inte repressiva åtgärder.
          </p>
          <head xml:id="i-2mqWnWMj8tCzzSEr6T1afU" type="h2">
            4.8 En presumtion för häktning ska gälla vid misstanke om brott
            med ett minimistraff om fängelse i ett år och sex månader eller
            mer
          </head>
          <p xml:id="i-7MxoB2D5KvNFCf5PV4b8F3">
            Regeringen föreslår att den befintliga presumtionen för häktning
            utvidgas. Om det för brottet inte är föreskrivet lindrigare straff
            än fängelse ett år och sex månader ska häkt­ning ske om det inte
            är uppenbart att skäl till häktning saknas.
          </p>
          <p xml:id="i-VHHRDd2XJpysm8jPeXdXP3">
            Vänsterpartiet kan inte stå bakom förslaget. Sverige har sedan
            1991 regelbundet blivit kritiserat av FN:s och Europarådets tortyrkommittéer
            för långa häktningstider och isolering av misstänkta genom restriktioner.
            Kritiken mot Sverige har inte bara upp­repats under många år utan
            dessutom varit mycket omfattande, då de intagnas situation bl.a.
            har beskrivits som inhuman och förnedrande, främst på grund av
            omfattningen av restriktionerna som innebär långa tider av isolering.
            I syfte att minska häktningstiderna och isoleringen beslutade
            riksdagen 2021 bl.a. att en vuxen person som huvudregel ska få
            sitta häktad i max nio månader (prop. 2019/20:129, bet. 2020/21:JuU43).
          </p>
          <p xml:id="i-WPuZxuMtPjwJQ3s8EKh38x">
            Gränsen för s.k. obligatorisk häktning är i dag ett straff på
            fängelse i två år. Regeringens förslag om att sänka gränsen till
            fängelse i ett år och sex månader innebär att betydligt fler personer
            kommer att häktas. Förslaget verkar därmed i motsatt riktning
            mot tidigare åtgärder för att försöka minska häktningstiderna.
            Häktena liksom anstalt­erna är dessutom redan överbelagda och
            människor sitter kvar långa tider i häkte i väntan på anstaltsplacering.
          </p>
          <p xml:id="i-DxSU6cswtCmZPPJqrnDLui">
            Advokatsamfundet skriver i sitt remissyttrande att presumtionen
            för häktning kräver starka skäl för att brytas. I praktiken innebär
            förslaget alltså att fler personer kommer att häktas och att fler
            brott som inte nödvändigtvis har koppling till organiserad brottslighet
            eller s.k. kriminella nätverk kommer att omfattas av presumtionsregeln.
            Bland annat kommer krogslagsmål och motvärnsfall av rån (t.ex.
            då en snattare i butik utövar våld för att behålla en produkt)
            att omfattas av häktningspresumtionen. Advokatsamfundet avstyrker
            därmed förslaget. Vänsterpartiet instämmer i denna bedömning.
          </p>
          <p xml:id="i-7BjVhDuRjz7RsLKQ9QMyDS">
            Riksdagen bör sammanfattningsvis avslå proposition 2022/23:53.
            Detta bör riks­dagen besluta.
          </p>
          <p xml:id="i-QKarQKyDgJv3MgU4kFQiiX">
            Regeringen bör återkomma med förslag till lagstiftning i syfte
            att införa nya kvalifikationsgrunder som innebär att det vid bedömningen
            av om brottet allmänfarlig ödeläggelse är grovt särskilt ska beaktas
            om gärningen inneburit fara för flera människor eller för egendom
            av särskild betydelse eller annars varit av särskilt farlig eller
            allvarlig art samt ge brottet benämningen grov allmänfarlig ödeläggelse.
            Detta bör riksdagen ställa sig bakom och ge regeringen till känna.
          </p>
          <p xml:id="i-J1Hpxkpzixv5cUL4TRP4rq">
            Regeringen bör återkomma med förslag till lagstiftning i syfte
            att tydliggöra att användandet av skjutvapen och sprängämne på
            allmän plats särskilt ska beaktas som en försvårande omständighet
            enligt straffskärpningsbestämmelsen 29 kap. 2 § 6 BrB. Detta bör
            riksdagen ställa sig bakom och ge regeringen till känna.
          </p>
          <p xml:id="i-5yavxfv8n5AUCwjumBxQ7F">
            Regeringen bör återkomma med förslag till lagstiftning i syfte
            att tydliggöra att ut­nyttjande av ett numerärt överläge särskilt
            ska beaktas som en försvårande omständighet enligt straffskärpningsbestämmelsen
            29 kap. 2 § 3 BrB. Detta bör riksdagen ställa sig bakom och ge
            regeringen till känna.
          </p>
          <p xml:id="i-JpdfZYRssFTyUgm6f2Htj5">
            Regeringen bör återkomma med förslag till lagstiftning i syfte
            att utvidga straff­bestämmelsen om människoexploatering i 4 kap.
            1 b § BrB så att den även omfattar exploatering i brottslig verksamhet.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-T5s9MmPMcA8Royrkg3f1U1" type="signatureBlock">
          <list xml:id="i-Ko5mm4nGLjQ6YhUji6vX2p">
            <item xml:id="i-4k9kkjgvngxULMJ9vHgj24" who="i-AcrNjdftfgEDKtVYDbE4tQ" type="signature">
              Gudrun Nordborg (V)
            </item>
            <item xml:id="i-962kDKd9JAgV1eu9A1Cimw" who="i-S9N4wWD2qfoGM8u1D3QrvL" type="signature">
              Nadja Awad (V)
            </item>
            <item xml:id="i-7NkyJUFrRKS9pq8HUNsJ7t" who="i-WEvWjktyzaNccceUjywVYE" type="signature">
              Frida Tånghag (V)
            </item>
            <item xml:id="i-QwvgHe4p5PDnXpWhkDq9wn" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
