<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00634">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__634/mot_1968__ak__634-001.pdf"/>
      <fw xml:id="i-JtJ4DZKbNL6pSeK4fJoNVr">
        4 Motioner i Andra kammaren, nr 634 år 1968
      </fw>
      <div xml:id="i-Ne1mGSpJZoBniG5aySSiny" type="motHeader">
        <div xml:id="i-CKXY8UHdYvKpULfZatG6YN" type="motTitle"/>
        <div xml:id="i-Xm9De8psuQWzDPyQ1kQ6Tx" type="motSubmissionInfo"/>
      </div>
      <div xml:id="i-H5MjaTZt4jZLb8d5AGfJY" type="motBody">
        <div xml:id="i-A2JLcQCjRuAUwpc6CVXUis">
          <p xml:id="i-QoRa4uAkjWR4no6atsCvBa">
            Nr 634
          </p>
          <p xml:id="i-PZ4eTKYshnC5VBNifVpxvB">
            Av herr Hermansson m. fl., om förhandlingar angående möjligheterna
            att skapa ett nordiskt neutralitetsförbund.
          </p>
          <p xml:id="i-49SnvvNwp16BQLiJXGPRk2">
            (Lika lydande med motion nr 506 i Första kammaren)
          </p>
          <p xml:id="i-6izuLtGURi5JRS4FUrDDxs">
            Militär kapprustning, imperialistiska angreppskrig och nykolonialism
            hör till samtidens stora hinder för en internationell rättsordning
            baserad på fred och frihet för hela världen och alla folk. Med
            tanke på USA:s aggression i Vietnam och po- litisk-ekonomiska
            infiltration av exempelvis Latinamerika kan det förefalla svårt
            att få till stånd avspänningssträvanden i världen. Men supermakterna
            och militär- blocken har nu kommit in i ett läge där en direkt
            konfrontation mellan dem skulle resultera i en katastrof mot bakgrunden
            av den vapentekniska utvecklingen. Vad man brukar kalla öst—väst-konflikten
            har icke eliminerats, men motsättningarna och kampen har delvis
            fått nya former. Men detta är en bräcklig grund och enbart förekomsten
            av de båda supermakterna topprustade och stående mot varandra
            i Europa innebär dagligen allvarliga risker. Nord—syd-konflikten
            (motsättningarna mellan de rika och fattiga länderna) är ingalunda
            ny, men klyftan mellan kretsen av rika och fattiga länder ökar
            jämsides med en tilltagande medvetenhet hos de fattiga folken
            och en konkretisering och aktivisering av deras kamp mot olika
            former av förtryck. Fred och internationell säkerhet kan icke
            realiseras med mindre än en grund- läggande lösning sker av vår
            tids globala problem. Olika säkerhetspolitiska åtgär- der med
            positivt innehåll kan emellertid vara steg i en sådan riktning.
            En för vårt land väsentlig fråga är att minska krigsriskerna för
            Norden och få till stånd en reell avspänning i Europa. Vissa upplösningstendenser
            inom de mili- tära blocken och en förändrad situation på åtskilliga
            andra områden gör det möj- ligt att mera realistiskt än tidigare
            hävda en ny linje inom utrikes- och säkerhets- politiken. Enligt
            vår mening bör man utnyttja de möjligheter som ges i och med att
            Norge, Danmark och Island fördragsmässigt kan lämna NATO år 1969.
            Mot det nuva- rande paktsystemet med anknytning till respektive
            supermakt bör de fem nordiska länderna ställa ett neutralitetsförbund
            i syfte att minska krigsriskerna för de nor- diska länderna och
            bidra till militär avspänning i Europa. Enligt vår mening bör
            den svenska regeringen snarast inleda förhandlingar med övriga
            nordiska länders regeringar i syfte att undersöka möjligheterna
            för skapandet
          </p>
          <pb facs="riksdagen-motions-pdf/data/1968/mot_1968__ak__634/mot_1968__ak__634-002.pdf"/>
          <fw xml:id="i-JzQcVjKvhsyhqbqD6ADnAU">
            Motioner i Andra kammaren, nr 634 år 1968 5
          </fw>
          <p xml:id="i-UqN8YTQZshitARRRNuZaXJ">
            av ett nordiskt neutralitetsförbund. Detta nordiska neutralitetsförbund
            kan steg för steg byggas upp och vidta avspänningsåtgärder enligt
            följande modell: I. Ett nordiskt neutralitetsförbund omfattande
            Sverige, Finland, Norge, Dan- mark och Island bildas. Neutralitetsförbundets
            målsättning: alliansfrihet i fred syftande till neutralitet i
            krig. II. Norden proklameras som en kärnvapenfri zon. All rustningsindustri
            i de nor- diska länderna nationaliseras. III. Samnordiska åtgärder
            för ekonomiskt och politiskt stöd till de progressiva krafterna
            i den tredje världen. Utrikespolitisk aktivitet i neutralismens
            anda och aktiv fredspolitik för att minska spänningen mellan stormaktsblocken
            samt mellan de rika och fattiga länderna. Stöd till sociala frihetsrörelser.
            IV. Åtgärder för att de europeiska staterna gemensamt skall förklara
            sig respek- tera förekomsten av två tyska stater och de bägge
            staternas nuvarande gränser både i förhållande till varandra och
            till omvärlden. V. Reell folklig kontroll över militära försvarsformer.
            Långtgående nedrustnings- åtgärder. Fördomsfri översyn av de olika
            försvarsformerna (militärt försvar, utri- kespolitiken, mellanfolkligt
            samarbete, freds- och konfliktforskning, ekonomisk beredskap,
            psykologiskt försvar, u-landsbistånd med nytt innehåll) för att
            få till stånd en mera ändamålsenlig avvägning mellan olika försvarsformer.
            Med neutralitetsförbundet avser vi en positiv säkerhetspolitisk
            insats för att minska krigsrisker och det militära försvarets
            omfattning till förmån för positiva avspänningsåtgärder och där
            förbundsstaterna betraktar försvars- och säkerhets- politiken
            i betydligt vidare sammanhang än vad som f. n. sker. Med hänvisning
            till vad som ovan anförts föreslås, att riksdagen i skrivelse
            till regeringen begär initiativ till för- handlingar med övriga
            nordiska länders regeringar i syfte att un- dersöka möjligheterna
            för skapandet av ett nordiskt neutralitets- förbund.
          </p>
          <p xml:id="i-BBfVMGWpin8ZhHuWeUcBMQ">
            Stockholm i januari 1968 C. H. Hermansson (vpk)
          </p>
          <p xml:id="i-VFg8F7hJpw5PXC9WPMbh4q">
            Erik Karlsson (vpk) Gunvor Ryding (vpk) Axel Jansson (vpk) i
            Huddinge
          </p>
        </div>
      </div>
    </body>
  </text>
</TEI>
