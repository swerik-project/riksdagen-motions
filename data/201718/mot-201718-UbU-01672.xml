<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-01672">
  <teiHeader>
    <fileDesc>
      <titleStmt>
        <title>Bättre etablering i skolan</title>
        <author corresp="i-HsGsAzKWHQY5pjyAYNXAz7">av Maria Ferm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1672 av Maria Ferm (MP)</title>
          <idno type="rdwebb">H5021672</idno>
          <rs type="number">1672</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5021672/text</ref>
          <ref type="dokument_url_html">http://data.riksdagen.se/dokument/H5021672</ref>
          <ref type="dokumentstatus_url_xml">http://data.riksdagen.se/dokumentstatus/H5021672</ref>
          <ref type="docx">http://data.riksdagen.se/fil/4BED30B5-FAE1-42FA-904F-DF7554E23D3F</ref>
          <ref type="pdf">http://data.riksdagen.se/fil/ED5F8CBF-D00D-4EBE-A9EC-5900D7E61758</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QsxWhRMvBpyrzeBe16ndJD" type="signed"/>
        <correspContext corresp="i-QsxWhRMvBpyrzeBe16ndJD">
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-9n2EKeqVKbSWuGpHGFHnp5" type="submitted">
          <date when="2017-10-03"/>
          <time when="12:46:35"/>
        </correspAction>
        <correspAction xml:id="i-TCZ7E9cm2V835SDiG7A8FU" type="reviewed">
          <date when="2017-10-03"/>
          <time when="14:10:48"/>
        </correspAction>
        <correspAction xml:id="i-PhP37sDiAtk8rr7nKC7e4y" type="referred">
          <date when="2017-10-13"/>
        </correspAction>
        <correspAction xml:id="i-DDpm4QEAvhKK228EWYdNwr" type="assigned">
          <date when="2018-08-22"/>
          <time when="08:22:26"/>
        </correspAction>
        <correspContext corresp="i-DDpm4QEAvhKK228EWYdNwr">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-Tha4LHCi53g43ufXMg5M76" type="behandlas_i"/>
        <correspContext corresp="i-Tha4LHCi53g43ufXMg5M76">
          <ref type="uppgift">2017/18:UbU14</ref>
          <ref type="ref_dok_id">H501UbU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU14</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Q9gE38qtkCHU1HCwdJkoBV" type="behandlas_i"/>
        <correspContext corresp="i-Q9gE38qtkCHU1HCwdJkoBV">
          <ref type="uppgift">2017/18:UbU18</ref>
          <ref type="ref_dok_id">H501UbU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU18</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PkHLJmVUntsSXWJ3FvauEo" type="behandlas_i"/>
        <correspContext corresp="i-PkHLJmVUntsSXWJ3FvauEo">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1672 av Maria Ferm (MP) Bättre
          etablering i skolan
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-2ABxFPk47E5KR1qBnghp6V">
            Förslag till riksdagsbeslut
          </head>
          <list style="ol">
            <item xml:id="i-9vK8u9XVyu9Boq8LBYtb3t">
              Riksdagen ställer sig bakom det som anförs i motionen om att
              staten bör ta ett större ansvar för att mer av resurser fördelas
              till de skolor som har det tuffast och de huvudmän som tar det
              största ansvaret för mottagande av nyanlända elever, och detta
              tillkännager riksdagen för regeringen.
            </item>
            <item xml:id="i-B75ruUPXryUxFYCqvCpk1s">
              Riksdagen ställer sig bakom det som anförs i motionen om en högre
              andel behöriga och erfarna lärare på skolor med de tuffaste utmaningarna
              och tillkännager detta för regeringen.
            </item>
            <item xml:id="i-RCZ28KfQrHNeRq9d1sxxem">
              Riksdagen ställer sig bakom det som anförs i motionen om att
              åldersgränsen för asylsökande att ansöka till ett program i gymnasieskolan
              eller gymnasiesärskolan (inklusive introduktionsprogram) ska vara
              densamma som för bosatta elever och tillkännager detta för regeringen.
            </item>
            <item xml:id="i-QLJPFxzvfHVbctsSvRj7Lw">
              Riksdagen ställer sig bakom det som anförs i motionen om den
              s.k. Nyköpingsmodellen och tillkännager detta för regeringen.
            </item>
            <item xml:id="i-2TidinUQRhHTJan8RGsYco">
              Riksdagen ställer sig bakom det som anförs i motionen om meritpoäng
              för modersmålsstudier och tillkännager detta för regeringen.
            </item>
            <item xml:id="i-6cdpEKUajjxj9CVpu88uzs">
              Riksdagen ställer sig bakom det som anförs i motionen om att
              förändra urvalskriterierna till skolor för att skolan åter ska
              bli en mötesplats för barn med olika bakgrund och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-J2G6EwwdoarvqRsHM3xySz" type="h1">
            Motivering
          </head>
          <p xml:id="i-JystASAuw1z2vuLUyQL6u">
            Alla elever ska få en ärlig chans i skolan. Oavsett om du bott
            här i generationer eller kommer hit som tonåring avgör skolan
            din framtid. Vi ser flera tydliga varningssignaler på att ojämlikheten
            växer i skolsystemet. I såväl svensk forskning som PISA-studierna
            ser vi att sådant som vilken familj man växer upp i, hur många
            böcker man har i bokhyllan hemma och om man har en egen vrå att
            läsa läxan i påverkar ens skolresultat i allt större utsträckning.
            Det kan vi aldrig acceptera.
          </p>
          <p xml:id="i-L8Wwehu6WFCSHGHofRYS55">
            På 1990-talet kom många barn till Sverige från krigets Balkan.
            Idag kan vi se att de som kom då är minst lika ”etablerade” i
            Sverige som barnen som föddes i Sverige. Avgörande var möjligheten
            till en bra skola. Idag är skolan mycket mer segregerad än då.
            Risken är stor att en nyanländ elev får få klasskamrater som pratar
            svenska hemma.
          </p>
          <p xml:id="i-D3Wctc5S4rdvgEXMLjwsLN">
            Mottagandet av nyanlända elever är mycket ojämnt fördelat mellan
            skolor. 2016 rapporterade Skolverket att 10 procent av skolorna
            stod för mottagandet av hälften av alla nyanlända elever, 25 procent
            av skolorna tog emot 75 procent av de nyanlända eleverna.
            <ref target="i-RRwgCETi4runYk2eC1mfqQ">
              [1]
            </ref>
            Skol- och bostadssegregationen gör att många av de skolor som
            gör mest är desamma som de som redan från början har många elever
            med ett annat modersmål än svenska.
          </p>
          <p xml:id="i-ATYSFzgijYL1bWwX1AADHB">
            Uppdelningen av elever i olika skolor baserat på deras bakgrund
            och baserat på deras resultat försvårar skolans roll som nyckel
            i etableringsarbetet. Det har betydelse vilka kamrater en elev
            möter i och utanför klassrummet. Ett exempel är förutsättningarna
            att lära sig svenska om du inte får möta elever med svenska som
            modersmål.
          </p>
          <p xml:id="i-7kSbGySKvmy1SjfTsVJcaF">
            Varje dag gör lärare, rektorer och elever stora insatser i svensk
            skola vilket också mycket glädjande lett till att vi ser tecken
            på starkare skolresultat från Sveriges elever. Men för att dessa
            positiva resultat ska hålla i sig krävs reformer på systemnivå
            för att minska den tilltagande skolsegregationen i Sverige och
            öka stödet till skolorna med de största behoven.
          </p>
          <p xml:id="i-DNXkJB2Ct7vEXBMY1LLRK3">
            Olika förutsättningar för elever kan jämnas ut och likvärdigheten
            öka genom en kompensatorisk resursfördelning till Sveriges skolor
            baserat på bl.a. elevernas socioekonomiska bakgrund och migrationsbakgrund.
            Miljöpartiet har varit med och drivit igenom en lag som innebär
            att kommuner ska fördela resurser kompensatoriskt, men det ser
            väldigt olika ut i landet. De statsbidrag regeringen har infört
            fördelar mer till skolor utifrån behov, men detta är en liten
            del av resurserna en skola får. Miljöpartiet var drivande bakom
            tillsättandet av en skolkommission där forskare och profession
            fick mandat att lägga fram förslag för ett starkare och mer jämlikt
            skolsystem, och kommer nu att utgå från kommissionens analyser
            och förslag för att förstärka skolans kompensatoriska resursfördelning.
          </p>
          <p xml:id="i-9oE68v6Do6RbqAwR5qkeBU">
            Miljöpartiet arbetar för att möta lärarkrisen genom ett stort
            antal åtgärder som syftar till att fler ska vilja utbilda till
            sig lärare, att fler lärare ska vilja stanna kvar i yrket längre
            och att få lärare som lämnat skolan att vilja återvända. Miljöpartiet
            arbetar för att bryta bostadssegregation och stärka skolor som
            ligger i mer utsatta områden. Ytterligare åtgärder behöver komma
            på plats för att öka andelen behöriga och erfarna lärare på de
            skolor som har de tuffaste förutsättningarna. Genom att se till
            att det finns erfarna och behöriga lärare på alla skolor kan vi
            ge alla elever goda förutsättningar i skolan, oavsett deras bakgrund
            och socioekonomiska förutsättningar.
          </p>
          <p xml:id="i-7MxF1gKsGMCfAAz7MP3EZU">
            Asylsökande barn under 18 år har rätt till utbildning på samma
            villkor som andra barn i Sverige, och de som har påbörjat en gymnasieutbildning
            har rätt att fortsätta den även när de fyllt 18 år. Rätten till
            utbildning i gymnasieskola eller gymnasiesärskola gäller dock
            endast om de har påbörjat utbildningen innan de fyllt 18 år. Asylsökande
            som är över 18 år har alltså inte rätt att börja gymnasiet, till
            skillnad från andra ungdomar som är bosatta i Sverige som har
            rätt att ansöka till ett gymnasieprogram till och med det första
            kalenderhalvåret det år de fyller 20 år. Regeringen har i budgeten
            för 2018 gett ett särskilt stöd för att möjliggöra att asylsökande
            som fyllt 18 år ska kunna börja ett nationellt program. Detta
            är mycket positivt och borde även tydliggöras i lag.
          </p>
          <p xml:id="i-K7JtqiC26JkaaJrN4ozMy5">
            År 2014 öppnade den nya skolan Nyköpings högstadium. Från att
            tidigare ha haft fyra olika högstadieskolor i kommunen samlas
            nu alla elever där. Klasserna i skolan är mixade utifrån olika
            bakgrunder, så att det blir en mångfald av elever i varje klass.
            Varje kommun ansvarar för sin skolstruktur, var skolor ligger,
            vilka naturliga upptagningsområden de får och hur klassammansättning
            görs. I det arbetet bör kommuner på samma sätt som i Nyköping
            planera för att elever med olika bakgrunder möts i samma skolor
            och klasser.
          </p>
          <p xml:id="i-71Q3BQ8He73jcbLKpHps51">
            Hösten 2010 började nya regler att gälla för antagning till högskolan.
            Genom att läsa särskilda så kallade meritkurser får eleven extra
            poäng, meritpoäng, att lägga till på sitt meritvärde och därmed
            förbättra förutsättningarna att komma in på en särskild utbildning.
            En del av dessa meritkurser är de i moderna språk. Detta gäller
            bland annat fördjupningskurser i moderna språk. Syftet är att
            få fler att läsa språk på gymnasiet. Alla språk som läses enligt
            kursplanen för ämnet moderna språk är meriterande. Modersmålsundervisningen
            har en egen kursplan och är därför inte meriterande. Kunskaper
            som eleven tillägnat sig genom studier i modersmålet ska naturligtvis
            vara meriterande på samma sätt som moderna språk. Språkval i grundskolan
            är idag frivilligt och där kan eleven idag välja modersmål istället
            för modernt språk. Det försvårar dock meritpoäng för moderna språk
            i gymnasiet, som nämligen bara kan maxas om studierna inleds i
            grundskolan. Det är utmärkt att modersmål är valbart, men väljer
            eleven att läsa modersmål istället för ett så kallat modernt språk
            har eleven en svagare utgångspunkt vid ansökan till högskolan.
          </p>
          <p xml:id="i-T2rMgD2F7tGcukxUEAE7Hh">
            Det är ett värde i sig att barn med olika bakgrund möts på samma
            skolor. Det är dessutom avgörande för starkare skolresultat. Grundorsaken
            för skolsegregationen är bostadssegregationen. Skolval kan användas
            för att bryta segregation. Men idag är urvalsreglerna för skolvalet,
            alltså de regler som används när en skola har fler elever som
            vill gå där än vad som får plats, sådana att de gynnar elever
            som har särskilt engagerade föräldrar (kötid), elever som inte
            flyttat (kötid) och elever som bor i områden där de mest populära
            skolorna ligger vilket oftast är mer välbärgade områden (närhetsprincipen).
            Miljöpartiet kommer att arbeta för att urvalsreglerna ändras för
            att ge mer lika förutsättningar för elever från olika bakgrunder
            och bostadsområden. Skolsystemet ska överbrygga klyftor, inte
            befästa segregationen.
          </p>
        </div>
        <div type="motSignatures">
          <list>
            <item xml:id="i-4jYbxEiqnw1RRpP27oVr53">
              Maria Ferm (MP)
            </item>
          </list>
        </div>
        <div type="motNotes">
          <noteGrp>
            <note xml:id="i-RRwgCETi4runYk2eC1mfqQ">
              [1] https://www.skolverket.se/om-skolverket/press/pressmeddelanden/2016/tio-procent-av-skolorna-har-tagit-emot-halften-av-de-nyanlanda-eleverna-1.250083.
            </note>
          </noteGrp>
        </div>
      </div>
    </body>
  </text>
</TEI>
