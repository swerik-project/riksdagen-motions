<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__585/mot_1957__ak__585-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 585 år 1957 15
          </p>
          <p>
            Nr 585
          </p>
          <p>
            Av herr Antby, i anledning av Kungl. Maj:ts proposition, nr 107,
            med förslag till lag om fortsatt giltighet av lagen den 3 juni
            1949 (nr 314) angående rätt för Konungen att i vissa fall meddela
            särskilda bestämmelser om bankaktiebolags kassareserv, m.m.
          </p>
          <p>
            I proposition nr 107 föreslår Kungl. Maj:t att giltighetstiden
            för lagen om bankaktiebolags kassareserv förlängs ytterligare
            ett år till och med den 30 juni 1958 samt att ränteregleringslagen
            likaledes förlängs ett år till samma datum. Båda lagarna har beredskapslagstiftnings
            karaktär. Möjligheterna att meddela föreskrifter om bankernas
            kassareserver är ett medel i den penningvårdande politikens tjänst,
            som i vissa lägen bör finnas att tillgå. Det föreligger därför
            ett behov av fortsatt beredskapslag- stiftning på förevarande
            område. Såsom framhölls i motionerna I: 498 och II: 656 vid 1956
            års riksdag bör emellertid lagstiftningens betydelse som inflationshämmande
            instrument inte överdrivas. En effektiv penningvår- dande politik
            måste grundas på en efter skiftande lägen avpassad kredit-, penning-
            och räntepolitik. Variationer i kassareserverna får utgöra ett
            komplement härtill och härigenom bli ett värdefullt stöd för den
            penning- vårdande politiken. Med hänsyn till den roll i den ekonomiska
            politiken, vi sålunda anser att man kan tilldela kassareservlagstiftningen,
            är det naturligt att hävda en viss försiktighet beträffande maximeringen
            av relationstalet mellan kassa- reserv och förbindelser. Såsom
            framhölls i ovannämnda motion vid 1956 års riksdag har vi den
            uppfattningen att anledning saknats att, såsom skedde 1954, frångå
            tidigare gällande maximikrav på kassareserven 25 pro- cent. Vi
            vill därför nu ånyo förorda att riksdagen beslutar en ändring
            av ifrågavarande procenttal från 50 till 25. Det är naturligare
            att en lagstiftning av denna art kompletteras genom överenskommelser,
            varigenom tillbörlig hänsyn tages till det med säsong- växlingarna
            skiftande likviditetsbehovet liksom till bankernas olika in- och
            utlåningsstruktur. Vad vi vänder oss emot är alt i lag inskriva
            ett så högt procenttal som 50 vid den konstruktion kassareservbestämmelserna
            nu har. Såsom tidigare framhållits från den meningsriktning, vi
            företräder, kan ränteregleringslagen inte tjäna sitt föregivna
            syfte och måste dessutom an-
          </p>
          <pb facs="riksdagen-motions-pdf/data/1957/mot_1957__ak__585/mot_1957__ak__585-002.pdf"/>
          <p>
            16 Motioner i Andra kammaren, nr 585 år 1957
          </p>
          <p>
            ses klart olämplig ur flera synpunkter. Skulle denna lagstiftning
            sättas i kraft är riskerna stora för administrativt godtycke,
            och rättssäkerheten kommer i fara. Lagen tillkom under den tid
            räntan var »spikad». När denna politik upp- gavs våren 1955 valdes
            ett helt annat slag av kreditpolitik än en direktreg- lering av
            räntorna med användande av ränteregleringslagen. Riksbanksled-
            ningen synes därigenom ha givit uttryck för uppfattningen att
            ränteregle- ringslagen inte utgjorde något användbart instrument
            för att komma ur de uppkomna svårigheterna. Om lagen sålunda inte
            ansågs användbar i en så- dan situation, måste det anses fullkomligt
            uteslutet att den skulle kunna komma till, sedan numera en övergång
            skett till rörlig ränta. Med hänsyn härtill föreligger icke anledning
            att förlänga lagen. Med hänvisning till vad här anförts hemställes,
          </p>
          <p>
            att riksdagen måtte vid behandlingen av proposition nr 107
          </p>
          <p>
            1) med ändring av vad Kungl. Maj:t hemställt för sin del besluta
            sådan lydelse av 1 $8 lagen angående rätt för Konungen att meddela
            bestämmelser om bankaktiebolags kassareserv, att relationstalet
            mellan bankaktiebolags kas- sareserv och förbindelser fastställes
            till 25, samt 2) avslå det i propositionen framlagda förslaget
            om yt- terligare förlängning av ränteregleringslagen.
          </p>
          <p>
            Stockholm den 29 mars 1957
          </p>
          <p>
            Sven Antby
          </p>
          <p>
            Svenska Tryckeriaktiebolaget, Stockholm 1957 570521
          </p>
        </div>
      </div>
    </body>
  </text>
</TEI>
