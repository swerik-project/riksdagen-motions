<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-00934">
  <teiHeader>
    <fileDesc>
      <titleStmt>
        <title>Regional tillväxt – För ett levande Sverige</title>
        <author corresp="i-PtgVSQS6zzFSG7jQDufZYA">av Tobias Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:934 av Tobias Andersson m.fl. (SD)</title>
          <idno type="rdwebb">HA02934</idno>
          <rs type="number">934</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HA02934/text</ref>
          <ref type="dokument_url_html">https://data.riksdagen.se/dokument/HA02934</ref>
          <ref type="dokumentstatus_url_xml">https://data.riksdagen.se/dokumentstatus/HA02934</ref>
          <ref type="pdf">https://data.riksdagen.se/fil/CB1698ED-DDDC-407E-967A-26BD32C32617</ref>
          <ref type="docx">https://data.riksdagen.se/fil/CBB49676-DB51-4FB2-B01A-D1AD5311324B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TMwpsik9bguNXgjB4GcxTS</idno>
            <name>Jessica Stegrud</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-5cQcZgMfPXLpKbuzTtzgn6</idno>
            <name>Anette Rangdag</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TWEaA42T9i7n3UvMcnb9Rk" type="signed"/>
        <correspContext corresp="i-TWEaA42T9i7n3UvMcnb9Rk">
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-TMwpsik9bguNXgjB4GcxTS"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-5cQcZgMfPXLpKbuzTtzgn6"/>
        </correspContext>
        <correspAction xml:id="i-AgrR1446FTakhRG9pPMUxA" type="submitted">
          <date when="2022-11-22"/>
          <time when="12:00:46"/>
        </correspAction>
        <correspAction xml:id="i-2iCPhMzAAUAK4pQ3Z5uMxW" type="reviewed">
          <date when="2022-11-22"/>
          <time when="19:19:54"/>
        </correspAction>
        <correspAction xml:id="i-3VQCHMBCW5EBtgL9GsxqE6" type="referred">
          <date when="2022-12-01"/>
        </correspAction>
        <correspAction xml:id="i-GFzqVMzjESxGG6AVBdweaQ" type="assigned">
          <date when="2023-11-01"/>
          <time when="16:09:29"/>
        </correspAction>
        <correspContext corresp="i-GFzqVMzjESxGG6AVBdweaQ">
          <ref type="assignedTo">Näringsutskottet</ref>
        </correspContext>
        <correspAction xml:id="i-Caxbd1S4tPA5hMNztxjoxp" type="behandlas_i"/>
        <correspContext corresp="i-Caxbd1S4tPA5hMNztxjoxp">
          <ref type="uppgift">2022/23:KU24</ref>
          <ref type="ref_dok_id">HA01KU24</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU24</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FiCMQKeNaurJbkvLiC9gES" type="behandlas_i"/>
        <correspContext corresp="i-FiCMQKeNaurJbkvLiC9gES">
          <ref type="uppgift">2022/23:MJU11</ref>
          <ref type="ref_dok_id">HA01MJU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU11</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ANPk5XonFN7Qrh1NdyJqDS" type="behandlas_i"/>
        <correspContext corresp="i-ANPk5XonFN7Qrh1NdyJqDS">
          <ref type="uppgift">2022/23:MJU12</ref>
          <ref type="ref_dok_id">HA01MJU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU12</ref>
          <ref type="ref_dok_titel">Jakt och viltvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5jMqyCjmoKHXBrxhLQzkXD" type="behandlas_i"/>
        <correspContext corresp="i-5jMqyCjmoKHXBrxhLQzkXD">
          <ref type="uppgift">2022/23:MJU17</ref>
          <ref type="ref_dok_id">HA01MJU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU17</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EKSNTSPQgAsBTsiXU1Stmz" type="behandlas_i"/>
        <correspContext corresp="i-EKSNTSPQgAsBTsiXU1Stmz">
          <ref type="uppgift">2022/23:NU8</ref>
          <ref type="ref_dok_id">HA01NU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU8</ref>
          <ref type="ref_dok_titel">Riksrevisionens rapport om den regionala utvecklingspolitiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YXcykaQZEexiEmNKMh9miD" type="behandlas_i"/>
        <correspContext corresp="i-YXcykaQZEexiEmNKMh9miD">
          <ref type="uppgift">2022/23:SkU13</ref>
          <ref type="ref_dok_id">HA01SkU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU13</ref>
          <ref type="ref_dok_titel">Skatteförfarande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SvwcJwm4LLkSYwsk7aU5Z8" type="behandlas_i"/>
        <correspContext corresp="i-SvwcJwm4LLkSYwsk7aU5Z8">
          <ref type="uppgift">2022/23:SkU14</ref>
          <ref type="ref_dok_id">HA01SkU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU14</ref>
          <ref type="ref_dok_titel">Punktskatt och tull</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9bSTLjQsbbasEPGgmvbSCf" type="behandlas_i"/>
        <correspContext corresp="i-9bSTLjQsbbasEPGgmvbSCf">
          <ref type="uppgift">2022/23:SoU19</ref>
          <ref type="ref_dok_id">HA01SoU19</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU19</ref>
          <ref type="ref_dok_titel">Alkohol, narkotika, dopning, tobak och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-K1KtZPGM6grTFTkkwQtL1Y" type="behandlas_i"/>
        <correspContext corresp="i-K1KtZPGM6grTFTkkwQtL1Y">
          <ref type="uppgift">2022/23:TU12</ref>
          <ref type="ref_dok_id">HA01TU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU12</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D8SWPMjx8L8G8mPDwy9q9L" type="behandlas_i"/>
        <correspContext corresp="i-D8SWPMjx8L8G8mPDwy9q9L">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2Gyb6fi8D7btcC7BZMuSGV" type="behandlas_i"/>
        <correspContext corresp="i-2Gyb6fi8D7btcC7BZMuSGV">
          <ref type="uppgift">2022/23:UbU5</ref>
          <ref type="ref_dok_id">HA01UbU5</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU5</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8nGjXJZDUk91ugTbxGkkMV" type="motHeader">
        <div xml:id="i-4A3SRWkT62ZjrL65b2bk8E" type="motTitle">
          Motion till riksdagen 2022/23:934 av Tobias Andersson m.fl. (SD)
          Regional tillväxt – För ett levande Sverige
        </div>
      </div>
      <div xml:id="i-zvbU9SAVqCxqbxWLpE5cA" type="motBody">
        <div xml:id="i-8pS5UpjkFvDkHRfJRsJWji" type="motProposal" subtype="förslag">
          <head xml:id="i-5erdAzkEc4XmaniTUChSRC">
            Förslag till riksdagsbeslut
          </head>
          <list xml:id="i-XcBbrU5hGtkx6ebR3CbLdK">
            <item xml:id="i-W6eTWisHgU2R1DPGYunJyu" sortKey="Yrkande 1">
              Riksdagen ställer sig bakom det som anförs i motionen om tillväxt
              för företag och medborgare i landets alla regioner och tillkännager
              detta för regeringen.
            </item>
          </list>
          <list xml:id="i-BhNDDPsHjyiQ2MnpdA3saY">
            <item xml:id="i-X2uEUTNCoB8Y9kDMj5vHGq" sortKey="Yrkande 2">
              Riksdagen ställer sig bakom det som anförs i motionen om skola
              och utbildning och tillkännager detta för regeringen.
            </item>
          </list>
          <list xml:id="i-33pmsWwkuYv2YtiqA36jpW">
            <item xml:id="i-N1bf4PXsPrMfSu1CSbxjZW" sortKey="Yrkande 3">
              Riksdagen ställer sig bakom det som anförs i motionen om infrastruktur
              och tillkännager detta för regeringen.
            </item>
          </list>
          <list xml:id="i-RdZsxBhvxZZiSSicyiFd5q">
            <item xml:id="i-BdKfdQgbGGD6H7gJh46i48" sortKey="Yrkande 4">
              Riksdagen ställer sig bakom det som anförs i motionen om att
              motverka skatt på avstånd och tillkännager detta för regeringen.
            </item>
          </list>
          <list xml:id="i-MDk766ZKnsgzsGoaJGYNEJ">
            <item xml:id="i-A1yqyoNj4eAYMBExEwo1jA" sortKey="Yrkande 5">
              Riksdagen ställer sig bakom det som anförs i motionen om utlokalisering
              av statliga myndigheter och tillkännager detta för regeringen.
            </item>
          </list>
          <list xml:id="i-6swJRGvpFT9Sxq5KqjxTdE">
            <item xml:id="i-GrsW6qB3eutdUSFpr8Q9ru" sortKey="Yrkande 6">
              Riksdagen ställer sig bakom det som anförs i motionen om stärkt
              medborgarservice och Statens servicecenter och tillkännager detta
              för regeringen.
            </item>
          </list>
          <list xml:id="i-JQ3vELmiAeYFojH84kQYzd">
            <item xml:id="i-W3ZX3Lkum33jMrpMkP41jE" sortKey="Yrkande 7">
              Riksdagen ställer sig bakom det som anförs i motionen om bredband
              och mål för tillgång till snabbt internet i hela Sverige och tillkännager
              detta för regeringen.
            </item>
          </list>
          <list xml:id="i-YNWoW9tPy16j7Fk8Gb1Z8f">
            <item xml:id="i-HJG2AwtPpZPcRnFkL9b583" sortKey="Yrkande 8">
              Riksdagen ställer sig bakom det som anförs i motionen om statliga
              myndigheters digitala plattformar och tillkännager detta för regeringen.
            </item>
          </list>
          <list xml:id="i-HoR15mAmswtUGCpik3nfeU">
            <item xml:id="i-JTkc2CUm5iSkVY4DTFbnBh" sortKey="Yrkande 9">
              Riksdagen ställer sig bakom det som anförs i motionen om lanthandlarnas
              roll som ombud för statliga bolag och tillkännager detta för regeringen.
            </item>
          </list>
          <list xml:id="i-JjSkhJWyg5vwsSCPAXMttc">
            <item xml:id="i-KGYkX5QY41aTCfNkhx2Lmf" sortKey="Yrkande 10">
              Riksdagen ställer sig bakom det som anförs i motionen om stöd
              för kommersiell service på landsbygden och tillkännager detta
              för regeringen.
            </item>
          </list>
          <list xml:id="i-LRnYB4GUaFJiJT7sbryhtH">
            <item xml:id="i-XzCmreeSB5XiJytdJSTLRy" sortKey="Yrkande 11">
              Riksdagen ställer sig bakom det som anförs i motionen om att
              öppna för gårdsförsäljning utan vidare dröjsmål och tillkännager
              detta för regeringen.
            </item>
          </list>
          <list xml:id="i-HcMcU6ng24SK6BizK9QSi1">
            <item xml:id="i-R6TnFJhwKS3qLmZoKhDV4x" sortKey="Yrkande 12">
              Riksdagen ställer sig bakom det som anförs i motionen om att
              utreda konsekvenserna av en differentierad alkoholskatt för småskalig
              alkoholproduktion och tillkännager detta för regeringen.
            </item>
          </list>
          <list xml:id="i-6QQWB6TRUjgN7XknDcaEpt">
            <item xml:id="i-T5Wwc3R5KAyebBYiPQRZzx" sortKey="Yrkande 13">
              Riksdagen ställer sig bakom det som anförs i motionen om strandskyddet
              och tillkännager detta för regeringen.
            </item>
          </list>
          <list xml:id="i-L9VmnWRGXoQ9ATBZFvWRAU">
            <item xml:id="i-5HphZyecd2CjnNoz9huUBz" sortKey="Yrkande 14">
              Riksdagen ställer sig bakom det som anförs i motionen om att
              utreda regelverket för markförsäljning ovanför odlingsgränsen
              och tillkännager detta för regeringen.
            </item>
          </list>
          <list xml:id="i-UPnjvq6WfdhvfsqbjfMksC">
            <item xml:id="i-7VA6MUZiQTiokex6h2SBwp" sortKey="Yrkande 15">
              Riksdagen ställer sig bakom det som anförs i motionen om att
              utgångspunkten i översynen av rennäringslagen ska vara att alla
              svenska medborgare ska ha samma tillgång till vårt gemensamma
              land och tillkännager detta för regeringen.
            </item>
          </list>
          <list xml:id="i-LCjKNkRocexskLhWnSH6re">
            <item xml:id="i-5eqi9gV5jnarcPnYrVNPEa" sortKey="Yrkande 16">
              Riksdagen ställer sig bakom det som anförs i motionen om översyn
              av marknadsknallarnas förutsättningar och tillkännager detta för
              regeringen.
            </item>
          </list>
        </div>
        <div xml:id="i-PV6oVD7wAtJnguiNHVPbTi" type="motContent">
          <head xml:id="i-J11m8qz7ukNUy4XX6R6nzC" type="h1">
            Tillväxt för företag och medborgare i landets alla regioner
          </head>
          <p xml:id="i-YUzfxUztdUMSmdkyTovYku">
            Vi ser positivt på landsbygdens möjligheter, samtidigt som vi
            inte kan blunda för stora utmaningar, inte minst vad gäller avfolkning
            och ofrivillig urbanisering. Omkring en tredjedel av Sveriges
            befolkning bor på landsbygden. Dessa möjliggör en stark handelsbalans
            genom sitt värv inom till exempel skogs-, gruv- och metallindustrin.
            För befolkningen på landsbygden skulle ökad turism ha en positiv
            inverkan på såväl sysselsättningen som förutsättningarna för att
            fortsatt kunna bo och verka i dess närområde. Det skulle också
            motverka ett ensidigt och sårbart näringsliv genom att skapa arbeten
            inom en mer differentierad arbetsmarknad. En grundförutsättning
            för att detta ska vara möjligt är att goda förutsättningar för
            rörlighet för människor och gods säkerställs. En välfungerande
            infrastruktur vad gäller såväl fysiska transporter som snabb och
            stabil internetuppkoppling utgör således avgörande förutsättningar
            för skapandet av regional tillväxt. Staten bör ha en aktiv roll
            vad gäller förutsättningarna för regional tillväxt. Det kan finnas
            ett ömsesidigt positivt samspel mellan det offentliga och det
            privata där utmaningen inte ligger i att fördela en kaka utan
            i att få den att växa. Skapandet av en uthållig och bärkraftig
            tillväxt fordrar teknologiska landvinningar. En viktig förutsättning
            för att både företag och medborgare ska ha möjlighet att verka
            i hela Sverige är tillgången till såväl privat som offentlig service.
            I Sveriges mest gles­befolkade delar saknas möjlighet och kundunderlag
            för att ha både ett postkontor, ett apotek och en matbutik.
          </p>
          <p xml:id="i-F2y7VoGyPFHNxkRvmt1JBd">
            Ännu större samordning av offentliga och privata tjänster än
            den vi ser idag kan därmed vara en väg att gå. En lokal matbutiks
            överlevnad kan vara direkt avgörande för att det ska gå att tillhandahålla
            offentlig service såsom medicin- och postpaket­utlämning. En sådan
            samordning gynnar möjligheten att bedriva privat service. Målsättningen
            ska vara att skapa förutsättningar för en kraftig men hållbar
            tillväxt för företag och medborgare som väljer att bo och verka
            i landets glesbefolkade regioner på liknande villkor som i landets
            övriga, mer tätbefolkade, regioner.
          </p>
          <head xml:id="i-WFpTULR4XmBPMPYsWqbjc8" type="h2">
            Skola och utbildning
          </head>
          <p xml:id="i-HJ9G2QFkReCP6VXGBJQQM1">
            En förutsättning för att människor ska vilja bo i landets olika
            delar är att det finns möjlighet till skolgång inom ett rimligt
            pendlingsavstånd. Lokala skolor är därför viktiga för lokal och
            regional kompetensförsörjning. Mindre skolor utanför tätorterna
            bör så långt det är möjligt bevaras då det möjliggör för familjer
            att bo där. Detta möjliggör i sin tur för företag att bedriva
            verksamhet på landsbygden. Vi menar att det är lika genomförbart
            att skjutsa barn från tätorternas ytterområden till en landsbygds­skola
            som tvärtom. Mindre skolor kan utgöra en bra och trygg miljö för
            barnen och skolor på landsbygden bidrar till en levande landsbygd.
            Vidare menar vi att det bör utredas om ett statligt så kallat
            ”bryggstöd” kan införas för att säkerställa att skolor och kommuner
            klarar perioder av tillfälligt vikande elevunderlag i småskolor.
            Även möjlig­heten till en årlig studieskuldsavskrivning för lärare
            som tar anställning i områden som av Jordbruksverket definieras
            som glesbygd menar vi ska utredas. Vår uppfattning är att en sådan
            studieskuldsavskrivning skulle möjliggöra skolverksamhet i glesbygd
            i högre grad än idag.
          </p>
          <head xml:id="i-6oPrsxKwJZazoQiK3BNQiM" type="h2">
            Infrastruktur
          </head>
          <p xml:id="i-WZgjTnLLigN8UrKttxNgYP">
            Att utjämna kostnader för transporter är avgörande i ett land
            som Sverige som präglas av stora avstånd. En väl utbyggd och fungerande
            infrastruktur för kommunikation utgör grunden för att skapa förutsättningar
            för tillväxt i hela landet. Det finns ett ökat behov av såväl
            vidmakthållande som utveckling av statens transportinfrastruktur.
            Att som idag kompensera eftersatt vägunderhåll med sänkta hastighetsbegränsningar
            som resulterar i längre avstånd mätt i tid, i ett redan glest
            befolkat land präglat av långa avstånd, är inte acceptabelt. Sveriges
            spårbundna godstransporter är av en föråldrad standard och därför
            långsammare än vad som skulle vara möjligt med en modern järnvägsinfrastruktur.
            Flaskhalsar uppstår i transportkedjorna när spårkapaciteten delas
            mellan snabba person­tåg och långsamma godståg, vilket har en
            hämmande inverkan på näringslivet som är beroende av snabba och
            effektiva transporter. I sammanhanget bör också inrikesflygets
            betydelse särskilt betonas. I ett land med långa avstånd, gles
            befolkning och en i många delar föråldrad och eftersatt järnvägs-
            och väginfrastruktur fyller flyget en viktig funk­tion. Vi menar
            därför att de regionala flygplatserna har stor betydelse för människor
            och företag på Sveriges landsbygder och deras existens behöver
            därför värnas.
          </p>
          <head xml:id="i-M4Nv7kLGAyQ22tU9E3h62U" type="h2">
            Skatt på avstånd
          </head>
          <p xml:id="i-MbCNNenJkZSMJAi2Ah1T2X">
            Tillförlitliga och kostnadseffektiva transporter är nödvändiga
            för att stärka företagens konkurrenskraft och tillväxt i hela
            landet. Utan fungerande transporter kan företag inte leverera
            varor till sina kunder och leverantörer. Tidigare regeringars
            signaler om införande av en kilometerskatt, kraftigt försämrade
            reseavdrag och införande av en flygskatt utgör exempel på glesbygdsfientliga
            förslag som skapar oro och försämrad framtidstro bland boende
            och företag i glesbygd. Denna typ av skatter som inte beskattar
            faktiska utsläpp utan är utformade så att avstånd beskattas oaktat
            tekniska utsläppsbegränsande landvinningar måste motverkas eftersom
            de inte skapar incitament för att sänka de miljöpåverkande utsläppen.
            I ett till ytan stort land med långa avstånd och gles järnvägsinfrastruktur
            utgör vägtransporter med personbil, buss och lastbil alltjämt
            de enda realistiska transportmedlen för många av landets företag
            och invånare, varför dessa skatter upplevs som syftande till att
            begränsa glesbygdsbors frihet och möjlighet till ett aktivt liv.
          </p>
          <p xml:id="i-CmdoMeXRwbayrECr1oDy3q">
            Vi noterar att flygskatten har medfört negativa konsekvenser
            för flyget. Redan före coronapandemin lades flyglinjer ner. Utvecklingen
            förvärrades i kölvattnet av pandemi­restriktionerna. I många fall
            har dessa linjer inte återupptagits, vilket leder till att kostnaderna
            för företag som anlitar exempelvis konsulter eller skickar anställda
            på utbildningar på annan ort ökar kraftigt när resetiderna i vissa
            fall har flerdubblats. Reseavdrag och skatter på resande och transporter
            ska vara utformade så att människor och företag skall kunna bo
            och verka på Sveriges landsbygder och så att incitament för nyttjande
            av renare och mindre miljöskadliga tekniker inte saknas.
          </p>
          <head xml:id="i-YX672e9uvzZ81r6FKqGiNo" type="h2">
            Transportbidrag
          </head>
          <p xml:id="i-VX3YyQhxDtXUytRoBqweZT">
            Transportbidraget är ett regionalpolitiskt stöd som ska kompensera
            för kostnadsnack­delar till följd av långa transportavstånd samt
            stimulera till höjd förädlingsgrad inom stödområdets näringsliv.
            Stödområdet omfattar Norrbottens, Västerbottens, Jämtlands och
            Västernorrlands län. Bidraget infördes 1971 och vår uppfattning
            är att syftet med bidraget ligger i linje med vår syn på regional
            tillväxtpolitik. Trots att stödet under vissa år haft ett större
            anslag än vad som har behövts för att täcka de årliga utbetalningarna
            som under senare år uppgått till mellan 350 och 450 miljoner kronor
            årligen har vi verkat för att stärka transportbidraget då de faktiska
            transportkostnaderna har ökat på grund av ökade drivmedelsskatter.
          </p>
          <p xml:id="i-Eb3cojcb3VJghNz6Zrzyn4">
            Riksrevisionen riktade emellertid i sin rapport RiR 2021:2, ”Transportbidraget
            – bristande underlag och oklar måluppfyllelse”, kritik mot bidragets
            utformning och ifrågasatte dess måluppfyllelse. Vidare rekommenderade
            Riksrevisionen regeringen att genomföra en grundlig översyn av
            transportbidraget. Vi anser att ett grundläggande krav för denna
            typ av stödinsatser är att skattemedel används på ett effektivt
            sätt.
          </p>
          <head xml:id="i-CLoMjEYo3ifSCdmeQMu1dD" type="h2">
            Utlokalisering av myndigheter
          </head>
          <p xml:id="i-NCKgXMxSNfz23vbAY9KAt9">
            En grundpelare i vår regionalpolitik är att delvis utlokalisera
            statliga arbetstillfällen från större städer till landsbygden,
            att nyetablera myndigheter och verk på landsbygden samt att förhindra
            en fortsatt flytt av statliga jobb från landsbygd till storstäder.
            Med dagens tekniska utveckling finns det goda möjligheter att
            förlägga statliga arbetstillfällen utanför storstäderna och det
            finns därför få godtagbara skäl att generellt centralisera statliga
            jobb till storstadsregionerna. Denna utlokalisering är emellertid
            ett långsiktigt mål. Om den sker i för snabb takt riskerar den
            att medföra ekonomiska, sociala, logistiska och organisatoriska
            problem. Utlokaliseringar ska alltså ske med försiktighet som
            ett komplement till de nyetableringar som i huvudsak ska ske på
            landsbygden. Utlokaliseringar ger positiva effekter för de berörda
            kommunernas skatteunderlag, vilket innebär bättre välfärd i form
            av skola och omsorg. Detta i sig ökar i förlängningen attraktionskraften
            att bo på dessa orter.
          </p>
          <head xml:id="i-NZwWZAJFUry7Wkd9dsRgg" type="h2">
            Stärkt medborgarservice och Statens servicecenter
          </head>
          <p xml:id="i-D5MWPW18Marzu1pEiUEnYN">
            En förutsättning för en levande landsbygd är god tillgång till
            offentlig service. Under lång tid har en nedåtgående spiral inneburit
            att offentlig service dragits undan från landsbygden till följd
            av ett minskat befolkningsunderlag, vilket i sin tur bidragit
            till att försämra befolkningsutvecklingen ännu mer. För att kompensera
            för detta har statliga myndigheter och kommuner satsat allt mer
            på att erbjuda information och service över internet och telefon,
            vilket för många är ett fullgott alternativ. Det bör dock påpekas
            att statliga myndigheters frånvaro är mer vanligt förekommande
            i just de kommuner och regioner som präglas av glesbygd och bristande
            utbyggnad av snabb och stabil digital infrastruktur, vilket resulterat
            i en kraftigt försämrad medborgarservice för dem som bor där.
            Medborgarservicen, såväl den kommunala som den statliga, behöver
            generellt stärkas.
          </p>
          <p xml:id="i-D5ALkkiGDHDsBpUMCV1zvD">
            Detta kan ske genom ökad samverkan mellan stat och kommun som
            kan inrätta gemensamma servicekontor. I de fall då fysiska möten
            med representanter för en viss myndighet av praktiska skäl inte
            kan åstadkommas förespråkar vi att tekniska lösningar för detta
            finns tillgängliga på de bemannade servicekontoren och att den
            enskilde där erbjuds hjälp att nyttja dessa om så önskas. Vi vill
            särskilt betona statliga myndigheters ansvar att finnas tillgängliga
            för medborgare i landets samtliga kommuner. Idag sker detta genom
            myndigheten Statens servicecenters servicekontor. Närvaron och
            tillgäng­ligheten till denna service är viktig och ska värnas
            och om så behövs utökas. Det är ett viktigt led i att säkerställa
            att alla medborgare erbjuds en likvärdig tillgång till kommunal
            och inte minst statlig myndighetsservice.
          </p>
          <head xml:id="i-5jFJ3GoBKAfV3B5qoCj5oq" type="h2">
            Bredband och it
          </head>
          <p xml:id="i-eVekwn7F3Y1wVD1RCdpK1">
            Alla blir alltmer beroende av en snabb och stabil internetuppkoppling,
            såväl i arbete där alltmer automatiseras med datorers hjälp till
            vår fritid där både underhållning och omvärldsrapportering fortsatt
            flyttar över till internetbaserade medier. Detta gör internettillgänglighet
            ytterst till en demokratifråga. Ett Sverige där alla medborgare
            inte har samma chans att delta i samhällsdebatten eller få tillgång
            till information riskerar att på sikt ytterligare polariseras
            mellan landsbygd och stad. Infrastruktur handlar inte endast om
            transportmöjligheter utan omfattar även teknisk infrastruktur
            för kommunika­tion, såsom bredband. Behovet av tillgång till god
            infrastruktur för kommunikation blir idag allt viktigare både
            för näringslivet och för den enskilda medborgaren. Samtidigt är
            glesbygden kraftigt överrepresenterad bland de kvarvarande knappt
            tio procenten som ännu inte kan erbjudas tillgång till snabbt
            internet, vilket vi finner bekymmersamt. Beaktas dessutom faktumet
            att en lång rad industriella maskiner och arbetsfordon redan idag
            arbetar uppkopplat mot exempelvis tillverkare och beställare eller
            att nästa generations personbilar kommer att kommunicera trådlöst
            i realtid med olika databaser, då står det klart att täckningsgraden
            måste bli högre för att möjliggöra ett liv på lika villkor i hela
            landet. Det som framkom i Landsbygdskommitténs slutbetänkande
            om att 100 procent av befolkningen ska ha tillgång till snabbt
            internet år 2025 ska utgöra en målsättning för att möjliggöra
            för Sveriges landsbygder att leva och utvecklas.
          </p>
          <head xml:id="i-HvpgixhSQMiXGSZwA8Vj4V" type="h2">
            Statliga myndigheters digitala plattformar
          </head>
          <p xml:id="i-HsVH2FCw9UHn1itfXo5DCu">
            Teknikutvecklingen har gått starkt framåt sedan mobiltelefonins
            genombrott bland privatanvändarna på 1990-talet. Idag är inte
            mobiltelefonen längre endast ett redskap med vilket vi ringer
            och skickar textmeddelanden. Sedan ”smartphonen” lanserades har
            mobiltelefoner kommit att i många avseenden ersätta hemdatorerna.
            Våra smartphones följer oss ut på fjället, i skogen och i skärgården.
            Med en smartphone och mobilt bank‑id kan man idag uträtta exempelvis
            bankärenden, boka fordonsbesiktning och se sina senaste provsvar
            på vårdcentralen. Den mobila plattformen har därmed kommit att
            bli minst lika viktig som den stationära. Det är av stor vikt
            att statliga myndigheter tillser att de är tillgängliga på olika
            digitala plattformar för att passa så många användare som möjligt.
            Detta oavsett var i landet användarna befinner sig och vilka tekniska
            verktyg de använder för att få internetåtkomst.
          </p>
          <head xml:id="i-9UMKFVePuRjWW4s6yisBCF" type="h2">
            Lanthandlarnas roll som ombud för statliga bolag
          </head>
          <p xml:id="i-3KZJuvht6wgLPE9MLvyfjK">
            Dagligvarubutiker i landets glesbefolkade delar fyller en viktig
            funktion. I en tid då dagligvaruhandeln i allt högre grad sker
            i stormarknader utarmas möjligheten för lanthandlarna att kunna
            konkurrera med såväl pris som utbud. Till detta kommer de stora
            distributionskedjornas minskande intresse av att leverera sina
            varor till kunder som beställer små kvantiteter och är avlägset
            lokaliserade. Ett liknande förhållande råder då det gäller landets
            bensinbolag, där de stora aktörerna uppvisar ett allt mer svalt
            intresse för de minsta och avlägset belägna mackarna. Möjligheten
            att kunna erbjuda flera typer av samhällsservice är därför viktig
            för handlarna, både som ett led i att kunna locka fler kunder
            och för att verksamheten ska bli mindre ekonomiskt sårbar. Lanthandeln
            är därför inte sällan också bensinstation eller vice versa och
            fungerar dessutom ofta som busshållplats och ombud för apotek,
            Postnord, bussgods, Schenker, DHL, Svenska Spel, Systembolaget
            med flera verksamheter. De utgör viktiga nav i de bygder i vilka
            de är verksamma och den potentiella skada som förlusten av dessa
            ombudstjänster skulle innebära för lokalbefolkningen om lanthandeln
            som tillhandahåller dem tvingas lägga ned kan inte försummas.
            Det är viktigt att säkerställa att serviceutbudet på landsbygden
            inte försämras och att de statliga bolag som verkar i glesbygd
            genom ombud innehar en mycket viktig roll i detta. Regeringen
            bör uppdra åt de statliga bolagen, exempelvis Apoteket AB, Postnord,
            Svenska Spel och Systembolaget att se över sina villkor för att
            bli ombud och utreda hur dessa kan förenklas. Uppdraget ska även
            omfatta en översyn av ersättningsnivåerna till ombuden så att
            dessa höjs. Där så är erforderligt ska regeringen återkomma till
            riksdagen med förenklande lagförslag.
          </p>
          <head xml:id="i-47myjqUAiSNiSWNt8HTCzG" type="h2">
            Stöd för kommersiell service på landsbygden
          </head>
          <p xml:id="i-BWP6X1RXmfuwfA9FNjpNEf">
            Sambandet mellan en fungerande kommersiell service och förutsättningarna
            för att bo och verka i glesbygd är värt att betonas. Höjningen
            av stödet för kommersiell service i sårbar glesbygd som riksdagen
            tidigare beslutat om är positiv. Men denna typ av stöd måste utvärderas
            och följas upp av ansvarig myndighet för att säkerställa att den
            har avsedd effekt och att nivåerna är tillräckliga för att nå
            de önskade målen. En uppföljning och utvärdering måste samtidigt
            visa på om det finns en möjlighet att skala ner stödet där behovet
            inte längre föreligger. En utvärdering måste också beakta om förutsätt­ningarna
            ändras eller är på väg att ändras genom att exempelvis statliga
            bolag säljs ut, eller planeras att säljas ut, eller att en ökad
            del av till exempel Apotekets tjänster och försäljning flyttas
            till e-handel som kräver paketutlämning. Ytterligare en aspekt
            som måste vägas in i en sådan utvärdering är om hänsyn behöver
            tas till nya kostnader som tillkommit eller väntas tillkomma som
            en följd av påtvingade investeringar med anledning av nya lagar
            och EU-regler.
          </p>
          <head xml:id="i-U9e4tR8eBsm5Dhf5pqj8jh" type="h2">
            Öppna upp för gårdsförsäljning
          </head>
          <p xml:id="i-2EiyuqsbNuLr2K1JyfQ8Af">
            I Sverige etableras allt fler mikrobryggerier, whiskydestillerier,
            vinodlingar och liknande. Många gånger etableras dessa i glesbygd
            där de bidrar till att skapa arbetstillfällen och en levande landsbygd.
            Intresset för dessa är bland dryckes­intresserade stort och inte
            sällan går det att besöka dessa producenter för att se hur tillverkningen
            går till. Ett problem för dessa företag är emellertid att de inte
            tillåts att sälja de egna produkterna på den egna anläggningen,
            vilket avsevärt minskar deras attraktionskraft som besöksmål –
            inte minst bland utländska besökare med mindre förståelse för
            det svenska alkoholmonopolet än vi har. De svenska producenterna
            av alkoholhaltiga drycker ska ges samma möjligheter till försäljning
            av de egna produk­terna vid produktionsstället som finns i övriga
            EU. Något som har förutsättningar att generera fler arbetstillfällen
            inom såväl besöksnäringen som inom bryggeri-, destilleri- och
            vingårdsnäringen. Det föreligger inte något hinder mot att genomföra
            detta utan att avskaffa Systembolagets detaljhandelsmonopol, vilket
            vårt grannland Finland är ett exempel på. Vi ställer oss alltjämt
            bakom Systembolagets detaljhandelsmonopol med undantag för så
            kallad gårdsförsäljning. Riksdagen har tillkännagivit för regeringen
            att den skall verka för en ny alkohollagstiftning där gårdsförsäljning
            tillåts. En utredning är presenterad och förslag remissbehandlas.
            Vi emotser möjliggörande av gårdsförsäljning. Vi menar att det
            är angeläget att tillse att gårdsförsäljning nu blir verklighet
            oaktat att januariöverenskommelsen har fallit.
          </p>
          <head xml:id="i-6DhuqNmwtV1YP7MqDJDcpf" type="h2">
            Utred en differentierad alkoholskatt
          </head>
          <p xml:id="i-VmEwJ8DzdYnjrLipTMVUkr">
            Idag återfinns en möjlighet att, i enlighet med artikel fyra
            i EU:s direktiv 92/83/EEG, differentiera, och därigenom sänka,
            alkoholskatten för småskalig alkoholproduktion. Denna möjlighet
            nyttjas av samtliga stater inom den europeiska unionen förutom
            Sverige och Italien, vilket innebär att de svenska producenternas
            konkurrenskraft begränsas i relation till övriga inom unionen.
            Givet riksdagens tillkännagivande om att implementering av EU-direktiv
            inte bör försämra företags konkurrenskraft torde det onekligen
            vara aktuellt att utnyttja denna möjlighet att förenkla för den
            inhemska småskaliga alkoholproduktionen och samtidigt stärka dess
            konkurrenskraft. Utan att vare sig rucka på alkoholmonopolet eller
            främja en osund alkoholkonsumtion hade en sådan åtgärd kunnat
            stödja denna inte sällan landsbygdsorienterade näring, inte minst
            om den kompletteras med gårdsförsäljning av alkohol, vilket redan
            tillkännagivits. Förslaget har redan idag stöd av Sveriges Oberoende
            Småbryggerier men vi menar att det bör utredas före implementering.
          </p>
          <head xml:id="i-NRzZFPTZipEWGP2ypyWs1z" type="h2">
            Strandskyddet
          </head>
          <p xml:id="i-GN7vrcnBsu4dCCPRJ9Xzn1">
            Medan det i landets mest urbana miljöer är tätbebyggt vid stränderna
            är situationen den omvända i glesbygd. Trots detta är det många
            gånger svårt eller omöjligt att få bygga strandnära med hänvisning
            till gällande strandskyddsregler. I många kommuner finns det ett
            uttalat stöd för ett regelverk som ökar möjligheterna att bygga
            strandnära. Det finns goda förutsättningar att öka attraktiviteten
            i fråga om att bo i våra glesbygds­kommuner och stimulera till
            inflyttning om lättnader görs i nuvarande regelverk. Detta är
            något som potentiellt skulle kunna underlätta för avflyttningskommuner
            med vikande skatteunderlag att kunna bibehålla eller öka sin befolkning
            och därmed kunna upprätt­hålla sin kommunala service. Vi menar
            att strandskyddsreglerna behöver reformeras så att de tar större
            hänsyn till det lokala inflytandet över var det ska vara tillåtet
            att bygga strandnära samt syftar till mer strandnära byggnation.
          </p>
          <head xml:id="i-GFwKrEn4xbvJxUd2nyrwRU" type="h2">
            Odlingsgränsen och renbetesfjällen
          </head>
          <p xml:id="i-Dv3KvnnZkwQbpfUmJxn7Ja">
            Odlingsgränsen är en administrativ gräns som går genom Lappland
            från nordost till sydväst en bit nedanför fjällområdet. I Jämtland
            och Härjedalen motsvaras odlings­gränsen av de så kallade renbetesfjällen.
            Den praktiska betydelsen av denna administra­tiva gräns har minskat
            men den har fortfarande betydelse för rennäringslagen och vissa
            jakt- och fiskerelaterade regelverk. Ovanför odlingsgränsen och
            i renbetesfjällen är möjligheten för kommuner att köpa statlig
            mark kraftigt begränsad. I de fall då staten är den största markägaren
            i en kommun föreligger således en risk att tillväxten bromsas
            på grund av markbrist. Inte sällan berör detta landets mest glesbefolkade
            kommuner. I exempelvis Kiruna äger Statens fastighetsverk ungefär
            80 procent av landområdet, medan kommunen själv endast har tillgång
            till en procent av marken. Vi menar att regeringen bör utreda
            regelverket för markförsäljning ovanför odlingsgränsen i syfte
            att så långt det är möjligt skapa likvärdiga förutsättningar till
            markförsörjning och tillväxt i landets alla delar och att detta
            ska ske på ett sätt som fortsatt beaktar särskilt känsliga naturmiljöer.
          </p>
          <head xml:id="i-FUy9PbBjKGAySM2hesKrNA" type="h2">
            Rennäringslagen
          </head>
          <p xml:id="i-GnFeVuXinXLBTKFnyFfku8">
            Renskötsel bedrivs på cirka hälften av Sveriges areal, från norra
            Dalarna, Hälsingland och norrut. Trots att stora delar av landet
            på ett eller annat sätt berörs av renskötsel är det förhållandevis
            få personer som har sin huvudsakliga inkomstkälla från renskötseln,
            som utgör ett av flera konkurrerande intressen om markanvändningen.
            Som ett led i detta pågår en parlamentarisk översyn av rennäringslagen
            där hänsyn, utöver till samers rätt, ska tas till lokalbefolkningens
            och övriga svenskars tradition, intressen och behov. Sådana behov
            och intressen kan röra vår gemensamma rätt till vistelse i skog
            och fjäll, jakt, fiske eller skoterkörning såväl för privatpersoner
            som önskar idka livskvalitets­höjande fritidsaktiviteter som för
            näringsidkare inom besöksnäringen. Vår hållning är i grunden att
            alla bör vara lika inför lagen. Intressekonflikterna kring de
            grundläggande frågorna om rätten till land och vatten i norra
            Sverige är emellertid många och komplexa men utgångspunkten måste
            vara att alla svenska medborgare, samer såväl som icke samer,
            ska ha samma tillgång till vårt gemensamma land.
          </p>
          <head xml:id="i-WRCM2quv6qNTyLQ4NUqMKS" type="h2">
            Marknadsknallar
          </head>
          <p xml:id="i-9H6zk2kggkrqNc8SnKmbt3">
            De är inte många men de reser runt mellan landets olika marknader.
            Vissa marknader får hela städer att blomma upp: Jokkmokks marknad,
            Skänninges marknad, Kiviks marknad, Vimmerbys marknad med flera.
            Marknaderna har ett historiskt arv och utgör en mötesplats och
            på vissa håll är det en tidpunkt på året då utflyttade kommer
            hem och träffar nära och kära. Det som däremot har blivit ett
            problem sedan år 2014 är att knallarna är ålagda att ha kvittoskrivande
            kassasystem som måste fungera oavsett om de har tillgång till
            el eller inte och oavsett om mobilnätet blir överbelastat eller
            inte. Dess­utom ska kassasystemen tåla fukt och kyla, vilket de
            inte är konstruerade för. Ingen tillverkare kan idag tillhandahålla
            system som lever upp till de svenska kraven. Marknaden för kassasystem
            som tillgodoser det svenska regelverket är alltför begränsad för
            att det skall vara motiverat att utveckla sådana då mer schablonmässiga
            och förenklade beskattningar av marknadsknallar är vanligt förekommande
            i vår omvärld. Regeringen bör därför ta initiativ till en utvärdering
            av kravet om kassaregister och kvittoskrivande kassasystem för
            torg- och marknadshandeln i syfte att göra det möjligt för marknadsknallar
            att bedriva verksamhet även utan tillgång till el och datatrafik
            samt under svåra väderförhållanden.
          </p>
        </div>
        <div xml:id="i-7tCXQAV5uhRZjB9UwtqWoB" type="signatureBlock">
          <list xml:id="i-G42XWA3hgL4NfXsjqbt7tL">
            <item xml:id="i-SpHWk67B5Jk25kZWHLYxgf" who="i-PtgVSQS6zzFSG7jQDufZYA" type="signature">
              Tobias Andersson (SD)
            </item>
            <item xml:id="i-9XH865exHEjb1kixfuEoPG" who="i-5JKbBodBpCZ1A4ajEWCxPv" type="signature">
              Mattias Bäckström Johansson (SD)
            </item>
            <item xml:id="i-QEYNVDc68iX9h3hdqpBUgu" who="i-TMwpsik9bguNXgjB4GcxTS" type="signature">
              Jessica Stegrud (SD)
            </item>
            <item xml:id="i-Ebr8x35QpDEqDi3KkCdyhB" who="i-Y6pV2kmHmseFnW9xv9t8yX" type="signature">
              Eric Palmqvist (SD)
            </item>
            <item xml:id="i-LKhUKRbMDmdEfsNWDxU6nM" who="i-5cQcZgMfPXLpKbuzTtzgn6" type="signature">
              Anette Rangdag (SD)
            </item>
          </list>
        </div>
      </div>
    </body>
  </text>
</TEI>
