<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0363/mot_200203_MJ_0363-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ363 pnr: c349
          </p>
          <p>
            Motion till riksdagen 2002/03:MJ363
          </p>
          <p>
            av Jörgen Johansson och Annika Qarlsson (c)
          </p>
          <p>
            En trovärdig rovdjurspolitik
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av en samlad nordisk rovdjurspolitik.
            2. Riksdagen tillkännager för regeringen som sin mening vad i
            motionen anförs om ändring av nuvarande lydelse i 27 och 28 88
            jaktförordningen (1987:905). 3. Riksdagen tillkännager för regeringen
            som sin mening vad som i motionen anförs om decentralisering av
            beslut om skyddsjakt på enskilda rovdjur.
          </p>
          <p>
            Motivering
          </p>
          <p>
            Riksdagens beslut i propositionen ”En sammanhållen rovdjurspolitik”
            vilade till stor del på utgångspunkter och förslag från den rovdjursutredning
            som gjorde ett förtjänstfullt arbete under ledning av Sören Ekström.
            Miljödepartementet och sedermera utskottsmajoriteten i miljö-
            och jordbruksutskottet liksom majoriteten i riksdagen gjorde dock
            avsteg från Rovdjursutredningen på ett antal mycket centrala områden.
            Det kan konstateras att den samsyn och det samarbete som under
            lång tid funnits mellan viltforskningen i våra nordiska grannländer
            inte längre skall gälla beträffande de olika djurarternas numerär
            och planerade nivåer. Här avviker riksdagsmajoriteten från en
            enig expertutredning och föreslår såväl större antal som etappmål
            beträffande lo. Beträffande vargen föreslås dessutom ett annat
            geografiskt område som beräkningsområde. Rovdjursutredningen framhöll
            att Skandinavien skall vara det område inom vilket populationen
            skall beräknas, vilket med hänsyn till kända vandringsmönster
            synes motiverat. Här avviker regeringen, utan några motiv, från
            utredningens förslag och fastslår i propositionen att endast Sverige
            skall vara underlag för det skissade målet om 200 vargar, vilket
            torde innebära en närmast fördubbling av det antal som förordades
            av rovdjursutredningen.
          </p>
          <p>
            13
          </p>
          <pb facs="riksdagen-motions-pdf/data/200203/mot_200203_MJ_0363/mot_200203_MJ_0363-0002.pdf"/>
          <p>
            2002/03:MJ363
          </p>
          <p>
            14
          </p>
          <p>
            Enligt vår mening behövs en översyn och revidering av den nationella
            rovdjurspolitiken med hänsyn till att Rovdjursutredningen föreslagit
            lägre nivåer på antalet lodjur och varg i Sverige. Ett annat mycket
            viktigt område för att skapa förutsättningar för en trovärdig
            rovdjurspolitik är möjligheten för den enskilde djurägaren att
            skydda sina djur mot rovdjursangrepp. Även på denna viktiga punkt
            avvek regeringen från Rovdjursutredningens förslag när man inte
            tillät den erforderliga ändringen av 28 8 i jaktförordningen (1987:905).
            I dagsläget får vi bevittna hur djurägare inom rovdjursområdena
            i landet får ett stort antal husdjur vargdödade utan att de har
            stöd i lagen för att ingripa till skydd för sin egendom. Detta
            är både orättfärdigt och oacceptabelt. En lagändring måste enligt
            vår mening ske både av 27 och 28588 i jaktförordningen 1987:905
            för att stärka dels den s.k. nödvärnsrätten rent allmänt, dels
            göra det möjligt att ingripa vid direkt rovdjursangrepp på tamdjur.
            Beslutande myndigheter måste ges ökade befogenheter att medge
            jakt för att förebygga skador eller andra olägenheter samt för
            att realisera riksdagens uttalade krav på en varsam tillväxt av
            vargstammen. De brister som här påtalas vad gäller förutsättningar
            för att skydda sina tamdjur har också mycket påtagligt = tydliggjort
            = bristerna i myndighetsutövningens beslutsprocess. Att beslut
            om skyddsjakt på enskilda individer av varg, som vållat mycket
            stor skada, skall ligga på central nivå hos Naturvårdsverket måste
            vara felaktigt ur såväl djurskyddssynpunkt för tamdjuren som utifrån
            ett äganderättsperspektiv för den enskilde djurägaren. Att det
            som i Uppland skall behöva ta sex månader av lidande och dödande
            av 119 djur innan Naturvårdsverket kommit till insikt om vad som
            sker är minst sagt stötande. En decentralisering av besluten kring
            skyddsjakt av enskilda individer till läns/regionnivå skulle med
            stor sannolikhet innebära kortare beslutsvägar och snabbare beslut
            vilket, inte minst ur djurskyddssynpunkt, skulle vara ett framsteg.
          </p>
          <p>
            Stockholm den 18 oktober 2002
          </p>
          <p>
            Jörgen Johansson (c) Annika Qarlsson (c)
          </p>
        </div>
      </div>
    </body>
  </text>
</TEI>
