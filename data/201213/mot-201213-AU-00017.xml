<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00017">
  <teiHeader>
    <fileDesc>
      <titleStmt>
        <title>med anledning av prop. 2012/13:63 Utvidgad målgrupp för samhällsorientering samt ett kunskapsunderlag och en analys om integrationens tillstånd och utveckling</title>
        <author corresp="i-4sEtGRPnuog5ACjegAtakj">av Mattias Karlsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:63 Utvidgad målgrupp för samhällsorientering samt ett kunskapsunderlag och en analys om integrationens tillstånd och utveckling</title>
          <idno type="rdwebb">H002A17</idno>
          <rs type="number">A17</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A17/text</ref>
          <ref type="dokument_url_html">http://data.riksdagen.se/dokument/H002A17</ref>
          <ref type="dokumentstatus_url_xml">http://data.riksdagen.se/dokumentstatus/H002A17</ref>
          <ref type="doc">http://data.riksdagen.se/fil/A973DB7D-21BF-4ECD-9E82-8A1D118711C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-5YpXej2bMKxEEE7fJzedzh"/>
        <correspContext corresp="i-5YpXej2bMKxEEE7fJzedzh">
          <ref>Proposition 2012/13:63</ref>
        </correspContext>
        <correspAction xml:id="i-W1KE9Yw4wxz4gno98ESZm8" type="signed"/>
        <correspContext corresp="i-W1KE9Yw4wxz4gno98ESZm8">
          <note type="signatory" corresp="i-4sEtGRPnuog5ACjegAtakj"/>
        </correspContext>
        <correspAction type="referral" xml:id="i-wqrghA2xxDU1Khrqp12Mp">
          <date when="2013-02-12"/>
        </correspAction>
        <correspAction type="referral" xml:id="i-3ioEYaswn1iijcU9U2u4xG">
          <date when="2013-02-12"/>
        </correspAction>
        <correspAction type="dismissal" xml:id="i-GNpehtd5bywBBJfoLgu2TS">
          <date when="2013-02-01"/>
        </correspAction>
        <correspAction type="dismissal" xml:id="i-PyXmbvJ96xXXuCZXq5jsHq">
          <date when="2013-02-01"/>
        </correspAction>
        <correspAction type="submission" xml:id="i-QcU9NZPgSSj1DPtridh2ip">
          <date when="2013-01-29"/>
        </correspAction>
        <correspAction type="transfer" xml:id="i-7KQ9HWNRR6HM6bkMudn8jg">
          <date when="2013-01-29"/>
        </correspAction>
        <correspAction type="assigned" xml:id="i-KXQY6ogugBvP7WnNKxTKn7"/>
        <correspContext corresp="i-KXQY6ogugBvP7WnNKxTKn7">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-VAyPZSUMnkaMBGf2ZCgaKL">
            Förslag till riksdagsbeslut
          </head>
          <list style="ol">
            <item xml:id="i-GCQ6Dw2ndLxTf46Yyzq41r">
              Riksdagen tillkännager för regeringen som sin mening vad som
              anförs i motionen om målgruppens omfattning.
            </item>
            <item xml:id="i-2gt9szmWaGPNoMebsKymQc">
              Riksdagen tillkännager för regeringen som sin mening vad som
              anförs i motionen om att samhällsorientering bör vara obligatorisk
              för samtliga nyanlända invandrare som ingår i målgruppen.
            </item>
            <item xml:id="i-27Bk8v4fxEgdeSNYAqzh8h">
              Riksdagen tillkännager för regeringen som sin mening vad som
              anförs i motionen om att en enda lag bör reglera samhällsorienteringen
              för samtliga målgrupper.
            </item>
            <item xml:id="i-UorbUhEp3CwaSSPVq9kiaQ">
              Riksdagen tillkännager för regeringen som sin mening vad som
              anförs i motionen om behovet av ett ökat innehållsmässigt fokus
              på de mänskliga rättigheterna och på grundläggande demokratiska
              värderingar i samhällsorienteringen.
            </item>
            <item xml:id="i-LR5mwopNyEbT3mL5W1iZgp">
              Riksdagen tillkännager för regeringen som sin mening vad som
              anförs i motionen om att samhällsorienteringen ska utökas till
              att också betona kunskaper om den svenska värdegrunden, svensk
              kultur och svensk tradition.
            </item>
            <item xml:id="i-72xv3qcGYiEUacN75pffHj">
              Riksdagen tillkännager för regeringen som sin mening vad som
              anförs i motionen om att avskaffa den prestationsbaserade stimulansersättningen
              inom utbildning i svenska för invandrare.
            </item>
            <item xml:id="i-Uasyv38b4CGeJogmpHNuyD">
              Riksdagen tillkännager för regeringen som sin mening vad som
              anförs i motionen om behovet av en väl reglerad invandring för
              att möjliggöra en lyckad etablering av nyanlända invandrare.
            </item>
          </list>
        </div>
        <div type="motContent">
          <head type="h1" xml:id="i-HPqhSkPJYTug3coqs95TRG">
            Samhällsorienteringens former
          </head>
          <head type="h2" xml:id="i-5r542FMf41SJZB832XbagB">
            Målgruppens omfattning
          </head>
          <p xml:id="i-5AptP8aVs9Nxy9iJLXSJdC">
            Regeringen konstaterar i propositionen att det finns ett behov
            av att utvidga målgruppen för samhällsorientering då det endast
            är en liten del av det totala antalet personer som årligen invandrar
            till Sverige som omfattas av etableringslagen och därmed erbjuds
            samhällsorientering. Sverigedemokraterna ser positivt på samhällsorientering
            som en del i etableringsprocessen för nyanlända invandrare. Vi
            ställer oss i och med detta positiva till en utvidgning av målgruppen
            för samhällsorientering, men instämmer med flertalet remissinstanser
            om att den av regeringen föreslagna utvidgningen är alltför snäv.
          </p>
          <p xml:id="i-L1tiQkRVQ8JYeggem6WeoJ">
            Sverigedemokraterna menar att det är av stor vikt att samtliga
            personer som invandrar till Sverige i syfte att under längre tid
            vara bosatta och verksamma i landet får och förväntas ta del av
            kunskaper om vårt samhälle. Vi instämmer i de synpunkter som förts
            fram av Migrationsverket, Länsstyrelserna i Kronobergs län, Skåne
            län, Stockholms län, Västra Götalands län, Västerbottens län och
            Alvesta kommun, Botkyrka kommun, Göteborgs kommun, Sollentuna
            kommun, Vännäs kommun, Örnsköldsviks kommun, SKL och Sveriges
            akademikers centralorganisation (Saco) och anser således att även
            personer över 65 år bör ingå i målgruppen, delvis då allt fler
            personer över 65 år väntas vara verksamma på arbetsmarknaden men
            framför allt för att även icke yrkesverksamma bör ha grundläggande
            kännedom om det svenska samhället samt sina rättigheter och sina
            skyldigheter gentemot detsamma.
          </p>
          <p xml:id="i-PKU3CmbjG4L6SP55BcR1Mq">
            Av samma anledning anser vi, likt Migrationsverket, Länsstyrelserna
            i Kronobergs län, Stockholms län samt Västra Götalands län och
            Alvesta kommun, Botkyrka kommun, Sollentuna kommun, Vännäs kommun,
            Örnsköldsviks kommun samt SKL , att även arbetskraftsinvandrare
            bör ingå i målgruppen. I sammanhanget vill vi också poängtera
            att de nya reglerna för arbetskraftsinvandring har öppnat upp
            för ett missbruk av regelverket och har medfört handel med såväl
            arbetstillstånd som anställningsavtal med villkor som inte överensstämmer
            med kollektivavtal. En arbetskraftsinvandrare kan således inte
            per automatik förväntas ha etablerat sig på den svenska arbetsmarknaden
            eller vara medveten om de rättigheter och skyldigheter som varje
            invånare har i Sverige.
          </p>
          <p xml:id="i-AXSaFPtisCowxFQct1xAGV">
            Sverigedemokraterna anser vidare liksom Botkyrka kommun att även
            nyanlända invandrare över 16 år som inte läser på gymnasiet bör
            ingå i målgruppen för samhällsorientering. För yngre invandrare,
            samt för dem som läser på gymnasiet, får skolväsendet förväntas
            ge motsvarande samhällsorientering.
          </p>
          <p xml:id="i-HUNiQ5Etu7FLnU88gN7tQW">
            Slutligen anser vi liksom Länsstyrelserna i Kronobergs län och
            Stockholms län, Örnsköldsviks kommun och Sacoförbundet Naturvetarna
            att även medborgare i ett EES-land eller Schweiz ska ingå i målgruppen.
            Oavsett nationalitet är det viktigt att få kunskap om de villkor
            som gäller för ett liv just i Sverige.
          </p>
          <p xml:id="i-EfKXRNx5saSp2tnu4b5xms">
            Sverigedemokraterna instämmer dock i regeringens bedömning att
            gäststuderande, gästforskare samt anhöriga till dessa inte har
            samma behov av samhällsorientering då deras vistelse i Sverige
            generellt är kortvarig och ingen avsikt att permanent etablera
            sig i landet finns.
          </p>
          <p xml:id="i-N2tNtDts5ana1UYauEnsD">
            Sammanfattningsvis instämmer Sverigedemokraterna i stort i den
            kritik som förts fram av Stockholms universitet, Landsorganisationen
            i Sverige (LO) och Länsstyrelserna i Kronobergs län och Stockholms
            län gällande regeringens alltför snäva syn på samhällsorientering
            där etableringen på arbetsmarknaden definieras som ett överordnat
            mål och ett verktyg för att komma till rätta med sysselsättningsproblem.
            Då vi ser samhällsorientering som en viktig del i processen att
            lära känna och bli en del av det svenska samhället anser vi att
            samtliga nyanlända invandrare med avsikt att på obestämd tid etablera
            sig i Sverige bör ingå i målgruppen.
          </p>
          <p xml:id="i-6ZqSy9GWdRF2sBSJu4s4UL">
            Vad som ovan anförts gällande utvidgning av målgruppen för samhällsorientering
            bör ges regeringen till känna.
          </p>
          <head type="h2" xml:id="i-CYisEqVUYDpNz8zYQhiEni">
            Obligatorisk samhällsorientering
          </head>
          <p xml:id="i-59AZ7m2WJEQgX1oWpdCvqz">
            Sverigedemokraterna anser, som fastställs ovan, att samhällsorientering
            fyller en viktig roll i processen att etableras i det svenska
            samhället. Som en följd av vår vision om ett sammanhållet Sverige
            där samtliga invånare känner sig och är delaktiga i det svenska
            samhället anser vi därför att samhällsorienteringen bör vara obligatorisk
            för de nyanlända invandrare som ingår i målgruppen. Grundläggande
            kunskaper om det svenska samhället samt rättigheter och skyldigheter
            gentemot detsamma är helt centrala för den som avser bosätta sig
            på obestämd tid i Sverige och bli en del av vårt samhälle.
          </p>
          <p xml:id="i-Lsh8Ht6xfJMQTVbyhKThJv">
            Sverigedemokraterna anser det vidare vara en självklarhet att
            rättigheter och skyldigheter går hand i hand och menar således
            att undlåtelse att delta i den obligatoriska samhällsorienteringen
            bör kunna medföra ekonomiska konsekvenser i form av t.ex. minskade
            ersättningar eller bidrag.
          </p>
          <p xml:id="i-7jmb5B47jXCui3KWbLWW4G">
            Vad som ovan anförts gällande obligatorisk samhällsorientering
            bör ges regeringen till känna.
          </p>
          <head type="h2" xml:id="i-6127JwZ39nEveCuQuBc5au">
            En samlad lagstiftning
          </head>
          <p xml:id="i-XcZQqC3LLuw3S7BHGgVP1X">
            I likhet med Sveriges Kommuner och Landsting (SKL) och Botkyrka
            kommun förordar Sverigedemokraterna att samtliga målgrupper samlas
            i den nya lagen om samhällsorientering. Vi anser att samhällsorienteringen
            har ett högt värde för möjligheten att öka nyanlända invandrares
            delaktighet i det svenska samhället och anser, som tidigare anförts,
            att dess målgrupp bör utvidgas rejält samt att den bör beläggas
            med obligatoriskt deltagande. Därför menar vi också att den bör
            regleras och lagstadgas separat från specifikt riktade insatser
            som erbjuds i övrigt.
          </p>
          <p xml:id="i-FeT8BhMdtbWCPwnKE85MzC">
            Även om de ändringar vi föreslår gällande målgrupp och obligatorium
            inte sker vill vi poängtera värdet i att samla lagstiftning gällande
            en och samma insats i en och samma lag. Att den enskilda insatsen
            kan ingå i helhetspaket är inte skäl nog, enligt oss, att den
            ska regleras dubbelt i lag. Dessutom är det av vikt att, som SKL
            anför, sända tydliga signaler till deltagare och samverkande aktörer
            om att samhällsorienteringen avser samma insats och ska ges med
            samma prioritet oavsett målgrupp.
          </p>
          <p xml:id="i-5YSVVrVReHcbfjtDronT2A">
            Vad som ovan anförts gällande fördelarna med en samlad lagstiftning
            om samhällsorienteringen bör regeringen ges till känna.
          </p>
          <head type="h1" xml:id="i-BgVsLnVPKFLM2LuprdhKvw">
            Samhällsorienteringens syfte och innehåll
          </head>
          <head type="h2" xml:id="i-Lv6M2RJaYpRzEzYBh5MxsG">
            Mänskliga rättigheter och demokratiska värderingar
          </head>
          <p xml:id="i-6y7TYaou2L77SVc7yQYYkx">
            Samhällsorienteringens utformning regleras i förordning (2010:1138)
            om samhällsorientering för vissa nyanlända invandrare. I förordningen
            fastslås följande fyra kunskapsmål, nämligen
          </p>
          <list style="ol">
            <item xml:id="i-8gX3SH674bcxZe4ESV5vvP">
              de mänskliga rättigheterna och de grundläggande demokratiska
              värderingarna,
            </item>
            <item xml:id="i-RMhdcdwsFshDjn52VysUPw">
              den enskildes rättigheter och skyldigheter i övrigt,
            </item>
            <item xml:id="i-CXsP7q1Wz1Y45YneJCEYp2">
              hur samhället är organiserat, och
            </item>
            <item xml:id="i-3ZvmuKkGx3XpznzRRWgGA4">
              praktiskt vardagsliv.
            </item>
          </list>
          <p xml:id="i-DmuAvC2UdmNCp6DYrxQcJp">
            I förordningen stadgas vidare att tyngdpunkten ska ligga på den
            praktiska aspekten av att leva i Sverige, vilket också görs tydligt
            då samhällsorienteringens innehåll definieras till följande åtta
            områden:
          </p>
          <list style="ol">
            <item xml:id="i-UzrW1Zb8pfGRRoFSoECzxd">
              Att komma till Sverige.
            </item>
            <item xml:id="i-NbvP4YpaiPqw1y6pbD8dXm">
              Att bo i Sverige.
            </item>
            <item xml:id="i-F8wQ8eXEwbAhS3Q3zRmPM4">
              Att försörja sig och utvecklas i Sverige.
            </item>
            <item xml:id="i-MUhPwi5fDviNkrhXn4bMwv">
              Individens rättigheter och skyldigheter.
            </item>
            <item xml:id="i-YDSEjzZHrkGnSs2i1keS8h">
              Att bilda familj och leva med barn i Sverige.
            </item>
            <item xml:id="i-WY6TWYBM9bMH6d4giQUmGt">
              Att påverka i Sverige.
            </item>
            <item xml:id="i-86yTMV7m4LQgtLFQn7JhvZ">
              Att vårda sin hälsa i Sverige.
            </item>
            <item xml:id="i-W3YxFfy4zUvBVHfBqyzuDV">
              Att åldras i Sverige.
            </item>
          </list>
          <p xml:id="i-EeeXk793SiYqCV2JFM7WxW">
            Sverigedemokraterna konstaterar att det första av de fyra kunskapsmålen
            på grund av samhällsorienteringens utformning och dess tydliga
            fokus på praktiska aspekter riskerar att hamna i skymundan. Detta
            ser vi som djupt oroande då kännedom om och förankring av mänskliga
            rättigheter samt grundläggande demokratiska värderingar enligt
            oss är grundläggande för ett värdigt och respektfullt liv i Sverige
            för den enskilde såväl som för samhället i stort. Det är vår åsikt
            att större utrymme i samhällsorienteringen bör ges till information
            om och arbete med det första kunskapsmålet.
          </p>
          <p xml:id="i-L5TShEqdKdJ5qYtFp4wuxR">
            Vad som ovan anförs gällande samhällsorienteringens fokus på
            mänskliga rättigheter och de grundläggande demokratiska värderingarna
            bör ges regeringen till känna.
          </p>
          <head type="h2" xml:id="i-QKBvdbLCJSQe1HMZN8qgiT">
            Den svenska värdegrunden och svensk tradition
          </head>
          <p xml:id="i-3RTEx1M3Pg8VwqDXjbVsGo">
            Det är Sverigedemokraternas mening att var och en som lever i
            Sverige bör känna till, anpassa sig efter och bejaka den västerländska,
            humanistiska grund på vilken vårt land vilar och i vilken ingår
            bl.a. värden som jämställdhet mellan kvinnor och män, individens
            människovärde och likhet inför lagen samt respekt för rättsstaten.
            Dessa värden betecknas ofta som universella men dessvärre är de
            inte självklara för alla kulturer och individer världen över.
            Att vi de senaste decennierna lärt känna begreppen hederskultur
            och hedersvåld är ett tydligt tecken på bristande förankring av
            den svenska värdegrunden hos personer med bakgrund i vissa av
            dessa andra kulturer. Likaså är den bristande tilltro till svensk
            lagstiftning och rättsväsen som tar sig uttryck i såväl upplopp
            som etablerandet av egna rättssystem.
          </p>
          <p xml:id="i-6KF4QSXT4aSMrGTm8XAak6">
            Sverigedemokraterna anser att kunskapsmålet om mänskliga rättigheter
            och grundläggande demokratiska värderingar bör kompletteras med
            ett kunskapsmål om den svenska värdegrunden, svensk kultur och
            svensk tradition. Vikten av denna gemensamma värdegrund för vårt
            samhälle kan inte nog belysas och därmed är det för oss en självklarhet
            att förmedling av kunskap om och förankring av densamma också
            bör ingå i samhällsorienteringens syfte.
          </p>
          <p xml:id="i-KCjcH9kLPs9HXXJ5DeMZMJ">
            Kunskap om svensk kultur och svensk tradition främjar på ett
            positivt sätt assimilation och inträde i den svenska gemenskapen
            för den som på sikt vill bli svensk medborgare. Kunskap om svenskt
            leverne och den kulturella särart som det svenska samhället vilar
            på är dock grundläggande för var och en som på obestämd tid vill
            leva och verka i Sverige.
          </p>
          <p xml:id="i-6K3E4pcFz1AcMZgHoS8vzJ">
            Kunskap om svensk kultur och svensk tradition är därför enligt
            vår mening ett nödvändigt komplement till övriga kunskapsmål i
            samhällsorienteringen. På så sätt kan deltagarna få de verktyg
            som behövs för att bli en del av det svenska samhället. Utan denna
            kunskap är risken stor att den nyanlände hamnar i utanförskap
            och Sverige fortsätter utvecklingen mot etniska enklaver och ökad
            segregation.
          </p>
          <p xml:id="i-3Ps5oXCJWF6eLkggVNDhWz">
            Vad som ovan anförts gällande ett ytterligare kunskapsmål om
            den svenska värdegrunden, svensk kultur och svensk tradition bör
            ges regeringen till känna.
          </p>
          <head type="h1" xml:id="i-6LAq57nyrTACZFUp5WDwRz">
            Sfi-bonusen
          </head>
          <p xml:id="i-CtNxRB4nJBBhejiwzJrRyT">
            Försöksverksamheten med prestationsbaserad stimulansersättning,
            s.k. Sfi-bonus, inleddes i 13 kommuner i oktober 2009 och permanentades
            i september 2010. Sfi-bonusen innebär i praktiken att en elev
            som klarat allt eller vissa delar av sina svenskstudier inom ett
            år från det att kursen startade har rätt till en bonus, utöver
            övrig ersättning som den Sfi-studerande är berättigad till.
          </p>
          <p xml:id="i-6joKMuJA4kmsAe5RS1o1rT">
            Regeringen föreslår i föreliggande proposition en förändring
            av regelverket kring Sfi-bonusen. Sverigedemokraterna är skeptiska
            till detta och föreslår i stället att åtgärden helt bör slopas.
          </p>
          <p xml:id="i-J9o9XWT7HnMNJk9USsR65Z">
            Att människor som på ett eller annat sätt utmärker sig och presterar
            mer än vad som rimligen kan förväntas av dem också premieras för
            detta, är något som i grund och botten är mycket bra. Det sänder
            däremot ut helt fel signaler att dela ut en bonus bara för att
            någon presterar vad som anses vara förväntat eller för att någon
            fullgjort sina skyldigheter. Det är både olämpligt och orimligt
            att vårt samhälle ska lägga sig på en så pass låg ambitionsnivå.
            Av den som avser att permanent bosätta sig i vårt land bör vi
            kunna kräva att han eller hon lär sig svenska, eller i varje fall
            gör vad han eller hon kan för att lära sig svenska. Vi menar att
            något är mycket fel om viljan till integration ska vara beroende
            av storleken på bidraget som stat och/eller kommun tillhandahåller.
          </p>
          <p xml:id="i-48vDBcfcbzgB5ZKZfKqdRp">
            Dessutom kan man ställa sig frågan om Sfi-bonusen verkligen fått
            förväntad effekt. Enligt tidningen Riksdag &amp; Departement den 29
            augusti 2011 är det primärt studievana invandrare som tagit del
            av Sfi-bonusen, det vill säga personer som hade klarat sina studier
            även utan bonusen.
          </p>
          <p xml:id="i-W4zR5MkS1tYVkBtph3ZzTm">
            Enligt rapport 2012:27 från Institutet för arbetsmarknads- och
            utbildningspolitisk utvärdering har Sfi-bonusen, bortsett från
            Stockholms kommun, inte haft någon effekt på deltagande och studieresultat.
          </p>
          <p xml:id="i-Duc1jHn1Qnc2wmpsgKHoQY">
            Vad som ovan anförts gällande Sfi-bonusen bör ges regeringen
            till känna.
          </p>
          <head type="h1" xml:id="i-R8BQzCiPrer43H3wPELRFe">
            En reglerad invandring
          </head>
          <p xml:id="i-GiSy3EuB7dSnYwM5arRFtd">
            I regeringens proposition görs också en övergripande analys om
            integrationens tillstånd och utveckling. Sverigedemokraterna vill
            med anledning av denna peka på de enligt oss två enskilt största
            bristerna med dagens förda politik på området, brister som bromsar
            och står i vägen för de invandrades etablering i det svenska samhället.
            Dessa är dels en inriktning på mångkulturbaserad integration i
            stället för gemenskapsfokuserad assimilation, dels en så omfattande
            invandring att det svenska samhället oavsett politiska åtgärder
            inte mäktar med att möta upp de människor som söker sig hit.
          </p>
          <p xml:id="i-A2RpKRXQmrk34g9Rqw4MkY">
            Vi har ovan föreslagit förändringar gällande samhällsorienteringen
            som syftar till en omställning vad gäller den första bristen.
            Till viss del kan tydligare sammankoppling mellan rättigheter
            och skyldigheter samt ökade krav på anpassning också bidra till
            ett minskat tryck på ansökningar om uppehållstillstånd. För att
            ytterligare säkerställa ett mottagande som hålls på en hållbar
            nivå vill vi poängtera behovet av en väl reglerad invandring,
            med god uppföljning och verkställighet av de regler och beslut
            som fastställts.
          </p>
          <p xml:id="i-SsS288bXZAV2gbeuNakDtT">
            Vad som ovan anförts gällande behovet av en väl reglerad invandring
            bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-2842nKc54Tr7LCQkjijA6k">
              Mattias Karlsson (SD)
            </item>
          </list>
        </div>
      </div>
    </body>
  </text>
</TEI>
