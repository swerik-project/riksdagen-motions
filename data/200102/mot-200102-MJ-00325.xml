<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0325/mot_200102_MJ_0325-0001.pdf"/>
      <div type="motHeader" xml:id="i-9cRRZppywZvLT4hSwgJ7c">
        <div type="motTitle" xml:id="i-CHSwBioBPX7R7pQgkJuJC9"/>
        <div type="motSubmissionInfo" xml:id="i-JBB7dDYFDsSKMwhaoKtLbX"/>
      </div>
      <div type="motBody" xml:id="i-R8H5RwL4C92jAt4QpAShHG">
        <div xml:id="i-EqHLZRKmqkixABDsQqu7ao">
          <p xml:id="i-RE3uS42ZiX62w1e83dzxjx">
            2001/02 mnr: MJ325 pnr: m1769
          </p>
          <p xml:id="i-ARC2tPLdKex4j3o6Z6WZxk">
            Motion till riksdagen 2001/02:MJ325
          </p>
          <p xml:id="i-QYUzuLZobqz9dVPCsdBjMr">
            av Ola Karlsson och Carl G Nilsson (m)
          </p>
          <p xml:id="i-PdXDuuCg9ANv17GCxkvGRx">
            Fisketurism och vattenbruk
          </p>
          <p xml:id="i-qx4Q7ts7qoHcwSsjBGXJ2">
            Förslag till riksdagsbeslut
          </p>
          <p xml:id="i-7oQ9w2TmT59Wwp3pWb8zuC">
            Riksdagen tillkännager för regeringen som sin mening vad som
            anförs i motionen om att förbättra villkoren för vattenbruket
            och fisketurismen.
          </p>
          <p xml:id="i-WEiD3ySXGeadSRweWnS5Gn">
            Motivering
          </p>
          <p xml:id="i-FV5EdbUL9UGDqFSmN8DJFa">
            Fisketurismen visar att sjöar och vattendrag kan ge ett bra underlag
            för företagande och fler arbetsplatser, inte minst i områden där
            underlag för företagande annars har brister. Sjöar och vattendrag
            är därmed en viktig resurs bl.a. i glesbygden och kan användas
            betydligt effektivare än i dag. Företagare som driver verksamhet
            kring fisketurism råkar då och då ut för krånglig och kortsiktig
            myndighetshantering vilket leder till ökade kostnader, försvårade
            projekt och därmed i slutändan färre arbetstillfällen. Ett av
            problemen gäller alltför korta tillstånd för verksamheten. Det
            tar minst två till tre år att föda upp en fisk lämplig för utsättning
            till s.k. put-and-take-fiske, medan tillstånden ofta bara ges
            för ett år i taget. Det blir mycket stora risktaganden. Som exempel
            kan nämnas en fiskodlare som årligen, i fyra år, satt ut öring
            i sjön Möckeln i Karlskoga. Avsikten har varit att bygga upp ett
            attraktivt sportfiske med stor affärspotential med en öring som
            är så stationär att den inte flyttar. Investeringen uppgår till
            över 100 000 kronor. Den långa etableringstiden är nödvändig för
            att utprova hur stationär och fångstvillig öringen är i just den
            här sjön. När han i år sökte det årliga tillståndet för att kunna
            göra en större utsättning och därmed starta försäljning av fiskekort
            blev det avslag från Fiskeriverket. Följden är att verksamheten
            avvecklas och investeringen är bortkastad. Samma problem möter
            företagaren i andra vattenområden. Han ställs inför frågan om
            han vågar investera i en uppfödning som är klar om tre år när
            han bara har tillstånd för ett år i taget. Fisketurismen är i
            dag en del av upplevelseindustrin. Det krävs en fisk som hugger
            bra, kämpar, är vacker, god att äta och samtidigt lätt och billig
            att föda upp. Vissa fiskarter passar bättre än andra och detsamma
            gäller vissa
          </p>
          <p xml:id="i-FHLUSHFS9qvf8CWpszvXYg">
            27
          </p>
          <pb facs="riksdagen-motions-pdf/data/200102/mot_200102_MJ_0325/mot_200102_MJ_0325-0002.pdf"/>
          <p xml:id="i-KHTFA8j8NEaXXs5Wz4B5dW">
            2001/02:MJ325
          </p>
          <p xml:id="i-XAykWctPJQ7ViCRU8hkvxR">
            18
          </p>
          <p xml:id="i-K1jK4qwZacHCmWab2GvNK4">
            stammar. Möjligheter till utsättning av arter som inte naturligt
            förekommer i Sverige måste därför vara generösa. Samma problem
            gäller kräftodling. Signalkräftan är sedan många år en väletablerad
            art i Sverige. Fiskeriverket vägrar trots detta tillåta utsättning
            av signalkräfta i stora områden. Många hindras därigenom att utnyttja
            vattnens produktionsförmåga. Flodkräftan har upprepade gånger
            drabbats av kräftpest i dessa vatten och är inget alternativ.
            Det måste vara bättre med levande vatten och vattenbruksföretag
            än med tomma reservat. Det finns en betydande risk att alltför
            stora vattenområden undantas från möjlighet till nyttjande för
            utsättning och fiskekortsförsäljning. Fiskeriverkets strategi
            för utsättning och spridning av fisk leder lätt till att en död
            hand läggs över stora områden, vilket förhindrar företagande kring
            vattenbruk och fisketurism. Sjöar och vattendrag bör i stället
            ses som en produktionsresurs, inte bara för naturlig produktion
            av gädda m.fl. fiskar, utan även som en resurs för turism och
            effektivare vattenbruk. Tillstånd för utsättning måste också förlängas
            och anpassas till företagens villkor så att de lättare kan planera
            för framtiden. Dagens ettåriga tillstånd framstår som direkt småföretagarfientligt.
            Vattenbruk och fisketurism måste ges bättre villkor.
          </p>
          <p xml:id="i-3kktmwiWZvUZtUAJ2UjP9j">
            Stockholm den 4 oktober 2001 Ola Karlsson (m) Carl G Nilsson
            (m)
          </p>
        </div>
      </div>
    </body>
  </text>
</TEI>
