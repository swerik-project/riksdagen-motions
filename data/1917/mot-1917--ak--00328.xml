<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--ak--00328">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__328/mot_1917__ak__328-001.pdf"/>
      <div xml:id="i-QdwUM1ScCuGvafqoFzpL3e" type="motHeader">
        <div xml:id="i-D9DrhXLaSB9PXoXGAiBhUe" type="motTitle"/>
        <div xml:id="i-UHtYhtqDcxXeupgmv98Yvg" type="motSubmissionInfo"/>
      </div>
      <div xml:id="i-PXJXTxErydYiHEvNnhytUK" type="motBody">
        <div xml:id="i-GTso6N2JpFxLZE97besd47">
          <p xml:id="i-EAJe42Zav2DqKm7NWygtnc">
            Motioner + Andra kammaren, Nr 328. 1
          </p>
          <p xml:id="i-AM8htvxtxeWfUk4VTW4pML">
            Nr 3238.
          </p>
          <p xml:id="i-VWUbUkHWzapF28q4u5QjrC">
            Av herr Vennerström m. fl., om skrivelse till Kungl. Maj:t angående
            åtgärder i syfte att öka sädespro- duktionen i riket.
          </p>
          <p xml:id="i-PyL9MWLcYd59YALyDNxZ9U">
            För varje dag som går blir livsmedelsfrågan alltmer brännande
            för Sveriges folk. Allt efter som svårigheterna växa att utifrån
            fylla de tom- rum som finnas i Sveriges förråd av spannmål och
            övriga livsmedel reser sig den frågan alltmera hotande: huru skall
            Sverige kunna skaffa sig de nödvändiga livsmedelsförråden för
            att icke svälten skall på allvar börja härja inom landet? Faran
            är icke längre långt borta, den har trängt oss tätt in på livet.
            Statsmakterna frukta på goda skäl, att spannmålsförråden som lämna
            befolkningens oundgängliga näring icke skola räcka till. Lan-
            dets folk har blivit satt på en mjöl- och brödransonering som
            för mången hårt strävande arbetare kännes så knapp, att han icke
            vet huru han skall orka prestera ett fullgott arbete. Den stegrade
            förvildningen i krigföringen till sjöss kommer med visshet att
            ytterligare öka svårigheterna att utifrån erhålla nödig spannmål.
            När det nödvändigaste näringsmedlet börjar tryta, måste det allra
            viktigaste spörsmålet bliva att varje bit växtkraftig mark lägges
            under odling, att den odlade marken ger största möjliga föda och
            att avkastningen utav jordbruket, landets modernäring, stegras
            så att spann- målsbehovet i görligaste mån fylles med landets
            egen produktion. Tyvärr ha statsmakterna icke haft blicken öppen
            för nödvändigheten att i detta det farligaste nödläget, landet
            befunnit sig i på månget år- tionde, till det yttersta stegra
            jordbrukets produktivitet. Det är lärorikt att studera »den grå
            boken», berättelsen om de svenska statsmakternas åtgärder beträffande
            krigstidens folkhushållning. Mycket har gjorts på alla andra områden
            men på detta blott det allra minsta. Vad ha rege- ring och riksdag
            gjort för att lägga all odlingsbar jord under plog och odling?
            Intet. Vad ha riksdag och regering gjort för att öka avkastningen
            av den odlade jorden? Just intet. Några senkomna miljoner kronor
            till hjälp för inköp av gödningsämnen, det är kanske den förnämsta
            åtgärden. Bihang till riksdagens protokoll 1917. 4 saml. 147 häft.
            (Nr 328—329.) 1
          </p>
          <pb facs="riksdagen-motions-pdf/data/1917/mot_1917__ak__328/mot_1917__ak__328-002.pdf"/>
          <p xml:id="i-Xsa8eQiVMXEyqzqNay9RMa">
            2 Motioner i Andra kammaren, Nr 328.
          </p>
          <p xml:id="i-Rx7fyb1AyRucubHE4AH5gE">
            Det har icke saknats möjligheter att redan från krigets början
            in- hämta utländska lärdomar och praktiskt omsätta dem i vårt
            eget land. Inom alla de krigförande länderna har man sökt att
            med både mildhet och stränghet, allt efter behovet, åstadkomma
            den nödvändiga stegringen i jordbruksprodukternas frambringande.
            Centralmakterna gingo i spetsen, därför att den fientliga blockaden
            gjorde det svårare för dem än för mot- ståndårne att från neutrala
            länder hämta det nödiga tillskottet av spann- mål och andra livsmedel.
            Det är allmänt bekant, med vilken förutseende fart och energi
            Tyskland omedelbart kriget bröt ut tog itu med uppgiften att i
            största möjliga utsträckning låta all lämplig jord ge avkastning.
            Odlingsbara områden i statsskogarna upplätos kostnadsfritt till
            brukning under en tid av tre år mot villkor att den första skörden
            utvanns snarast möjligt. Obebyggda tomter och andra öppna platser
            i städerna upplätos till odling av potatis och köksväxter; endast
            i Berlin t. ex. under 1914 omkring 765 hektar jord. Uppmuntrat
            av de goda resultaten har Tysk- land alltjämt både 1915 och 1916
            ökat odlingsåtgärderna. Allt har gjorts för att de spirande skördarna
            skulle bli så rikliga som i mänsklig förmåga stått. Allt ifrån
            sådden har skörden övervakats av det allmänna, som ställt motorplogar,
            bränsle, gödningsämne, utsäde och arbetare till lantbrukets förfogande.
            Då skörden var mogen sörjdes för dess snara inbärgande. Permitterade
            soldater, krigsfångar, t. o. m. straffångar samt skolungdom sändes
            ut till jordbruksarbete. Statsbanorna lämnade under skördetiden
            fria resor för skördearbetare till och från deras arbetsplatser.
            Även i Österrike, som befunnit sig i samma livsmedelsbristens
            för- dömelse som Tyskland, ha en mängd åtgärder i samma stil vidtagits.
            En bland de första i krigets början var att tillgodose jordbruket
            med ar- betskraft. En förordning av den 5 augusti 1914 utfärdade
            detaljerade bestämmelser om tillsättande av s. k. skördekommissioner.
            I varje kom- mun, där jordbruk idkas, skall enligt denna förordning
            tillsättas en dylik kommission på 3—7 inom kommunen bosatta betrodda
            personer. Kom- munalstyrelsens ordförande eller en av honom utsedd
            person skall tjänst- göra som kommissionens ordförande. Kommissionen
            skall tillse, att bärg- ningen av skörden och arbetet för jordens
            brukande företages i rätt tid och på ändamålsenligt sätt. För
            detta ändamål skall skördekommissionen undersöka vilka företag
            som av brist på egna arbetskrafter och lantbruks- redskap äro
            hänvisade till främmande hjälp samt för sådana företag för- medla
            inom kommunens område förefintliga arbetskrafter och lantbruks-
            redskap. Om nödig arbetskraft ej kan anskaffas på frivillighetens
            väg
          </p>
          <pb facs="riksdagen-motions-pdf/data/1917/mot_1917__ak__328/mot_1917__ak__328-003.pdf"/>
          <p xml:id="i-NxsduR9NZpB6B8Cw2xcny2">
            Motioner 1 Andra kammaren, Nr 328. 3
          </p>
          <p xml:id="i-2u618mnkXRjJ4VKHDHmGYR">
            äger skördekommissionen befalla alla inom kommunen varande manliga
            och kvinnliga personer (med vissa undantag) att ställa sig till
            förfogande för utförande av sådant arbete som här avses. Personer
            som för sitt uppehälle äro hänvisade till arbetsförtjänst skola
            av den jordbrukare, för vilken de arbeta, erhålla betalning som
            på grundval av i orten gängse priser bestämmes av skördekommissionen.
            Eljest skall arbetet utföras utan ersättning, såvida ej överenskommelse
            om sådan är frivilligt träffad. Lantbruksredskap och dragarekrafter,
            som ej äro nödvändiga för ägarens eget arbete, skola likaledes
            efter skördekommissionens bestämmande ställas till sådana företags
            förfogande som äro i behov därav. Om tillräcklig arbetskraft ej
            kan erhållas inom kommunen eller om överskott å sådan finnes,
            skall skördekommissionen göra anmälan därom hos distriktets ar-
            betsförmedling. Arbetare som på främmande ort blivit anskaffade
            för att utföra sådant arbete som här avses få vid befordran i
            trupp på minst fem personer å statsbanorna och å vissa enskilda
            banor fri resa från den plats, där de uppehålla sig, till den
            plats, där de äro stationerade. Denna förordning som ännu gäller
            har kompletterats med en förord- ning av den 3 mars 1915 angående
            uppodling av i träde eller vanhävd liggande jordområden. Enligt
            densamma fingo kommunerna rätt att under 1915 å dylika områden,
            varest den 15 april 1915 inga förberedande åtgärder för vårsådden
            voro vidtagna av de därtill berättigade, låta odla till människoföda
            eller djurföda lämpliga växter. Om vederbörande kom- mun ej intill
            den 23 april 1915 begagnat sig av denna rätt, kunde de civila
            distriktsmyndigheterna medgiva grannkommunerna eller annan per-
            son att efter skördekommissionens anvisningar och under dess ledning
            och uppsikt uppodla områdena ifråga. Det ålåg varje kommun att
            senast den 25 april 1915 till de civila distriktsmyndigheterna
            lämna en förteckning över alla i träde liggande jordområden. Dessa
            bestämmelser skulle icke alls eller endast delvis komma till användning,
            om resp. ägare före den 31 mars 1915 meddelade de civila distriktsmyndigheterna,
            att jordområdet i fråga under år 1915 skulle odlas eller användas
            för ändamål, som över huvud taget eller från en bestämd tidpunkt
            omöjliggjorde egendomens uppodlande. Dessa stadganden ha varit
            i kraft även under år 1916. Inom ententens stater har livsmedelsbristen
            icke förrän på sistone blivit allvarligt olycksbådande. Icke desto
            mindre ha de dock rätt så tidigt vidtagit åtgärder för att säkerställa
            särskilt en ökad brödsädesodling. I avsikt att medverka till att
            1915 års skörd bleve så riklig som möjligt riktade jordbruksministern
            i Frankrike den 17 oktober 1914 en skrivelse
          </p>
          <pb facs="riksdagen-motions-pdf/data/1917/mot_1917__ak__328/mot_1917__ak__328-004.pdf"/>
          <p xml:id="i-5d6mYj8bEd9NyKpWWvxf85">
            4 Motioner i Andra kammaren, Nr 328.
          </p>
          <p xml:id="i-TtEqYjknRYRJ4MmuVQ8LmZ">
            till prefekterna, vari framhölls att, ehuru arbetet inom jordbruket
            hittills utfallit tillfredsställande, det dock i vissa avseenden
            borde kunna organi- seras på bättre sätt. Prefekterna anmodades
            därför uppmana märerna att i förening med kommunalråden taga detta
            regeringsuttalande under över- vägande samt därefter utfärda nödig
            anvisning för jordbrukets bedrivande. Vid tiden för sådden beviljades
            under fanorna inkallade jordbrukare som tjänstgjorde vid territorialarméns
            depåer permission på några veckor. Det stadgades, att de som före
            permissionstidens utgång hade avslutat arbetet med sin egen jord
            skulle under den återstående delen av tjänst- ledigheten deltaga
            i jordbruksarbete hos andra lantbrukare, i första hand hos inkallade,
            som icke fått permission. För att deltaga i tröskningen er- höllo
            inkallade jordbrukare förnyad permission på samma villkor som
            under skördetiden. Därjämte erhöllo märerna bemyndigande att med
            användning av i kommunen befintlig redskap och tillgänglig arbetskraft
            i tur och ordning låta hjälpa de olika lantbrukarna med tröskningen.
            Om så erfordrades skulle prefekterna genom arbetsfördelning över
            hela departementet tillgodose de olika kommunernas behov av arbetskraft
            och redskap. Framförallt efter det senaste regeringsskiftet har
            man i England kraftigt tagit itu med frågan om ökad produktion
            för jordbruket. Stats- makterna kunna icke längre tolerera, att
            odlingsbar jord ligger för fäfot, något som icke varit så sällsynt
            i England. Det meddelades nyligen om en förordning som bemyndigade
            jordbruksdepartementet att vidtaga åtgärder för odling av sådan
            jord, som ägaren av en eller annan anledning icke vill kultivera.
            Grevskapen skulle komma att uppdelas i smådistrikt, och i varje
            distrikt skulle tillsättas ett utskott med stor befogenhet, alltså
            ungefär samma anordning som Österrikes skördekommission. Utskotten
            skulle tillerkännas rätt att för det allmännas räkning taga sådan
            jord i besittning som med hänsyn till de allmänna behoven sköttes
            på ett otillfreds- ställande sätt. Så långt som möjligt skulle
            utskotten söka med lämpor komma till rätta med dem som icke odlade
            sin jord. Men nåddes icke med ett sådant tillvägagångssätt det
            åsyftade resultatet, så borde utskotten i hela samhällets intresse
            begagna sin myndighet. Erfarenheterna från utlandet ha många lärdomar
            att ge de svenska statsmakterna, då nödläget nu tvingar dem att
            med snabbhet och grund- lighet taga jordbruksproduktionsspörsmålet
            fatt. I de mångskiftande åtgärder, som i korthet refererats, ligger
            ett helt program för arbetet på produk- tionens stegring, ett
            program, som i det väsentliga borde kunna tillämpas även i-Sverige.
            Liksom i de nyssnämda länderna böra de svenska stats-
          </p>
          <pb facs="riksdagen-motions-pdf/data/1917/mot_1917__ak__328/mot_1917__ak__328-005.pdf"/>
          <p xml:id="i-86SJjJXWCgMhkNnAjCwrWp">
            Motioner i Andra kammaren, Nr 328. 5
          </p>
          <p xml:id="i-Xu9ozNJX1sWuFVcUgFAbUW">
            makterna vid följande av de utländska produktionsprogrammens
            stora grunddrag fara fram med hjälpsamhet eller stränghet, allt
            efter som behovet kräver. Det är viktigt att icke mot den skötsamme,
            villige och samhälls- solidariske odlaren gå bröstgänges tillväga
            på ett sådant sätt, att haus självständighetskänsla reser sig
            mot vad ban känner som ett obehörigt tryck. I de fall, där bristande
            resurser och bristande förmåga äro orsaken till att odlingen blir
            efter, bör staten — varför icke genom upprättande av särskilda
            skördekommissioner i de olika kommunerna eller genom att bekläda
            redan nu befintliga institutioner, t. ex. kommunalnämnderna, med
            samma befogenhet? — så långt som möjligt träda hjälpande emellan
            genom tillhandahållande av redskap, arbetskraft, gödningsämnen,
            utsäde och så vidare. Men i de fall, där anledningen är lojhet
            och dålig vilja, korte- ligen brist på den allra enklaste samhällssolidaritet,
            bör staten icke tveka att låta hänsynen till hela folkets näringsbehov
            och välfärd gå före varje annan hänsyn. Från många håll har man
            fäst uppmärksamheten vid det upprörande missförhållandet, att
            det i Sverige på grund av ren vanvård existerar hundratals och
            åter hundratals vanhävdshemman, som icke producera mer än en ringa
            bråkdel av den spannmålsskörd de kunde bära på sin mark, och detta
            i en sådan tid, då brödsädesknappheten stiger och det arbetande
            folket mångenstädes sättes på halv svältstat. Det är icke blott
            en svart otacksamhet mot gångna generationer, som under svält
            och möda och um- bäranden brutit bygd av obygd, när bolag, skogsjobbare
            och allsköns jord- spekulanter låta växtkraftig mark läggas för
            fäfot. Det är en förbrytelse mot de tusentals fattiga hem, över
            vilkas trösklar svälten stiger in. När likgiltiga bolag och samvetslösa
            ockrare icke ens under nödtiden fylla sin plikt mot jorden och
            mot det folk, som måste nära sig av jordens alster, är det 1 stället
            samhällets plikt att utan tvekan använda sina maktmedel för att
            omedelbart sätta deras vanhävdshemman i sädesproducerande skick.
            Ansvarskännande män från bygder, där vanhävdshemmanens tröstlösa
            anblick ofta möter ögat, ha vädjat till regeringen att till vårsådden
            tänka på särskilt Norrlands vanhävdade hemman. Vid en inför länsstyrelsen
            i Jämtlands län hållen sammankomst, vid vilken länets kommunalnämnds-
            ordförande och brödbyråledamöter med flera sakkunniga voro närvarande,
            gjordes ett enhälligt uttalande, varigenom en uppmaning ställdes
            till jord- bruksministern att snarast möjligt se till, att de
            vanhävdade hemmanen komme att bära de skördar som landets folk
            så väl behövde. Det är icke ur vägen, att även riksdagen ger sitt
            instämmande i en sådan maning till-
          </p>
          <pb facs="riksdagen-motions-pdf/data/1917/mot_1917__ak__328/mot_1917__ak__328-006.pdf"/>
          <p xml:id="i-R2VRMsqCixY6a8wcRjPHWQ">
            6 Motioner i Andra kammaren, Nr 328.
          </p>
          <p xml:id="i-FUQmhgg6avk7WJUhQTVBpy">
            känna. För de praktiska åtgärder, som lämpligast kunna vidtagas,
            ge Österrikes förordning av 1915 och Englands av 1917 förträffliga
            direktiv. Att erhålla den nödiga arbetskraften kan måhända ställa
            sig icke så litet bekymmersamt, då tillgången på arbetare nu i
            allmänhet är mycket knapp. 'Även här peka erfarenheterna från
            de krigförande länderna på en närliggande åtgärd. När härarna
            trängt fram över främmande mark, ha soldaterna skyndat sig att
            bereda marken för skördar, så att de utav dem skulle kunna hämta
            sin näring. När arbetet med sådden och skörden hemma måste forceras,
            draga soldaterna bort från slaglinjerna och skytte- gravarna.
            Soldaten är jordbrukare, så utomordentligt betydelsefullt anses
            arbetet på att öka markens avkastning vara. Det är ungefär lika
            betydelse- fullt i Sverige under nuvarande förhållanden. Och soldater
            finnes det gott om även i Sverige. Stora delar av Sveriges mest
            arbetsföra ungdom är kallad under fanorna antingen i egenskap
            av värnepliktiga eller av extra inkallad nentralitetsvakt. Tusenden
            unga arbetare skulle göra landet en oskattbar nytta, om de kommenderas
            ut att odla i stället för att gagnlöst vandra fram och åter vid
            alla möjliga brobyggnader eller på något annat lika svårfattligt
            sätt fylla sin plikt mot samhället. Lika väl som mobili- serade
            sysselsatts med vägarbete av mer eller mindre militär natur, borde
            de väl också kunna sysselsättas med att så och skörda. Med hänvisning
            till ovanstående motivering hemställes,
          </p>
          <p xml:id="i-SsZZgq9N6RAo68K93aMqw7">
            att riksdagen måtte i skrivelse till Kungl. Maj:t anhålla, att
            Kungl. Maj:t ville skyndsammast möjligt låta undersöka på vad
            sätt och under vilka villkor staten, dels genom tillhandabållande
            och förmedling av lantbruksredskap, arbetskraft, utsäde, gödningsämnen
            0. 8. v. åt behövande odlare, dels genom att besätta landets vanhävdshemman
            i sädesproducerande skick, kan på kraftigaste sätt öka sädesproduktionen,
            samt att Kungl. Maj:t ville antingen i förordningsväg, om så ske
            kan, vidtaga nödiga åtgärder, eller, om så är nödvändigt, för
            riksdagen framlägga de förslag, vartill utredningen kan föranleda.
          </p>
          <p xml:id="i-DkS1ourhPhLh3dTaSHBmAU">
            Stockholm den 5 februari 1917. Ivar Vennerström. C. 0. Johansson.
            Magnus Bengtsson. EK. Lundberg. C. Winberg. J. Björling.
          </p>
        </div>
      </div>
    </body>
  </text>
</TEI>
