<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00442">
  <teiHeader>
    <fileDesc>
      <titleStmt>
        <title>Hemlöshet</title>
        <author corresp="i-TNGoE23iJfaY3bMVx88LYe">av Sylvia Lindgren m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hemlöshet</title>
          <idno type="rdwebb">GU02So442</idno>
          <rs type="number">So442</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So442/text</ref>
          <ref type="dokument_url_html">http://data.riksdagen.se/dokument/GU02So442</ref>
          <ref type="dokumentstatus_url_xml">http://data.riksdagen.se/dokumentstatus/GU02So442</ref>
          <ref type="doc">http://data.riksdagen.se/fil/F2F95CA6-C985-44E6-929A-29AF676DA7D8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TNGoE23iJfaY3bMVx88LYe</idno>
            <name>Sylvia Lindgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SYmctpvT7BxsqFzwPADUfw</idno>
            <name>Nikos Papadopoulos</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XyLP3RPmbeLQpkRcPGer9C" type="signed"/>
        <correspContext corresp="i-XyLP3RPmbeLQpkRcPGer9C">
          <note type="signatory" corresp="i-TNGoE23iJfaY3bMVx88LYe"/>
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-SYmctpvT7BxsqFzwPADUfw"/>
        </correspContext>
        <correspAction xml:id="i-o1VCsVH4q7mrKgsbrBTav" type="referral">
          <date when="2006-11-07"/>
        </correspAction>
        <correspAction xml:id="i-4M7P23kPFAu8WrYKQD8Ky6" type="dismissal">
          <date when="2006-11-07"/>
        </correspAction>
        <correspAction xml:id="i-KFEHgzQvXyjFNmXt4kLb9n" type="numbering">
          <date when="2006-11-02"/>
        </correspAction>
        <correspAction xml:id="i-Ns3Lqfp7BV6UJdia2qUpRX" type="submission">
          <date when="2006-10-31"/>
        </correspAction>
        <correspAction xml:id="i-VtKxAnaNByUQm1M8bak8K1" type="transfer">
          <date when="2006-10-31"/>
        </correspAction>
        <correspAction xml:id="i-kcSW6JgjjVLP6bgU6kror" type="assigned"/>
        <correspContext corresp="i-kcSW6JgjjVLP6bgU6kror">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DsxaTRX6Dt8HH7FxRUoUsQ">
            Förslag till riksdagsbeslut
          </head>
          <list style="ol">
            <item xml:id="i-WnQcaRTSTgoVWxsToMhjpP">
              Riksdagen tillkännager för regeringen som sin mening vad i motionen
              anförs om att en bostad är en mänsklig rättighet och att hemlösheten
              i Sverige i allmänhet och Stockholm i synnerhet måste bekämpas
              till det yttersta där den inte är självvald.
            </item>
            <item xml:id="i-LCL7fpC23vPPjgBPytE4hL">
              Riksdagen tillkännager för regeringen som sin mening vad i motionen
              anförs om att vår och samhällets gemensamma omsorg om människor
              med missbruksproblem och psykiska problem kraftfullt måste stärkas.
            </item>
          </list>
        </div>
        <div type="motContent">
          <head xml:id="i-7s1TKn1bVbUqpqAJTpp9fp" type="h1">
            Hemlöshet
          </head>
          <head xml:id="i-J92YVky7vx56EK2zNfby8y" type="h1">
            Motivering
          </head>
          <p xml:id="i-E4wFt9QQWvpUL5jnuezTBf">
            Varje människa har rätt till drömmar, visioner och hopp om ett
            gott liv. Våra utgångspunkter och förutsättningar i livet är däremot
            olika och ibland djupt orättvisa. Vi kan dessutom hamna i svårigheter
            som till exempel arbetslöshet eller personliga trauman och ibland
            är det rena tillfälligheter som gör att våra nätverk raseras.
          </p>
          <p xml:id="i-FLiaE3SAmE5dvBv47afnsf">
            I samtal med människor som hamnat utanför framgår det tydligt
            hur lätt det är att hamna vid sidan av, och hur oändligt svårt
            det är att komma tillbaka. En grundidé i vårt samhälle är alla
            människors lika värde, rättigheter och skyldigheter. Den som drabbas
            av svårigheter ska ha rätt till stöd och hjälp. Vid sidan av stödet
            och hjälpen måste det skapas utrymme för eget engagemang, inflytande
            och delaktighet. Målsättningen ska vara att var och en som hamnar
            utanför ska kunna komma tillbaka till samhällsgemenskapen.
          </p>
          <p xml:id="i-WCuqWDPuXhjrNHrbhcUkZh">
            Hemlösa är ingen homogen grupp. Alltför ofta görs grova generaliseringar.
            Statistiken visar tydligt att insatserna för att förebygga, förhindra
            och åtgärda hemlöshet måste vara varierande utifrån den enskilde
            individen. Generaliseringar leder dessutom ofta till att ett problem
            kan verka oöverskådligt. Genom att analysera och närmare undersöka
            behoven hos individerna blir problematiken mer greppbar. Stödet,
            insatsen eller åtgärden ska bygga på individ­perspektivet, då
            de flesta hemlösa har fler problem än att enbart finna och behålla
            en bostad. Det är ytterst få som har sin hemlöshet som enda problem.
            Majoriteten av de hemlösa har även problem med missbruk och/eller
            är psykiskt störda. En fungerande missbruksvård och en bättre
            psykiatri är därför av största vikt för att förebygga utslagning
            och hemlöshet. Hemlöshet kan också återfinnas bland dem som lever
            i tillvarons gråzoner, på flykt undan myndigheter, tidvis i behandling,
            tidvis inom kriminalvården men sällan eller aldrig i en fast tillvaro
            med eget boende en ambulerande tillvaro som snabbt leder till
            ett befäst utanförskap utan hållpunkter i vardagen.
          </p>
          <p xml:id="i-ENSAQ9mdZjpcn8PwGATzWP">
            Ett annat vanligt förekommande problem är stora skulder. Sådana
            kan omöjliggöra ett normalt liv med hem och familj. När skulderna
            blir för stora och tar över hela ens vardag är det ytterst svårt
            att ta sig ur ekorrhjulet.
          </p>
          <p xml:id="i-AhBu19oj51wkBQSuR1U6wb">
            En annan tragisk problematik är det faktum att en andel av de
            hemlösa även är hiv-positiva. Sammanfattningsvis visar detta på
            att det behövs flera olika former av behandling och bostadslösningar.
            I sammanhanget är det viktigt och nödvändigt att vi som har en
            trygg livssituation inte räds det annorlunda och tar till vilda
            protester när det visar sig att ett boende för hemlösa ska byggas
            bredvid det hus som jag själv bor i. Problemet Not in my backyard
            är något som vi måste kämpa mot om alla ska få plats i samhällsgemenskapen.
            Det måste finnas bostäder till och för alla!
          </p>
          <p xml:id="i-T75HjAhmJDVcpKtZgwDzwE">
            Lika nödvändigt som att det finns ett boende för alla, lika viktigt
            är det att vi har en psykiatrivård som fungerar. I dag ser vi
            tyvärr olika bevis på att denna inte fungerar optimalt. En ej
            fungerande psykiatri kan och har fått ödesdigra konsekvenser!
            En möjlig förändring är att exempelvis ge Social­styrelsen i uppdrag
            att samordna och utverka strategier för samhälleliga åtgärder
            för att möta vår tids hemlöshet.
          </p>
          <p xml:id="i-8iBo9mNzyzsEK8HVuiMwmd">
            Ett samhälle med stora klyftor mellan fattiga och rika sätter
            upp synliga och osynliga gränser och hindrar människors utveckling
            och deltagande i samhället. Här föds utanförskapet, här frodas
            grunden för social instabilitet, orättvisa och otrygghet. Sveriges
            riksdag borde ha som målsättning att ge varje hemlös människa
            en ny start i livet. Därför bör ett samlat åtgärdspaket tas fram
            i samverkan med storstadsregionerna för att ge alla hemlösa ett
            värdigt liv.
          </p>
          <p xml:id="i-7A4nEXEq934H58jcNYRLSu">
            Det är, som vi tidigare sagt, av grundläggande betydelse när
            man diskuterar hemlöshet att det görs en skillnad mellan sådan
            hemlöshet som beror på en brist på bostäder och den som har sin
            grund i social utslagning. Bostadslösheten har under 1990-talet
            kommit att uppfattas som ett socialpolitiskt problem som bör hanteras
            av den kommunala socialtjänsten. De hemlösas (socialt utslagna)
            behov av vård, behandling och stöd har uppmärksammats, medan deras
            behov av bostad har negligerats. Ofta fokuseras i den lokala hemlöshetspolitiken
            på just kategorin bostadslösa missbrukare som de som ramlar ur
            eller inte passar in. Här får härbärgen aldrig bli en legitim,
            långsiktig lösning! Även om den kommunala socialtjänsten till
            stor del är ägare av hemlösheten som företeelse och problem är
            det ej möjligt att komma till rätta med problemen, varken vad
            gäller socialt utslagna eller bostads­lösa, utan en samordning
            av de samhälleliga resurserna och instanserna som socialtjänst,
            landsting och övriga berörda det är helt enkelt en politisk fråga
            i stort. Därför vore det lovvärt om regeringen tog initiativ till
            samtal om hemlöshetens nollvision. Grunden är ett solidariskt
            samhälle. Ett välfungerande samhälle där utveckling, tillväxt
            och rättvisa är gemensamma ledord.
          </p>
        </div>
        <div type="motSignatures">
          <list>
            <item xml:id="i-57xkvbrqX1ctNzu5rXq7ZV" who="i-TNGoE23iJfaY3bMVx88LYe">
              Sylvia Lindgren (s)
            </item>
            <item xml:id="i-9CCMDQoZ8UhKxyw2iApxQe" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-HyYQWv2Y28Bibm6BBgV5Cg" who="i-DXYijt8wprzTgm7zCTJYc3">
              Veronica Palm (s)
            </item>
            <item xml:id="i-rHQHL26voaBRYrTgb1yZW" who="i-SYmctpvT7BxsqFzwPADUfw">
              Nikos Papadopoulos (s)
            </item>
          </list>
        </div>
      </div>
    </body>
  </text>
</TEI>
