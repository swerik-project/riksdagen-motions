<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00002">
  <teiHeader>
    <fileDesc>
      <titleStmt>
        <title>med anledning av prop. 2010/11:165 Skatteförfarandet</title>
        <author corresp="i-LKQKWG3JJUBFg12z1vrFwt">av Jennie Nilsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:165 Skatteförfarandet</title>
          <idno type="rdwebb">GZ02Sk2</idno>
          <rs type="number">Sk2</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk2/text</ref>
          <ref type="dokument_url_html">http://data.riksdagen.se/dokument/GZ02Sk2</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk2</ref>
          <ref type="doc">http://data.riksdagen.se/fil/9BAA2A68-10CB-46F2-ACBA-994E86704D4F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4kQHVCc1Hbia3qm2hDNnDe" type="basedOn"/>
        <correspContext corresp="i-4kQHVCc1Hbia3qm2hDNnDe">
          <ref>Proposition 2010/11:165</ref>
        </correspContext>
        <correspAction xml:id="i-EiRyY5K6o5e2VxhBEYipYg" type="signed"/>
        <correspContext corresp="i-EiRyY5K6o5e2VxhBEYipYg">
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-3R1heWHR7nC9dtoPHWSMdB"/>
        </correspContext>
        <correspAction xml:id="i-AxiUaQLXrePbzTuvYMJA3K" type="referral">
          <date when="2011-10-14"/>
        </correspAction>
        <correspAction xml:id="i-HRaByAW9zxYm8REj2nWvGs" type="dismissal">
          <date when="2011-10-13"/>
        </correspAction>
        <correspAction xml:id="i-Uq5XqqacCWgUVyoEW5zygX" type="dismissal">
          <date when="2011-10-13"/>
        </correspAction>
        <correspAction xml:id="i-PxjrfRcSd1Am8kSztDMhEw" type="submission">
          <date when="2011-10-12"/>
        </correspAction>
        <correspAction xml:id="i-LPZcyTrfkqadi2PvfL3wVV" type="transfer">
          <date when="2011-10-12"/>
        </correspAction>
        <correspAction xml:id="i-Bbf1FWzbZSk34oKruN3Uf2" type="assigned"/>
        <correspContext corresp="i-Bbf1FWzbZSk34oKruN3Uf2">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-45CoetqNTFGZd54yAVqQiZ">
            Förslag till riksdagsbeslut
          </head>
          <list style="ol">
            <item xml:id="i-6gHSr6PpHzAbXEHVZsyRVd">
              Riksdagen tillkännager för regeringen som sin mening vad som
              anförs i motionen om att Skatteverket bör uppmanas att sammanfatta
              redan existerande och nya förslag till ett brett program för medborgarservice
              och medborgarinsyn inom skatteförvaltningen.
            </item>
            <item xml:id="i-MbdXMA853Di76NH9kYtCBu">
              Riksdagen tillkännager för regeringen som sin mening vad som
              anförs i motionen om att utvärdera den ändrade lagstiftning kring
              F-skatt som gällt sedan 2009.
            </item>
            <item xml:id="i-4i7CgMdw4K3ET8cxjVWK16">
              Riksdagen begär att regeringen återkommer till riksdagen med
              förslag på åtgärder som begränsar möjligheterna att få F-skatt
              vid brottslighet i enlighet med vad som anförs i motionen.
            </item>
            <item xml:id="i-KqyXLD1hAoPhLGgkKryHKt">
              Riksdagen begär att regeringen återkommer till riksdagen med
              förslag som ökar möjligheten att återkalla rätten till F-skatt
              vid brottslighet samt fastställa en karenstid i enlighet med vad
              som anförs i motionen.
            </item>
            <item xml:id="i-K6xD2fotHyby1wPNzm3r68">
              Riksdagen beslutar om en ändring i förslaget till skatteförfarandelag
              så att mervärdesskatten som tidigare ska redovisas vid tidpunkten
              för inkomstdeklarationen (självdeklarationen) i enlighet med vad
              som anförs i motionen.
            </item>
          </list>
        </div>
        <div type="motContent">
          <head xml:id="i-8yUP279YV16ZRYTEBBZ5pp" type="h1">
            Skatteförfarandet
          </head>
          <p xml:id="i-52GfL4yWB5R1EXkcxzBjey">
            De bestämmelser som idag går under beteckningen skatteförfarandet
            finns för närvarande i huvudsak i taxeringslagen (TL), skattebetalningslagen
            (SBL) och lagen om självdeklaration och kontrolluppgifter (LSK).
            Vi ser positiv på att samla skatteförfarandet i en lag, och remissinstanserna
            förefaller i det stora hela vara nöjda med propositionens olika
            förslag.
          </p>
          <p xml:id="i-4WPj4zvD8x9AdWrp9MqDMS">
            På skatteförfarandeområdet finns även lagar som rör områdena
            särskilda anteckningsskyldigheter, tvångsåtgärder, ersättning
            för ombud, biträde eller utredning samt ombud.
          </p>
          <p xml:id="i-Eqh5woQqrpxWRf1WSYPSeM">
            Till de nya, positiva förslagen hör enligt vår mening bl.a. de
            ökade möjligheterna att använda deklarationsombud och skilda deklarationstidpunkter
            för juridiska personer.
          </p>
          <p xml:id="i-L7VaaP9Gc8EEia3DVmqAWQ">
            För att öka Skatteverkets kontrollmöjligheter, skydda seriösa
            företagare från illojal konkurrens från oseriösa eller kriminella
            företagare samt öka legitimiteten för skattesystemet har särskilda
            anteckningsskyldigheter för dem som bedriver vissa typer av verksamheter
            införts. Dessa med kontrollbefogenheter för Skatteverket finns
            huvudsakligen i torgkontrollagen, branschkontrollagen och kassaregisterlagen.
          </p>
          <p xml:id="i-75SVsPV5VL9YgPrKidpodQ">
            Från socialdemokratiskt håll har vi i en särskild motion mot
            skattefusk, Enklare och bättre skattekontroll, väckt ett antal
            förslag på ändringar i lagstiftning som nu lyfts samman i skatteförfarandelagen.
            Vi avser inte att ta upp dessa ändringsförslag i denna motion
            utan vill ha dessa förslag prövade var för sig i ett senare sammanhang.
            Denna motion avser att hantera våra mer övergripande synpunkter
            på skatteförfarandelagen. Dessa kan sammanföras i två synpunkter
            som handlar om dels skattenämnderna, dels F-skatten.
          </p>
          <head xml:id="i-JXMQYqm9XTzJRJYhJpnYMS" type="h1">
            Skattenämnderna
          </head>
          <p xml:id="i-RieeC1XnUxkP4PfEGNCm1Y">
            En effektiv och rättssäker förvaltning är nödvändig för att skapa
            en hållbar tillväxt, utveckla välfärden och säkerställa demokratin.
          </p>
          <p xml:id="i-4t2DiLgUm76f2XXqcekJ7b">
            Förvaltningens uppgift är att genomföra de beslut som fattas
            av riksdag och regering på ett sådant sätt att medborgarna känner
            förtroende för förvaltningens verksamhet. Förvaltningen ska bidra
            till att utveckla möjligheter och inte skapa svårigheter.
          </p>
          <p xml:id="i-PcmfBTdLiThEsiuFmXFLr4">
            Den svenska välfärdsmodellen har alltid kännetecknats av en hög
            kvalitet. Den offentliga förvaltningen behöver ständigt reformeras
            och utvecklas för att svara upp mot nya krav och förutsättningar.
            Medborgarperspektivet och den demokratiska insynen måste alltid
            hållas aktuellt och finna former i samklang med tiden. Vi socialdemokrater
            har varit starkt pådrivande i arbetet med att utnyttja internet
            för att förbättra servicen till medborgarna. Internet ska givetvis
            också användas för demokratisk insyn och påverkan.
          </p>
          <p xml:id="i-YTz3Q29ATw54SnaJzUovWq">
            Den statliga förvaltningen arbetar under stor frihet i förhållande
            till regering och riksdag. Det ställer emellertid stora krav på
            förvaltningen att vara medborgarnära, lyhörd inåt och utåt, förändringsbenägen
            samt innovativ i sitt sätt att arbeta.
          </p>
          <p xml:id="i-N4J6jBHkNcyhtAL57ZAkph">
            Skattenämnderna står i dag för lekmannainflytandet i Skatteverkets
            verksamhet. Avskaffandet av skattenämnderna kan ses som sista
            steget i en total avveckling av det lokalt förankrade lekmannainflytandet
            i den statliga verksamheten. Lekmannainflytandet inom Försäkringskassan
            i form av socialförsäkringsnämnder avvecklades 2008. Varje nämnd
            var knuten till ett eller flera lokalkontor. Arbetsförmedlingsnämnderna,
            vars styrelsesammansättning dock också inrymde parterna, har också
            avvecklats.
          </p>
          <p xml:id="i-48FawVRjxfe796k6kqYyQ7">
            Skattenämnderna tillkom 1991 och ersatte taxeringsnämnderna.
            Avsikten var att lekmän skulle delta i avgöranden där deras insyn,
            medverkan och inflytande kunde antas stärka tilltron till myndighetens
            objektivitet. Skattenämnderna ingår i Skatteverket och fattar
            beslut i verkets namn. Ordförande och vice ordförande i skattenämnden
            förordnas av Skatteverket och ska vara tjänstemän vid verket.
            Val av övriga ledamöter förrättas av landstingsfullmäktige i det
            län där skattekontoret är beläget. Det normala i dag är att de
            som sitter i nämnderna är lokala politiker. Ett taxeringsärende
            avgörs i nämnden om det avser omprövning av en tvistig fråga eller
            en skälighets- eller bedömningsfråga av väsentlig ekonomisk betydelse
            för den skattskyldige.
          </p>
          <p xml:id="i-EqKTHPdF9g1RTSpmbBKkva">
            I propositionen (s. 582 f.) återges den kritik som kommer från
            Skatteverket och Svenskt Näringsliv mot skattenämnderna. Skatteverket
            anser att medborgarinflytande genom skattenämnder är otidsenligt
            och därför bör avskaffas. Svenskt Näringsliv vill ha skatteråd
            som knyts till varje skattekontor.
          </p>
          <p xml:id="i-WWxCVrkojzXqdqZTN2jV9t">
            Skatteverket argumenterar alltså inte mot medborgarinflytande
            i sig utan mer mot dess påstått ålderdomliga form. Svenskt Näringsliv
            vill ha inflytande men ett annat än dagens som är mer orienterat
            mot organisationens medlemmar (företag) och intressen. De omprövningsbeslut
            som i dag avgörs i en skattenämnd bör enligt Svenskt Näringsliv
            i fortsättningen fattas av en annan och ny tjänsteman.
          </p>
          <p xml:id="i-6SybaQCTQZyBVmegeFqdKo">
            Vi kan acceptera avskaffandet av skattenämnderna mot bakgrund
            av de undersökningar som propositionen och den bakomliggande Skatteförfarandeutredningen
            refererar till. Däremot vill vi, i likhet med Svenskt Näringsliv,
            inte ha någon tillbakagång till en ämbetsmannastat utan insyn
            och överklagbarhet. Vem som ska vakta väktarna är en alltid lika
            aktuell fråga när det gäller byråkratier och professioner.
          </p>
          <p xml:id="i-BngmKHFJkx5auiDpMje4f4">
            I den rödgröna förvaltningspolitiska motionen 2009/10:Fi11 till
            den förvaltningspolitiska propositionen 2009/10:175 Offentlig
            förvaltning för demokrati, delaktighet och tillväxt har vi framfört
            en bred katalog av idéer över hur den medborgerliga servicen och
            insynen kan stärkas. Insyn, påverkan och inflytande via representativa
            organ som skattenämnder är givetvis inte den enda formen av demokratisk
            påverkan och medborgarinflytande. Inte minst den digitala revolutionen
            har gett nya möjligheter till service, information och påverkan.
            Skatteverket har varit duktigt på att förbättra sin service via
            internet. Den samverkan verket har ihop med Försäkringskassan
            och Pensionsmyndigheten i lokala servicekontor har också varit
            bra för medborgarna. Vi anser att Skatteverket ska uppmanas att
            sammanfatta redan existerade och nya förslag till ett brett program
            för medborgarservice och medborgarinsyn inom skatteförvaltningen.
            De intressen Svenskt Näringsliv företräder bör också uppmärksammas
            i detta sammanhang. Företag och juridiska personer är givetvis
            lika viktiga kunder hos Skatteverket som fysiska personer. Termen
            kund för medborgarnas relation till en förvaltning kan givetvis
            ifrågasättas i många sammanhang, men i just detta fall känns termen
            rätt för att understryka Skatteverkets serviceroll.
          </p>
          <head xml:id="i-KwHUtUFPVUr7SycWbw3FHf" type="h1">
            F-skatt
          </head>
          <p xml:id="i-UY8U3hrkojsbXKhfVrakv">
            I dag kan endast den som har fått en F-skattsedel betala den
            preliminära skatten som F-skatt. En ansökan om F-skattsedel beviljas
            om vissa krav är uppfyllda. Den skattskyldige betalar själv in
            F-skatten. För den som betalar ut ersättning för arbete har mottagarens
            skattsedel avgörande betydelse. Har mottagaren F-skattsedel ska
            normalt inget skatteavdrag göras och inga arbetsgivaravgifter
            betalas. Riksdagen beslutade att från den 1 januari 2009 ändra
            inkomstskattelagens kriterium för hur självständig en verksamhet
            ska vara för att bedömas som näringsverksamhet, i syfte att göra
            det lättare att få en F-skattsedel. Vi har i den rödgröna motionen
            2008/09:Sk11 på proposition 2008/09:62 F-skatt åt fler menat att
            effekterna av detta borde utvärderas.
          </p>
          <p xml:id="i-UKaa6ZwGB7a9vmKiLp1nb7">
            Skatteförfarandeutredningen ansåg att ökad användning av elektronisk
            kommunikation borde uppmuntras, eftersom det underlättar för både
            skattskyldiga och Skatteverket. Det är en uppfattning som både
            vi och regeringen delar. Enligt utredningens mening fanns det
            därför skäl att ersätta uttrycket att utfärda F-skattsedel med
            det mer teknikneutrala uttrycket godkänd för F-skatt, något som
            gjorts i propositionen. Regeringen skriver vidare i propositionen
            att rättsverkningarna endast ska vara knutna till själva godkännandet.
            Rättsverkningar bör alltså inte knytas till F-skattebevis eller
            liknande handlingar som är avsedda att visas upp. Det innebär
            att uppdragstagaren ska vara godkänd för F-skatt och skriftligen
            åberopa godkännandet för att utbetalaren ska vara befriad från
            skyldigheten att göra skatteavdrag. Eftersom rättsverkningarna
            av ett godkännande för F-skatt inte längre ska vara knutna till
            uppvisandet av en F-skattsedel eller ett F-skattebevis, finns
            det, enligt utredaren, ingen anledning att hålla fast vid ett
            förfarande med årliga beslut. Ett godkännande för F-skatt ska
            alltså gälla tills vidare, det vill säga till dess att det återkallas.
            Detta är också regeringens förslag.
          </p>
          <p xml:id="i-EcfCVmC5HbjPDxH8TgQmxz">
            Vi har i den tidigare nämnda kommittémotionen på propositionen
            F-skatt åt fler pekat på de stora risker som finns med ett utvidgat
            näringsverksamhetsbegrepp och ett uppluckrat arbetstagarbegrepp.
            Det vore önskvärt att nu utvärdera hur löntagare, arbetsgivare
            och enskilda företagare har anpassat sig till de nya reglerna
            för F-skatt. Har löntagare pressats att övergå från att vara arbetstagare
            till att bli egenföretagare och uppdragstagare för att behålla
            sina jobb? Hur har de förändrade reglerna för F-skatt påverkat
            lönebildningen och kostnaderna i olika branscher?
          </p>
          <p xml:id="i-WpgNMXeRg9fVHDWLcxC3zh">
            Propositionen behandlar framför allt under vilka omständigheter
            en arbetsgivare kan anta att F-skatt verkligen har godkänts. Att
            ett godkännande gäller tills vidare innebär ingen materiell förändring,
            eftersom den som hade en F-skattsedel vid årets slut fick en ny
            utan prövning.
          </p>
          <p xml:id="i-G5GWcmANDzRu2fHGVVhvPf">
            Det har diskuterats om en F-skattsedel, och nu godkänd F-skatt,
            bör tidsbegränsas och omprövas vid några tidsmellanrum. Vi menar
            att den frågan kan läggas som en eventuell slutsats eller åtgärd
            om en utvärdering visar att de ändrade reglerna för F-skatt missbrukats
            exempelvis i form av skatteundandragande.
          </p>
          <p xml:id="i-8D3dxtwAchmQs9b7iv46dN">
            Vi socialdemokrater menar fortfarande, precis som i vår tidigare
            motion på propositionen F-skatt åt fler , att regeringen måste
            lägga fram förslag till åtgärder som begränsar möjligheten att
            få F-skatt då en person varit inblandad i skattefusk eller annan
            brottslig verksamhet. Någon form av vandelsprövning är inget orimligt
            krav, och vi uppfattar det som att regeringen ofta tar väl lätt
            på problemen med skattebrott, ekonomisk brottslighet och svart
            ekonomi. Sänkta skatter och avskaffade regler anses lösa problemen,
            vilket är ett naivt synsätt. Den ekonomiska vinningen är drivkraften
            för kriminella i allmänhet och den grova organiserade brottsligheten
            i synnerhet. Med alltför uppluckrade regler och svaga kontrollsystem
            riskerar seriösa företagare att få kämpa mot oseriös konkurrens
            från kriminella.
          </p>
          <p xml:id="i-9Q8r2MR3oBXQuqg2jfNnhj">
            Skatteförfarandelagen innebär att F-skatt kan återkallas vid
            missbruk; en karenstid på två år gäller också från missbrukstillfället.
            Samtidigt ändras inte den lagstiftning som gör att den som har
            fått F-skatt återkallad på grund av att han eller hon inte har
            följt ett föreläggande om att lämna deklaration och uppgift, brister
            i redovisning eller betalning av en skatt eller avgift, får näringsförbud
            eller försätts i konkurs inte drabbas av någon karens. Ny F-skatt
            kan meddelas när grunden för återkallelsen har undanröjts. Vi
            vill att regeringen lägger fram förslag till åtgärder som ökar
            möjligheten att både återkalla rätten till F-skatt och införa
            en karenstid. Inte bara skattefusk utan också domar för annan
            brottslig verksamhet måste kunna ligga till grund för ett återkallande.
            Vi tycker detta är rimligt utifrån den utveckling vi ser där vanliga
            kriminella alltmer ägnar sig åt ekonomisk brottslighet. En del
            i bekämpandet av den grova organiserade brottsligheten i dag är
            också att på olika sätt försvåra dess ekonomiska verksamhet. Utifrån
            samma resonemang tycker vi också att en karenstid är bra för att
            hindra och mota oseriösa företagare, i synnerhet om de också består
            av kriminella.
          </p>
          <head xml:id="i-GnE2kMimEpGxRR6SHsR1Dj" type="h1">
            Övrigt
          </head>
          <p xml:id="i-Spyqrqd4yxkq7Kw4FNQLw8">
            Vi har avstått från att kommentera detaljförslag, men eftersom
            också många remissinstanser är kritiska mot förslaget om redovisningstidpunkt
            för mervärdesskatt vill vi ta upp detta. Givetvis är det mycket
            bra för småföretagare att nu kunna betala in mervärdesskatten
            enbart en gång om året; här innebär Skatteförfarandeutredningens
            förslag som nu blivit propositionstext en bra administrativ förenkling.
          </p>
          <p xml:id="i-JivytTzYqxX2LbzeUhpgP">
            Far, branschorganisationen för revisorer och rådgivare, har pekat
            på att deklarationer i dag i praktiken kan lämnas ända fram till
            den 15 juni. I det nya förslaget ska helårsmomsen inbetalas redan
            den 26 februari. Många av de uppgifter som krävs för att man på
            ett riktigt sätt ska kunna redovisa en korrekt årsmoms kommer
            inte in till företagen förrän en bit in i januari. Att tidigarelägga
            momsredovisningen leder till en större administrativ börda och
            högre kostnader för företagen samt till att företagen riskerar
            att göra fler fel i sina momsredovisningar.
          </p>
          <p xml:id="i-7Fottvvf1ER8jMFSbn24Rh">
            Regeringen har med hänvisning till EU-direktiv valt att inte
            lyssna på småföretagens och olika andra remissinstansers åsikt
            om redovisningstidpunkt. Regeringen har valt att bereda frågan
            så att möjligheten att använda EU-direktivets undantagsartikel
            inte beaktats. I EU-sammanhang har det rått samstämmighet i fråga
            om att så långt som möjligt vidmakthålla Sveriges suveränitet
            i skattefrågor. Regeringen har i ett annat momssammanhang, det
            om föreningars momsbefrielse, hävdat detta. Vi menar att även
            i detta fall borde en svensk ståndpunkt hävdas och prövas, om
            den ifrågasätts. Rätten att redovisa mervärdesskatten för beskattningsåret
            vid tidpunkten för inkomstdeklarationen (föreslagen ny beteckning
            på självdeklarationen) bör kvarstå. Skulle man från EU:s sida
            ifrågasätta detta så måste möjligheten att tillämpa undantaget
            (artikel 395) i EU-direktivet prövas innan någon EU-anpassad ändring
            föreslås.
          </p>
          <p xml:id="i-8gvCpUPrYPyTzP1pqqkNh7">
            Vi understryker att yrkandet gäller tidpunkten för redovisningen,
            alltså 26 kap. 33 § skatteförfarandelagen. Vi delar helt regeringens
            förslag om att redovisa momsen på årsbasis i stället för månadsvis.
          </p>
        </div>
        <div type="motSignatures">
          <list>
            <item xml:id="i-6omREMnvQi9VvAeQ7q6VGL" who="i-LKQKWG3JJUBFg12z1vrFwt">
              Jennie Nilsson (S)
            </item>
            <item xml:id="i-SVcKtqfY5cphsLvLxhF3ML" who="i-Q8hYBES3N7Q4fZnAATRjsd">
              Fredrik Olovsson (S)
            </item>
            <item xml:id="i-RNzUX9hQQUUgRjvmWVr9NW" who="i-V3GjREvdYiesCjNn7quoGc">
              Hans Olsson (S)
            </item>
            <item xml:id="i-FcgXJLAxyL8xRfWjyMQjUW" who="i-XavvkneSj1497htyNRcpv6">
              Christina Oskarsson (S)
            </item>
            <item xml:id="i-Rtb9W2PgGyHCEunfyVM25R" who="i-3S4u3rsmsb3bjgrsrZUU6Q">
              Anders Karlsson (S)
            </item>
            <item xml:id="i-Y4jSzmnSDEgHMhX1mhrE8Z" who="i-3R1heWHR7nC9dtoPHWSMdB">
              Peter Persson (S)
            </item>
          </list>
        </div>
      </div>
    </body>
  </text>
</TEI>
