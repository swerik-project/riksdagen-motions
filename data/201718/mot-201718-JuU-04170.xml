<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-04170">
  <teiHeader>
    <fileDesc>
      <titleStmt>
        <title>med anledning av prop. 2017/18:231 Ny kamerabevakningslag</title>
        <author corresp="i-PAfMpaW8KP2UfRTBpXARTc">av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4170 av Linda Snecker m.fl. (V)</title>
          <idno type="rdwebb">H5024170</idno>
          <rs type="number">4170</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5024170/text</ref>
          <ref type="dokument_url_html">http://data.riksdagen.se/dokument/H5024170</ref>
          <ref type="dokumentstatus_url_xml">http://data.riksdagen.se/dokumentstatus/H5024170</ref>
          <ref type="docx">http://data.riksdagen.se/fil/2695AB16-F01E-4066-8807-467FBA1DE8E6</ref>
          <ref type="pdf">http://data.riksdagen.se/fil/7BD1DCBF-0D31-4081-A501-6E3F2D630851</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-YXoWnRSqCZXZVAFJDK3Ki2</idno>
            <name>Hamza Demir</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6kr8sfs7obm49a7uemPQML" type="basedOn"/>
        <correspContext corresp="i-6kr8sfs7obm49a7uemPQML">
          <ref>Proposition 2017/18:231</ref>
        </correspContext>
        <correspAction xml:id="i-5Jd6WnNHpkp3RxfQafFgJo" type="signed"/>
        <correspContext corresp="i-5Jd6WnNHpkp3RxfQafFgJo">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-YXoWnRSqCZXZVAFJDK3Ki2"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-5SRuT4HmKSJ8EdXdCc56sY" type="submitted">
          <date when="2018-05-03"/>
          <time when="14:47:49"/>
        </correspAction>
        <correspAction xml:id="i-Xv7snut8ibVKsVL1m9JVLT" type="reviewed">
          <date when="2018-05-07"/>
          <time when="14:38:21"/>
        </correspAction>
        <correspAction xml:id="i-3jR5zWWgbWq2oAxiTqTUAu" type="dismissed">
          <date when="2018-05-14"/>
        </correspAction>
        <correspAction xml:id="i-VqJATZhvWqExiGW2wQn3vU" type="referred">
          <date when="2018-05-15"/>
        </correspAction>
        <correspAction xml:id="i-YVAv8VaTLdB75sFRWDKbYh" type="assigned">
          <date when="2018-06-13"/>
          <time when="16:48:28"/>
        </correspAction>
        <correspContext corresp="i-YVAv8VaTLdB75sFRWDKbYh">
          <ref type="assignedTo">Justitieutskottet</ref>
        </correspContext>
        <correspAction xml:id="i-PjQXU1Ui961NTbgETfL1qJ" type="behandlas_i"/>
        <correspContext corresp="i-PjQXU1Ui961NTbgETfL1qJ">
          <ref type="uppgift">2017/18:JuU36</ref>
          <ref type="ref_dok_id">H501JuU36</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU36</ref>
          <ref type="ref_dok_titel">Ny kamerabevakningslag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:4170 av Linda Snecker m.fl. (V)
          med anledning av prop. 2017/18:231 Ny kamerabevakningslag
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5RUeW6yzFFB4oQTr32zoch">
            Förslag till riksdagsbeslut
          </head>
          <list>
            <item xml:id="i-NVw2nn9ii3Uf9GrZ8TgQeJ" sortKey="Yrkande 1">
              Riksdagen avslår regeringens proposition 2017/18:231 Ny kamerabevakningslag.
            </item>
          </list>
        </div>
        <div type="motContent">
          <head xml:id="i-9nLbMjkwdm9C28pMLSGVqE" type="h1">
            Motivering
          </head>
          <p xml:id="i-4ZYDKtae4eFWBRQe6ms98c">
            Regeringen föreslår i propositionen att den nuvarande kameraövervakningslagen
            upphävs och att en ny lag om kamerabevakning införs. Syftet är
            att öka möjligheterna att använda kamerabevakning vid personbevakning
            samtidigt som integritetsskyddet stärks. Förslaget innebär bl.a.
            att kravet på tillstånd för kamerabevakning begränsas till att
            gälla för myndigheter och vissa andra som utför uppgifter av allmänt
            intresse. För merparten av enskilda personer och aktörer kommer
            det inte att finnas något krav på tillstånd. Vidare föreslår regeringen
            att det ska bli lättare för Polismyndigheten och kommuner att
            få tillstånd till kamerabevakning på offentliga platser i brottsbekämpande
            eller trygghetsskapande syften. Polismyndigheten och Säkerhetspolisen
            föreslås även få utökade möjligheter att använda kamerabevakning
            utan tillstånd vid risk för allvarlig brottslighet. Förslaget
            innebär en anpassning till de nya EU-reglerna om dataskydd.
          </p>
          <p xml:id="i-KydnPtWpfBdWLqVs9B5cFn">
            För Vänsterpartiet handlar rättspolitiken i grund och botten
            om trygghet och säkerhet. Trygghet för allmänheten att kunna leva
            sitt liv i frihet med de mänskliga rättigheter vi har kommit överens
            om. Trygghet att samhället står upp mot brottslighet och finns
            där för hjälp och stöd när vi behöver det som allra mest. Trygghet
            att sent på kvällen kunna gå en promenad utan att det händer någonting.
            De senaste tio åren har tryggheten i samhället ökat samtidigt
            som utsattheten för brott har minskat. Samtidigt upplever kvinnor
            och hbtq-personer i betydligt större utsträckning än män otrygghet
            i offentliga miljöer. I Brottsförebyggande rådets (Brå) trygghetsundersökning
            för 2016 svarade en tredjedel av kvinnorna att de antingen kände
            sig ganska otrygga, mycket otrygga eller att de inte går ut i
            det egna bostadsområdet sent om kvällarna p.g.a. otrygghet. Bara
            en tiondel av männen svarade likadant. Det är ett av alla skäl
            till att rättspolitiken alltid måste genomsyras av ett feministiskt
            perspektiv.
          </p>
          <p xml:id="i-WK6oKtTW1dKPEzZPtCkNvu">
            Det är viktigt att allmänheten har ett högt förtroende för och
            tilltro till rättssystemet. Det måste även finnas en demokratisk
            kontroll och insyn i rättsväsendet så att det kan tjäna allas
            bästa. De strukturer i vårt samhälle som rangordnar människor
            på grund av exempelvis klass, kön, sexuell läggning och etnisk
            tillhörighet måste bekämpas. Terrorism är ett hot som vi måste
            ta på allvar, oavsett om det sker i Syrien, Paris eller Stockholm.
            När terrorn visar sig i all sin grymhet och omänsklighet är det
            naturligt att det höjs rop på snabba åtgärder. En framstressad
            symbolpolitik som innebär långtgående inskränkningar av fri- och
            rättigheter, utan att för den sakens skull synas kunna uppnå sitt
            syfte att motverka terrorism, framstår dock inte som rätt väg
            att gå.
          </p>
          <p xml:id="i-Py54JMoDSBMNfrXPPwFeqX">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Likaså är vi angelägna
            om att det finns ett regelverk som ger ett gott skydd för Sveriges
            och dess invånares säkerhet. Det måste kunna ställas höga krav
            på att terrorism och särskilt allvarlig brottslighet bekämpas
            på ett effektivt sätt med hjälp av lagstiftning som bygger på
            de grundläggande rättsliga principerna i en rättsstat. I stället
            för att hasta igenom ny straffrättslig lagstiftning som det har
            skett under innevarande mandatperiod bör det tillses att det förebyggande
            arbetet stärks, att förutsättningarna för att tillämpa befintlig
            lagstiftning är goda, att lagstiftningen förstärks där behov finns
            och att effektivitet kan uppnås samtidigt som de som har till
            uppgift att motverka, förhindra och lagföra terroristhandlingar
            har rätt resurser för att fullgöra sin uppgift.
          </p>
          <p xml:id="i-YFMBtLUTbnbcWS4vVRSbUJ">
            Sverige har länge varit ett land med lägre kriminalitet än många
            andra länder. Det är inte för att vi haft längre straff eller
            fler poliser på gatorna. Det har däremot en direkt koppling till
            att vi haft ett starkt välfärdssamhälle med en välfungerande omsorg
            och skola samt tillgång till arbete och bostäder. Men det gäller
            inte längre överallt. En del förorter har drabbats av öppen narkotikahandel,
            våldsbrott och organiserad kriminalitet under många år utan att
            samhället har reagerat tillräckligt. Vänsterpartiet arbetar för
            ett samhälle där ingen har anledning att se kriminalitet som en
            lösning. Kriminaliteten utnyttjar och trycker ned människor, särskilt
            i arbetarområden. Vår lösning handlar om något större och mer
            effektivt än ökad kameraövervakning. Vi vill ge alla barn en uppväxt
            som ger dem möjligheter i livet, från förskolan till skolan och
            det första jobbet. För den som på allvar vill minska våld och
            kriminalitet är grunden att bygga ett rättvist samhälle. Men det
            krävs också en politik som är effektiv i att hjälpa dem som ligger
            i riskzonen för gängkriminalitet och återföra dem som begått brott
            till samhället. Många av dem som varit delaktiga i skjutningarna
            har försökt att lämna det kriminella livet och uppger att det
            här inte är ett liv de vill leva. Den dagen en person beslutar
            sig för att avsluta sin kriminella livsstil ska det inte finnas
            någon kö till avhopparverksamheten; då ska hjälpen ges på en gång.
            Vi vill bryta rekryteringen till organiserad brottslighet och
            ge möjlighet att leva ett annat liv. Polis, räddningstjänst, kollektivtrafik,
            vård och annan offentlig service ska finnas tillgänglig även på
            landsbygd och i förorter.
          </p>
          <p xml:id="i-FTrEqWzTRcf7UYLjFcE7fF">
            Redan i dag finns det enligt gällande kameraövervakningslag stora
            möjligheter för polis, myndigheter och andra privata aktörer att
            använda kameraövervakning av platser dit allmänheten har tillträde.
            Huvudregeln är att det krävs tillstånd som ska meddelas om intresset
            av en sådan övervakning väger tyngre än den enskildes intresse
            av att inte bli övervakad. Det finns även möjligheter till undantag
            från tillståndsplikten för t.ex. kameraövervakning som sker för
            att öka säkerheten i trafiken eller för att minska risken för
            arbetsolyckor vid användning av maskiner eller liknande.
          </p>
          <p xml:id="i-V3Ld3KJc6EcrLixbFFgJ7b">
            Polismyndigheten, Säkerhetspolisen eller räddningsledare har
            vidare möjlighet att bedriva kameraövervakning under högst en
            månad utan att ansökan om tillstånd gjorts. Undantaget gäller
            vid hotande eller inträffad olycka eller om det av särskild anledning
            finns risk för att allvarlig brottslighet som innebär fara för
            liv eller hälsa eller för omfattande förstörelse av egendom kommer
            att utövas på en viss plats och syftet med övervakningen är att
            förebygga eller förhindra brott.
          </p>
          <p xml:id="i-QSxtmWh88xHJF23Y3gPyxe">
            Vidare krävs det inget tillstånd utan enbart en anmälan till
            länsstyrelsen för kameraövervakning av banklokal, lokal hos kreditmarknadsföretag,
            postkontor, uttagsautomater osv. Detta gäller även för kameraövervakning
            i en tunnelbanevagn eller av en tunnelbanestation och i parkeringshus.
            Förutsättningar för att kameraövervakning ska få ske efter anmälan
            är att den har till syfte att förebygga, avslöja eller utreda
            brott eller att förhindra olyckor.
          </p>
          <p xml:id="i-FVBrtxB16y7VLu9yymy4s">
            Vänsterpartiet var emot den gällande kameraövervakningslagens
            införande och föreslog avslag på propositionen om allmän kameraövervakning
            (prop. 1997/98:64).
          </p>
          <p xml:id="i-gDmjm88rb2vWXWCHTv4nB">
            I motionen (mot. 1997/98:Ju22) hänvisade vi framför allt till
            integritetsskäl för enskilda människor. Dessa skäl gör sig gällande
            även i dag. Vi står fast vid att det bästa sättet att bekämpa
            brottslighet inte är ökade möjligheter till kameraövervakning.
            Möjligen kan människors upplevda trygghet öka med kameraövervakning,
            men samtidigt finns det undersökningar som visar att brottsligheten
            inte minskar med kameraövervakning. Samtidigt kan kameraövervakning
            invagga människor i en falsk trygghet eftersom det sällan finns
            någon person som tittar på vad som sker i realtid. Däremot kan
            bevisning av redan begångna brott lättare säkras genom inspelningar.
            Vi anser i likhet med utredningen (SOU 2017:55) att synsättet
            att kamerabevakning endast bör vara ett komplement till andra
            brottsförebyggande åtgärder ska gälla även fortsättningsvis. Regeringen
            väljer dock att gå en annan väg.
          </p>
          <p xml:id="i-2Yg2n1Gusv6B1eETA6PCVx">
            I propositionen föreslås att det ska bli lättare än i dag att
            få tillstånd till kamerabevakning. Tillstånd ska ges om intresset
            av bevakning väger tyngre än den enskildes intresse av att inte
            bli bevakad. Förslaget innebär bl.a. att definitionen av vad som
            anses vara en brottsutsatt plats ändras radikalt mot vad som gäller
            i dag. Det som bör kunna visas för att tillstånd ska ges är att
            det finns problem med brottslighet där bevakningen ska ske. För
            vissa typer av platser, t.ex. knutpunkter för kollektivtrafik,
            ska det räcka med att platsen till sin karaktär kan förutsättas
            vara brottsutsatt utan att det behöver bevisas i det enskilda
            fallet. Regeringen förslår även att den redan gällande möjligheten
            för Polismyndigheten och Säkerhetspolisen att tillfälligt anordna
            kamerabevakning utan tillstånd ska gälla i tre månader i stället
            för en månad. Till skillnad mot vad utredningen föreslår ska undantaget
            enligt regeringen inte längre begränsas till vissa typer av allvarlig
            brottslighet utan omfatta allvarlig brottslighet generellt. Det
            ska heller inte krävas misstanke om ett visst konkret brott utan
            räcka med att det av särskild anledning finns risk för allvarlig
            brottslighet.
          </p>
          <p xml:id="i-DASwRRx7Ltf6xFFPjRwrRp">
            Riksdagen har tidigare gett regeringen till känna att polisens
            tillståndskrav för kameraövervakning ska tas bort och ersättas
            med en anmälningsplikt. Därför har regeringen tillsatt ännu en
            utredning som ska föreslå fler förenklingar vid kamerabevakning
            som sker i brottsbekämpande syfte. Utgångspunkten är att tillståndsplikten
            ska tas bort helt för polis och andra brottsbekämpande myndigheter
            och ersättas med ett anmälningsförfarande. Vänsterpartiet reserverade
            sig mot riksdagens tillkännagivande och skrev även ett särskilt
            yttrande (bet. 2017/18:JuU19).
          </p>
          <p xml:id="i-FWx3DAEHbTBqKpbMEkVadM">
            Sammantaget kommer det nya lagförslaget att få genomgripande
            konsekvenser gentemot vad som gäller i dag. Vänsterpartiet ser
            med stor oro på en utveckling där vi riskerar att bli kameraövervakade
            i varje tätbebyggt område. Vidare kan vi inte bortse från risken
            att kameror får ersätta dialogpoliser och annat brottsförebyggande
            arbete.
          </p>
          <p xml:id="i-QHyebw6b24omhcv4kfSSKd">
            Riksdagen bör avslå regeringens proposition 2017/18:231 Ny kamerabevakningslag.
            Detta bör riksdagen besluta.
          </p>
        </div>
        <div type="motSignatures">
          <list>
            <item xml:id="i-APKB5Xgu7TGL3XUoT7pfyU">
              Linda Snecker (V)
            </item>
            <item xml:id="i-Lr8vZpWU5VrJRtMNZGeX3r">
              Nooshi Dadgostar (V)
            </item>
            <item xml:id="i-VehqTbimDNznSwCbZiuXyj">
              Hamza Demir (V)
            </item>
            <item xml:id="i-scpwky2i7Ht47QtjDeAuv">
              Maj Karlsson (V)
            </item>
            <item xml:id="i-ir2PNCmuPLmHADqbLs12d">
              Karin Rågsjö (V)
            </item>
            <item xml:id="i-ADUcoYF4FnFbyvxnpz6tWa">
              Mia Sydow Mölleby (V)
            </item>
            <item xml:id="i-DTohLKGSthCtVqC8w7S3V9">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
