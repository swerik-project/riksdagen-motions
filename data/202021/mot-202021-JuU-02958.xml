<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-02958">
  <teiHeader>
    <fileDesc>
      <titleStmt>
        <title>Våld i nära relation – ett samhällsproblem</title>
        <author corresp="i-5FLxNWhtPm9nrMhcBeFsUk">av Johan Hedin m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2958 av Johan Hedin m.fl. (C)</title>
          <idno type="rdwebb">H8022958</idno>
          <rs type="number">2958</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8022958/text</ref>
          <ref type="dokument_url_html">http://data.riksdagen.se/dokument/H8022958</ref>
          <ref type="dokumentstatus_url_xml">http://data.riksdagen.se/dokumentstatus/H8022958</ref>
          <ref type="docx">http://data.riksdagen.se/fil/BAEF66DB-0901-4165-84A3-46335DBFE8E2</ref>
          <ref type="pdf">http://data.riksdagen.se/fil/EA940587-C162-45D8-A8FA-87D05A19AC88</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-A4xHkoj5hLnWEChHnCCjS5</idno>
            <name>Jonny Cato</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-SE8ApXFZ7ex7Favbm7aCMu</idno>
            <name>Per Schöldberg</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-J9C43V9LuTC1cxKSsB6pLV" type="signed"/>
        <correspContext corresp="i-J9C43V9LuTC1cxKSsB6pLV">
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-A1NGMRYUqzQ6yvBRZ8XqFg"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-A4xHkoj5hLnWEChHnCCjS5"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-SE8ApXFZ7ex7Favbm7aCMu"/>
        </correspContext>
        <correspAction xml:id="i-NgrfjrjC6eHu1SrQM6Qh4" type="submitted">
          <date when="2020-10-06"/>
          <time when="10:51:19"/>
        </correspAction>
        <correspAction xml:id="i-BJW9HZDjC2c2RW2rZHATKP" type="reviewed">
          <date when="2020-10-06"/>
          <time when="14:13:27"/>
        </correspAction>
        <correspAction xml:id="i-YRrpEKT6qMXB6k3kjNBbTv" type="referred">
          <date when="2020-10-14"/>
        </correspAction>
        <correspAction xml:id="i-DRRunUrnDupfqTUXPu78RQ" type="assigned">
          <date when="2021-09-06"/>
          <time when="10:43:13"/>
        </correspAction>
        <correspContext corresp="i-DRRunUrnDupfqTUXPu78RQ">
          <ref type="assignedTo">Justitieutskottet</ref>
        </correspContext>
        <correspAction xml:id="i-JW7WSTGx6PGGk7FPmCdASh" type="behandlas_i"/>
        <correspContext corresp="i-JW7WSTGx6PGGk7FPmCdASh">
          <ref type="uppgift">2020/21:SfU19</ref>
          <ref type="ref_dok_id">H801SfU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU19</ref>
          <ref type="ref_dok_titel">Anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HG22h6CNQD47ot8DWUuYHV" type="behandlas_i"/>
        <correspContext corresp="i-HG22h6CNQD47ot8DWUuYHV">
          <ref type="uppgift">2020/21:UbU12</ref>
          <ref type="ref_dok_id">H801UbU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU12</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UfyRemvc9oUrWpJF9dsrgG" type="behandlas_i"/>
        <correspContext corresp="i-UfyRemvc9oUrWpJF9dsrgG">
          <ref type="uppgift">2020/21:JuU24</ref>
          <ref type="ref_dok_id">H801JuU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU24</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H8CPR2RLERNpbHtWTiaxSD" type="behandlas_i"/>
        <correspContext corresp="i-H8CPR2RLERNpbHtWTiaxSD">
          <ref type="uppgift">2020/21:JuU27</ref>
          <ref type="ref_dok_id">H801JuU27</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU27</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KhWR1KkppsuAoyTPNh8Rie" type="behandlas_i"/>
        <correspContext corresp="i-KhWR1KkppsuAoyTPNh8Rie">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RV9DDTZwWYmhawgDdVUAKT" type="behandlas_i"/>
        <correspContext corresp="i-RV9DDTZwWYmhawgDdVUAKT">
          <ref type="uppgift">2020/21:SoU24</ref>
          <ref type="ref_dok_id">H801SoU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU24</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EQUf8bfjFGAdwLyuWB2nBe" type="behandlas_i"/>
        <correspContext corresp="i-EQUf8bfjFGAdwLyuWB2nBe">
          <ref type="uppgift">2020/21:SfU28</ref>
          <ref type="ref_dok_id">H801SfU28</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU28</ref>
          <ref type="ref_dok_titel">Ändrade regler i utlänningslagen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XtL3tha8LXSK2TZf29DGFD" type="motHeader">
        <div xml:id="i-Ut4wRuaiDQBBdfebbDah2F" type="motTitle">
          Motion till riksdagen 2020/21:2958 av Johan Hedin m.fl. (C) Våld
          i nära relation – ett samhällsproblem
        </div>
      </div>
      <div xml:id="i-3YwpWEL7Ud7Nb8T71Gu9Ug" type="motBody">
        <div xml:id="i-F7ZdKUmj8fpa1kdp7RiyNE" type="motProposal" subtype="förslag">
          <head xml:id="i-Q5a8hnZp69zJDJ2yfc2zUz">
            Förslag till riksdagsbeslut
          </head>
          <list xml:id="i-2D6aqHaTBNZt6LiVgpjnGf" style="ol">
            <item xml:id="i-2zUJZu7UCpw5uBxQGWEgaV">
              Riksdagen ställer sig bakom det som anförs i motionen om att
              åtgärda de brister som framkommer i Polismyndighetens och Åklagarmyndighetens
              interngranskning av det brottsutredande arbetet kring våld i nära
              relationer och tillkännager detta för regeringen.
            </item>
            <item xml:id="i-MjtE39bYHYcrc3Seo6tqW6">
              Riksdagen ställer sig bakom det som anförs i motionen om att
              uppklarandeprocenten av brott i nära relationer måste öka och
              tillkännager detta för regeringen.
            </item>
            <item xml:id="i-WeUmZqLagtVjqMZhsPR3AN">
              Riksdagen ställer sig bakom det som anförs i motionen om att
              nollvisionen för våld och förtryck i nära relationer, samt för
              sexualiserat våld, ska gälla i hela landet och tillkännager detta
              för regeringen.
            </item>
            <item xml:id="i-RCTLEvtpDcQV6wHnjUruy9">
              Riksdagen ställer sig bakom det som anförs i motionen om att
              specialistkompetens på brottsutredning av våld i nära relation
              och sexualbrott ska finnas i hela landet och tillkännager detta
              för regeringen.
            </item>
            <item xml:id="i-T5NKoArqUW46St7zgyRvMr">
              Riksdagen ställer sig bakom det som anförs i motionen om att
              minimistraffet för grov fridskränkning/grov kvinnofridskränkning
              bör höjas från nio till tolv månaders fängelse och att maxstraffet
              bör höjas från sex till tio års fängelse och tillkännager detta
              för regeringen.
            </item>
            <item xml:id="i-BtBeDAcPeLUHvoBZYQ1hKh">
              Riksdagen ställer sig bakom det som anförs i motionen om att
              de som i sin yrkesroll ofta kommer i kontakt med offer för våld
              i nära relationer ska ha relevanta kunskaper om våld i nära relationer
              och tillkännager detta för regeringen.
            </item>
            <item xml:id="i-HDnuh2hbScN4zid5sCsmwc">
              Riksdagen ställer sig bakom det som anförs i motionen om att
              riktlinjerna för hanteringen av spårsäkringssatser bör följas
              i hela landet och tillkännager detta för regeringen.
            </item>
            <item xml:id="i-AmFZLxQWh4oqJNFJtwuXoc">
              Riksdagen ställer sig bakom det som anförs i motionen om en utredning
              för att kartlägga varför våldsdödade i nära relationer har fallit
              igenom samhällets skyddsnät trots kontakter med vård och myndigheter
              före våldsdådet och tillkännager detta för regeringen.
            </item>
            <item xml:id="i-3gZT1X2af1RodVtM2Lx9uT">
              Riksdagen ställer sig bakom det som anförs i motionen om att
              den som är våldsutsatt och gör en anmälan om brott i nära relation
              ska få brottsofferstöd inom ett dygn från polisanmälan och tillkännager
              detta för regeringen.
            </item>
            <item xml:id="i-PMx2VW8w2ExzgxrVN9bemx">
              Riksdagen ställer sig bakom det som anförs i motionen om att
              elektronisk fotboja ska kunna användas vid fler fall av kontaktförbud
              och tillkännager detta för regeringen.
            </item>
            <item xml:id="i-GsHPDLDWiAyV2ZdHe8Fqxp">
              Riksdagen ställer sig bakom det som anförs i motionen om att
              utreda förutsättningarna för ett automatiskt kontaktförbud vid
              fällande dom för brott i nära relation och tillkännager detta
              för regeringen.
            </item>
            <item xml:id="i-ESzuCiTgJ1Uz1LU4dWWDJk">
              Riksdagen ställer sig bakom det som anförs i motionen om att
              kriminalisera kontrollerande beteende och tillkännager detta för
              regeringen.
            </item>
            <item xml:id="i-74Jm4ZFuP5QZ8VsQp4eyzC">
              Riksdagen ställer sig bakom det som anförs i motionen om att
              utreda proaktiva åtgärder för att avhålla personer med riskfaktorer
              från att utveckla ett våldsamt beteende och tillkännager detta
              för regeringen.
            </item>
            <item xml:id="i-URdti5NU4vsVLYKktPne1i">
              Riksdagen ställer sig bakom det som anförs i motionen om värderingsarbete
              i förskolan och skolan och tillkännager detta för regeringen.
            </item>
            <item xml:id="i-TgR4hrvJBpCocSo5ni9iGN">
              Riksdagen ställer sig bakom det som anförs i motionen om en förbättrad
              och moderniserad sex- och samlevnadsundervisning och tillkännager
              detta för regeringen.
            </item>
            <item xml:id="i-VBg8zKEtL1yU4EzhagYc4p">
              Riksdagen ställer sig bakom det som anförs i motionen om att
              kunskapen kring våld och tvång i ungas nära relationer behöver
              öka och en eventuell negativ utveckling motverkas, och tillkännager
              detta för regeringen.
            </item>
            <item xml:id="i-PbdVch9jMQDFQH9izJqAYS">
              Riksdagen ställer sig bakom det som anförs i motionen om äldre
              som utsätts för våld i nära relation, och detta tillkännager riksdagen
              för regeringen.
            </item>
            <item xml:id="i-Bn64tqdt6GmjNX6BaHtmKn">
              Riksdagen ställer sig bakom det som anförs i motionen om att
              se över om den lag som ger en anknytningsperson möjlighet att
              stanna kvar i Sverige om förhållandet upphört på grund av våld
              eller andra allvarliga kränkningar, är ändamålsenlig, och tillkännager
              detta för regeringen.
            </item>
          </list>
        </div>
        <div xml:id="i-JmTLW5iUyt4Q2who4DbACN" type="motContent">
          <head xml:id="i-P9c6ioNFWykCoyjSv2GQS" type="h1">
            Motivering
          </head>
          <p xml:id="i-7UbxnZD5e8FZGx3nfBaiEf">
            Våld i nära relation är ett allvarligt och omfattande samhällsproblem.
            Problemet finns inom alla delar av befolkningen, inom alla samhällsklasser,
            alla åldrar och i olika typer av nära relationer, men drabbar
            på ett helt överskuggande sätt kvinnor. I nära hälften av alla
            misshandelsfall av kvinnor som kommer till samhällets kännedom,
            har offret haft en nära relation till gärningsmannen. Fler än
            300 kvinnor i Sverige har under de senaste 20 åren dödats av en
            person som de vid tidpunkten hade eller hade haft en nära relation
            till. Den nationella omfångsundersökningen Våld och hälsa visade
            att var femte kvinna i Sverige någon gång under sitt vuxna liv
            hade utsatts för upprepat och systematiskt psykiskt våld av tidigare
            eller aktuell partner. Var femte kvinna uppgav också att de någon
            gång under sitt liv hade utsatts för allvarligt sexuellt våld.
          </p>
          <p xml:id="i-FP4jxQ94XAmd8qx4QWi5RZ">
            Tre av fyra våldsbrott mot kvinnor äger dessutom rum i kvinnans
            bostad. Det innebär att den farligaste platsen för en kvinna,
            oavsett om hon är ung eller gammal, är hennes hem. En plats som
            verkligen behöver vara fredad och trygg. Brottsförebyggande rådets
            (Brå) statistik visar också att samtidigt som utsattheten för
            våld har minskat för män så har kvinnors utsatthet för våld legat
            kvar på samma nivå under hela 2000-talet.
          </p>
          <p xml:id="i-Q9GTScgrmq3N6XfNjLs5gQ">
            I undersökningen Våld och hälsa framkom också en tydlig koppling
            mellan utsatthet för våld och fysisk och psykisk ohälsa senare
            i livet. Personer som utsatts för fysiskt, psykiskt eller sexuellt
            våld står för en oproportionerligt stor andel av den psykiska
            och fysiska ohälsan. Annan forskning visar också att spåren efter
            att ha varit utsatt för upp­repat våld i en nära relation kan
            liknas vid de spår som uppstår till följd av tortyr eller krigsupplevelser.
            Våld i nära relation är därmed också ett allvarligt folkhälsoproblem.
          </p>
          <p xml:id="i-iJifBjins6nVjoJawsm6T">
            Trots att våld i nära relation är ett så allvarligt samhällsproblem
            finns det mycket som tyder på att det går att göra långt mycket
            mer åt detta än vad som görs idag och att arbetet för att motverka
            våld i nära relation inte är tillräckligt effektivt. Samtidigt
            som antalet anmälda relationsbrott ökat har andelen brott som
            klaras upp minskat. Få anmäl­ningar leder också till åtal. En
            interngranskning av Polis- och Åklagarmyndigheten rörande brott
            i nära relation, som publicerades under 2019, visade på behov
            ett bättre utarbetat metodstöd, it-mallar, tillämpning av ”bästa
            arbetssätt” och enhetliga rutiner för att bättre motverka våld
            i nära relation som brottsligheten. Interngranskningen visade
            också att, trots att det rör sig om allvarlig brottslighet ledde
            få utredningar om brott i nära relation till åtal. Åklagarnas
            bevisvärdering i ärendena framstod också som allt för försiktig.
            Vidare användes tvångsmedel i förhållandevis låg utsträckning
            och under kort tid. Låg andel av sexualbrotten lottades in till
            åklagare via jour. Låg andel av de inledande förhören filmades
            och få brottsplatser dokumenterades med foto och film. Skador,
            eller frånvaron av skador på den misstänkte, dokumenterades också
            sällan. Alla dessa brister måste åtgärdas. Brott i nära relation
            är allvarlig och grov brottslighet och ska hanteras av de brottsutredande
            myndigheterna på samma sätt, med samma prioritet, resurser och
            noggrannhet, som annan grov och allvarlig brottslighet. Uppklarande­procenten
            av dessa brott måste öka. Fler fällande domar kräver att fler
            ärenden drivs till åtal. Givetvis ska hanteringen och uppklarningen
            av brott i nära relation inte heller skilja sig åt beroende på
            var i landet brottet äger rum. Nollvisionen för våld och förtryck
            i nära relationer, samt för sexualiserat våld, ska gälla i hela
            landet. Det behov av specialist­kompetens som utredningen av våld
            i nära relation och sexualbrott kräver måste därför finnas i hela
            landet.
          </p>
          <p xml:id="i-3ScLtkQ83uUJMUAh57uo7X">
            Centerpartiet vill att minimistraffet för grov kvinnofridskränkning
            och grov frids­kränkning höjs från nio till 12 månaders fängelse
            och att maxstraffet höjs från sex till 10 års fängelse. Ändringen
            av straffsatserna ska ske skyndsamt eftersom det är angeläget
            att de grövsta fridskränkningsbrotten har samma straffsats som
            synnerligen grov miss­handel. Ändringen är viktig för att säkerställa
            att även de grövsta fridskränkningsbrotten åtalas som just fridskränkningsbrott
            och inte som synnerligen grov misshandel. Att brotten benämns
            vid sitt rätta namn är viktigt både med tanke på brottsstatistiken
            och för att klargöra att våld i nära relation har ett lika högt
            straffvärde som annan vålds­brottslighet.
          </p>
          <p xml:id="i-8uxBKhtceBeRjpiDc12zGv">
            Att berätta om våld i nära relation eller sexualbrott är ofta
            starkt förknippat med skam och oro för hur andra ska reagera.
            Ett bra bemötande av polis, socialtjänst eller vårdpersonal är
            därför av avgörande betydelse för att den som utsatts ska orka
            anmäla ett brott och hålla kvar vid brottspåståendet. Ett bra
            bemötande har i många fall också en viktig funktion som en ögonöppnare
            för de brottsoffer som lever i en destruktiv relation och kan
            också vara avgörande för deras beslut att lämna relationen. Att
            utredande polis eller vårdpersonal gör en noggrann och korrekt
            utredning och dokumentation av skador har också stor betydelse
            för en eventuell rättslig process. Ändå fortsätter många brotts­offer
            att beskriva ett dåligt bemötande av polis och andra myndighetspersoner.
            Det är oacceptabelt. Det förekommer också att utredaren inte ens
            förhör den misstänkte gärningspersonen samtidigt som brottsoffret
            för våld i nära relation eller sexualbrott förhörs ingående vid
            upprepade tillfällen. Det kan från brottsoffrets sida upplevas
            som mycket smärtsamt att upprepat behöva gå igenom och återuppleva
            traumatiska och integritetskränkande händelser. Att upprepat behöva
            göra detta samtidigt som den misstänkta gärningsmannen inte förhörs
            kan också skapa förvirring och väcka tvivel om hur rättssamhället
            ser på uppgifterna. Brottsoffer måste bli bemötta på ett korrekt
            sätt, med tydlig information, empati och förståelse. De som i
            sin yrkesroll kommer i kontakt med offer för våld i nära relation
            måste ha kunskaper om den normaliseringsprocess som är en del
            av våld i nära relation, samt om den bakomliggande problematiken
            som gör att den våldsutsatta ibland väljer att ta tillbaka sin
            anklagelse. Relationsbrotts­ärenden är svåra att utreda och ställer
            sådana krav att brotten kan klassificeras som ett särskilt kompetensområde.
          </p>
          <p xml:id="i-UC7FMQCjYysB4p8dyWsDsD">
            SVT:s dokumentär ”Våldtäktens spår”, som visades under våren
            2020, avslöjade att polisens hantering av de spår som säkrats
            vid misstänkta sexuella övergrepp har varit bristfällig. Granskningen
            visade att bara var tredje anmält övergrepp spårsäkrades och i
            de fall en spårsäkringssats användes så skickades denna bara på
            analys i 40 procent av fallen. Avslöjandet kan inte beskrivas
            som någonting annat än en katastrof. De personer som utsatts för
            våld eller sexuella övergrepp kan i många fall ha särskilt svårt
            att tolerera vissa medicinska undersökningar. När ett brottsoffer
            ändå utstår den ingående undersökning som en spårsäkring innebär,
            i hopp om fällande dom för förövaren och egen upprättelse, så
            ska denna utlämnande ansträngning mötas med största respekt. Regeringen
            måste därför säkerställa att riktlinjerna för hur spårsäkringssatserna
            ska hanteras implementeras och följs i hela landet.
          </p>
          <p xml:id="i-68zUnS3FhnQPoFZFeJMKNq">
            Många våldsutsatta söker vård i nära anslutning till utövat våld.
            Det är också klarlagt att många av de personer som sedermera mördas
            av närstående, före mordet har varit i kontakt med polisen, socialtjänsten,
            eller vården. Ibland har kontakten innefattat mycket tydliga och
            konkreta frågor som brottsanmälan eller annan insats mot våldet.
            Ibland har det istället varit fråga om mer otydliga rop på hjälp
            eller i vart fall en kontakt. Att så många av de som utsätts för
            dödligt våld i nära relation har varit i kontakt med myndig­heterna
            före mordet ger en tydlig fingervisning om att de inte har fått
            den hjälp som de har behövt. Centerpartiet vill därför tillsätta
            en utredning som tittar närmre på varför dessa hjälpsökande och
            sedermera våldsdödade, har fallit igenom samhällets skyddsnät
            trots kontakt med myndigheter och vården.
          </p>
          <p xml:id="i-Spjne3sNpVKDoLzhgQ61bQ">
            Samhället måste också på ett självklart sätt trygga de personer
            som riskerar att fara illa av en våldsverkare. För att de som
            polisanmäler våld i nära relation ska kunna känna sig trygga vill
            Centerpartiet att den som är utsatt och gör en anmälan ska få
            brottsoffer­stöd inom ett dygn från polisanmälan. Centerpartiet
            vill också att elektronisk fotboja ska kunna användas vid fler
            fall av kontaktförbud. När en person döms för våld i nära relation
            måste samhället också vara berett att slå vakt om den våldsutsatte.
            Centerpartiet vill därför utreda förutsättningarna för att ett
            automatiskt kontaktförbud, eller ett utökat kontaktförbud, ska
            gälla i förhållande till våldsoffret vid fällande dom för brott
            i nära relation.
          </p>
          <p xml:id="i-Ev5RkK1Ato3havMycSdUQP">
            Om en förälder dödar den andra föräldern övergår idag vårdnaden
            om gemensamma barn per automatik till den förälder som alltjämt
            lever och som bragt den andra föräldern om livet. Detta är helt
            oacceptabelt. Centerpartiet vill ändra detta så att den förälder
            som dödar den andra föräldern automatiskt förlorar vårdnaden om
            barnen. Detta framgår av vår motion En rättssäker familjepolitik
            i tiden.
          </p>
          <p xml:id="i-9ZFDhTW64a1ftMaF5LA9ZG">
            Våld i nära relation handlar i huvudsak om makt, kontroll och
            dominans och om att bryta ner och allvarligt skada någons självkänsla.
            Det destruktiva mönstret börjar sällan med fysiskt våld, utan
            med kontrollerande beteende och psykisk misshandel. Den som utsätts
            får en kraftigt försämrad självbild och självkänsla, isoleras
            allt mer, kontrolleras i ökad grad och hindras i sin livsföring.
            Det kan handla om att partnern kontroller att man går direkt hem
            efter jobbet, att hindras från att gå på viktiga möten eller läkarbesök,
            tvingas tåla att ens telefon gås igenom, att partnern tar kontroll
            över ens inkomst, att man begränsas i sina sociala relationer,
            samt ett ständigt återkommande budskap om att man är dålig och
            värdelös. Våldet normaliseras vart efter både för utövaren och
            den som utsätts. Detta kallas för normaliseringsprocessen och
            är ett särskilt utmärkande känne­tecken för våld i nära relation.
            Gränserna förskjuts således gradvis för vad som kan anses vara
            normalt och acceptabelt både för våldsoffret och för förövaren.
            Det kontrol­lerande beteendet blir därmed starten på ett allt
            allvarligare makt-, kontroll- och våldsmönster. Ofta upplever
            också våldsoffret det kontrollerande och psykiska våldet som värre,
            i betydelsen mer nedbrytande, än det fysiska våldet. Centerpartiet
            vill därför kriminalisera kontrollerande beteende.
          </p>
          <p xml:id="i-KdrUN8k8g2heBkQhHuv75b">
            Psykisk störning och tidigare våldsbrott är riskfaktorer för
            att utöva dödligt våld mot en partner. Tidigare upplevelser av
            våld – både eget utövande av våld men också att ha varit utsatt
            för våld, låg självkänsla, bristande skolgång och psykiatrisk
            problematik/psykisk ohälsa är andra riskfaktorer för att utöva
            dödligt våld i nära relation. Riskfaktorerna säger oss att det
            från samhällets sida både går att se varningssignaler och att
            vidta proaktiva åtgärder för att förhindra dödligt våld. Det är
            viktigt att sprida kunska­pen om de riskfaktorer som ligger bakom
            våldsutövning i nära relation. Kunskapen om dessa riskfaktorer
            gör det också möjligt att ställa rätt frågor och erbjuda stöd
            redan på ett tidigt stadium när en person är föremål för flera
            riskfaktorer. Att erbjuda stöd och insatser för att en riskdrabbad
            person inte ska utveckla ett våldsamt beteende är ett lika viktigt
            samhällsansvar som att erbjuda våldsdrabbade stöd. Verksamma och
            väl ut­arbetade proaktiva åtgärder har ett mycket stort värde
            både för att förhindra lidande, men också sett till samhällskostnader.
            Ändå diskuteras proaktiva åtgärder allt för sällan. Centerpartiet
            anser att en utredning bör tillsättas för att närmre klarlägga
            samhällets möjligheter att sätta in proaktiva åtgärder i de fall
            det föreligger riskfaktorer för att utveckla ett våldsamt beteende.
          </p>
          <p xml:id="i-A78LEL537w5r8xXKR2NXjc">
            Våra attityder, normer och tankemönster formar samhället. Den
            insikten medför fantastiska möjligheter men också ett stort ansvar
            inte minst i fråga om vilka uppfatt­ningar, normer och tankemönster
            vi för vidare till det uppväxande släktet. Tillsammans gör vi
            ständigt kön. Kön är i huvudsak en social konstruktion som är
            historiskt, kulturellt och socialt föränderligt. En kultur som
            stödjer sexuell aggression och våld, sexistiskt språkbruk, sexuella
            trakasserier och objektifiering, ökar acceptansen för sexualbrott
            och våld. Det är därför av avgörande betydelse att arbetet med
            värderingar påbörjas redan på förskolan och sedan fortsätter under
            hela skoltiden. Det behövs också en förbättrad och moderniserad
            sex- och samlevnadsundervisning som bättre tar upp frågor om normer
            och värderingar kopplat till sexualitet. I denna undervisning
            behöver även samtal om våld i nära relation ingå.
          </p>
          <p xml:id="i-Dk5nAakWh3JnfLFBE1WX6R">
            I Sverige är frågan om våld i ungas nära relationer eftersatt
            ur forskningshänseende, vilket måste åtgärdas. Inte minst eftersom
            det idag finns flera signaler som tyder på att våld i nära relation
            mellan mycket unga personer ökar. Vissa ungdomsmottagningar har
            också slagit larm om att allt fler unga ger uttryck för problem
            till följd av hårdhänt sex. Antalet sexuella ofredanden mot unga
            kvinnor har också ökat i antal på ett mycket oroande sätt. Kunskapen
            kring våld och tvång i ungas nära relationer behöver därför öka
            och en eventuell negativ utveckling motverkas.
          </p>
          <p xml:id="i-EUKsniwuwdeaLED9HsbwEZ">
            Forskning visar att även äldre kvinnor är särskilt utsatta för
            våld i nära relation. Vissa studier tyder på att så mycket som
            16 procent av kvinnorna utsatts för någon form av våld efter att
            de fyllt 65 år. Detta är mycket allvarligt eftersom det rör sig
            om en känslig målgrupp. Medvetenheten om denna situation måste
            generellt sett öka i samhället och särskilt hos de brottsutredande
            myndigheterna och hos myndigheter och huvudmän som har mycket
            kontakt med äldre.
          </p>
          <p xml:id="i-UTKqTghe1scdABW9VVV5ta">
            Barn som bevittnat våld i nära relation befinner sig i en oerhört
            utsatt situation. Det är ett svårt trauma för ett barn att se
            en trygghetsperson som barnet älskar utsättas för våld. Vid våld
            i nära relation behöver barnet många gånger också leva med den
            traumatiska insikten att den som utövar våldet också kan vara
            en trygghetsperson som de älskar. Våldet utspelar sig också ofta
            i den hemmiljö som ska fungera som barnets trygga punkt i tillvaron.
            Barn upp till 18 år som bevittnat våld i nära relationer betraktas
            enligt socialtjänstlagen som brottsoffer. Sedan år 2006 har barn
            som bevittnat våld även rätt till brottsskadeersättning. Att låta
            barn bevittna våld i nära relation är dock i sig inte en brottslig
            handling. Det behöver ändras. Centerpartiet vill kriminalisera
            denna handling så att även barn som bevittnar våld betraktas som
            brottsoffer i ett straffrättsligt perspektiv. Detta beskrivs närmre
            i Centerpartiets rättspolitiska motion.
          </p>
          <p xml:id="i-BKjish1fLi1TRcKuz6uGiX">
            En särskild form av våld i nära relation är det kollektivt legitimerade
            våld som följer vid hedersbrott och hederskultur. Ett stort antal
            personer i Sverige, många unga, både kvinnor och män, lever idag
            som hedersutsatta. Stödet för denna grupp har tidigare på många
            sätt varit otillräckligt och det är därför glädjande att regeringen,
            Centerpartiet och Liberalerna, inom ramen för januariavtalet,
            har drivit igenom ett antal viktiga lagändringar och flera nya
            lagar för att motverka olika former av hedersbrott och hedersförtryck.
          </p>
          <p xml:id="i-33rqYvyWWvJbSYC91M7aw7">
            När en person kommer till Sverige från ett tredje land för att
            leva med en partner som man inte tidigare haft en relation med
            tillämpas så kallad uppskjuten invandrings­prövning. Huvudregeln
            är, i likhet med andra tillståndsgrunder, att ett sådant uppehålls­tillstånd
            är tillfälligt och att uppehållstillståndet kan förlängas i det
            fall förhållandet består. Detta skapar en beroendesituation som
            kan göra det svårt att lämna relationen även om man blir utsatt
            för våld och kränkande behandling. I de fall man blivit utsatt
            finns därför en ventil som gör det möjligt att få förlängt uppehållstillstånd
            ändå, trots att förhållandet upphört. Det är bra. Centerpartiet
            anser dock att man bör se över om lagen är ändamålsenlig och ger
            dessa utsatta personer tillräckligt skydd.
          </p>
        </div>
        <div xml:id="i-E31dHsyvNqam4ZdeZxT9t9" type="signatureBlock">
          <list xml:id="i-P1seAxgQzVQUsKuL4fy4b4">
            <item xml:id="i-854zbKwzN8yUSAr5mV5Zk1" type="signature">
              Johan Hedin (C)
            </item>
            <item xml:id="i-D6ER5SW7z29fkqoer5a75D" type="signature">
              Linda Modig (C)
            </item>
            <item xml:id="i-AD7CLJRFjTsgYrPxNq4mkD" type="signature">
              Helena Vilhelmsson (C)
            </item>
            <item xml:id="i-UBzSzyk5b3abdrj1PTWQGP" type="signature">
              Jonny Cato (C)
            </item>
            <item xml:id="i-9Y1Uon855QBmF55NHZnkaK" type="signature">
              Ola Johansson (C)
            </item>
            <item xml:id="i-GtCtXduadFDgLLY2psVCm4" type="signature">
              Martina Johansson (C)
            </item>
            <item xml:id="i-H4Voa85TRQ67XJJ5Uzm4xb" type="signature">
              Per Schöldberg (C)
            </item>
          </list>
        </div>
      </div>
    </body>
  </text>
</TEI>
