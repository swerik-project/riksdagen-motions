<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-NU-03487">
  <teiHeader>
    <fileDesc>
      <titleStmt>
        <title>Handel utvecklar världen</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3487 av Lars Hjälmered m.fl. (M)</title>
          <idno type="rdwebb">H8023487</idno>
          <rs type="number">3487</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H8023487/text</ref>
          <ref type="dokument_url_html">http://data.riksdagen.se/dokument/H8023487</ref>
          <ref type="dokumentstatus_url_xml">http://data.riksdagen.se/dokumentstatus/H8023487</ref>
          <ref type="docx">http://data.riksdagen.se/fil/1921DA84-7028-4DA2-B4B4-5D7D5ABAB49B</ref>
          <ref type="pdf">http://data.riksdagen.se/fil/8364D385-7606-4EE5-B47E-A9CCFC6B4EB9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5pt7V9L88gFuC3UA5MjoNb</idno>
            <name>Lotta Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KoABdAPF5wcu7bTLEqhj3Z</idno>
            <name>Helena Storckenfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LZLDYe3HN36qg7Dx7ga7Et" type="signed"/>
        <correspContext corresp="i-LZLDYe3HN36qg7Dx7ga7Et">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-5pt7V9L88gFuC3UA5MjoNb"/>
          <note type="signatory" corresp="i-KoABdAPF5wcu7bTLEqhj3Z"/>
        </correspContext>
        <correspAction xml:id="i-L9a3LKF9mscjHDFUv4fxx3" type="submitted">
          <date when="2020-10-06"/>
          <time when="15:18:32"/>
        </correspAction>
        <correspAction xml:id="i-qKmYDtJJtn3Unio8n1jKZ" type="reviewed">
          <date when="2020-10-06"/>
          <time when="19:41:25"/>
        </correspAction>
        <correspAction xml:id="i-BZ4VpHeea3GjMZ35ANGt45" type="referred">
          <date when="2020-10-14"/>
        </correspAction>
        <correspAction xml:id="i-5sub4shKG3U2P4weYVfJge" type="assigned">
          <date when="2021-10-20"/>
          <time when="15:33:15"/>
        </correspAction>
        <correspContext corresp="i-5sub4shKG3U2P4weYVfJge">
          <ref type="assignedTo">Näringsutskottet</ref>
        </correspContext>
        <correspAction xml:id="i-RmwJXkwMiRCBeBdfrdewT5" type="behandlas_i"/>
        <correspContext corresp="i-RmwJXkwMiRCBeBdfrdewT5">
          <ref type="uppgift">2020/21:NU13</ref>
          <ref type="ref_dok_id">H801NU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QKKNYMHNPkq2WEFFBekjFz" type="behandlas_i"/>
        <correspContext corresp="i-QKKNYMHNPkq2WEFFBekjFz">
          <ref type="uppgift">2020/21:TU16</ref>
          <ref type="ref_dok_id">H801TU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU16</ref>
          <ref type="ref_dok_titel">Framtidens infrastruktur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3487 av Lars Hjälmered m.fl. (M)
          Handel utvecklar världen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-MLTRWkzskYPp4Gjxet5q47">
            Förslag till riksdagsbeslut
          </head>
          <list style="ol">
            <item xml:id="i-3ooNf7vDCFpyMTYtutgDkh">
              Riksdagen ställer sig bakom det som anförs i motionen om att
              skapa förutsättningar för ökad tjänsteexport och tillkännager
              detta för regeringen.
            </item>
            <item xml:id="i-BPpsXiKfipEiphNjmB1Yom">
              Riksdagen ställer sig bakom det som anförs i motionen om att
              utveckla insatserna för svenska företags möjligheter att medverka
              i FN-upphandlingar och tillkännager detta för regeringen.
            </item>
            <item xml:id="i-L3yzHuduvG9hmyQJMxYoBX">
              Riksdagen ställer sig bakom det som anförs i motionen om att
              Sverige bör ta en aktiv roll för att se till att EU stöder WTO
              och driver på för en modernisering av organisationen och tillkännager
              detta för regeringen.
            </item>
            <item xml:id="i-QZx4yB3YLhG1vBTHyX6Vvw">
              Riksdagen ställer sig bakom det som anförs i motionen om att
              öppna för privata aktörer inom exportrådgivning och tillkännager
              detta för regeringen.
            </item>
            <item xml:id="i-SXnjJRLNVqqJTYudYiwaSm">
              Riksdagen ställer sig bakom det som anförs i motionen om att
              bygga bort sårbarhet i infrastruktur för export och import och
              tillkännager detta för regeringen.
            </item>
            <item xml:id="i-MurVTJyJcFjvgVqsC7kxzS">
              Riksdagen ställer sig bakom det som anförs i motionen om e-handelsdirektivet
              och tillkännager detta för regeringen.
            </item>
            <item xml:id="i-12ohQdGw9q436gdeL6JEpf">
              Riksdagen ställer sig bakom det som anförs i motionen om tydliga
              regler för geografiska ursprungsbeteckningar och tillkännager
              detta för regeringen.
            </item>
            <item xml:id="i-HiUNsdq52sHNvdpS1T7th8">
              Riksdagen ställer sig bakom det som anförs i motionen om att
              säkerställa nödvändiga frihandelsavtal och liknande villkor med
              Storbritannien efter brexit och tillkännager detta för regeringen.
            </item>
            <item xml:id="i-FrWNXixXDnLSj2RiDi7sfg">
              Riksdagen ställer sig bakom det som anförs i motionen om frihandel
              och protektionism och tillkännager detta för regeringen.
            </item>
            <item xml:id="i-CvxLC1pnUyBQihT83YA9Ar">
              Riksdagen ställer sig bakom det som anförs i motionen om vikten
              av ett handelsavtal mellan Europa och USA och tillkännager detta
              för regeringen.
            </item>
            <item xml:id="i-K4dLynDD6jLwsZqi29nY5c">
              Riksdagen ställer sig bakom det som anförs i motionen om att
              säkra och utveckla den inre marknaden i Europa och tillkännager
              detta för regeringen.
            </item>
            <item xml:id="i-HShJ82fp4HPvx3jYSqgbuo">
              Riksdagen ställer sig bakom det som anförs i motionen om att
              identifiera och tillvarata handelspotentialen för Sverige efter
              corona och tillkännager detta för regeringen.
            </item>
            <item xml:id="i-PzoB7pMUFE6zzAMSkrhTKT">
              Riksdagen ställer sig bakom det som anförs i motionen om att
              dra lärdom av analyser gällande Business Swedens verksamhet och
              tillkännager detta för regeringen.
            </item>
            <item xml:id="i-7hv8ny8ZnkkAxh7aw3NNJD">
              Riksdagen ställer sig bakom det som anförs i motionen om att
              främja etableringar av industriell verksamhet i Sverige och tillkännager
              detta för regeringen.
            </item>
            <item xml:id="i-EKznx3KJptNnCuYUFEmzVi">
              Riksdagen ställer sig bakom det som anförs i motionen om att
              värna och utveckla den svenska livsmedelsexporten samt dra lärdom
              från tidigare satsningar på området och tillkännager detta för
              regeringen.
            </item>
            <item xml:id="i-DmHtWBcHuE6bdDxCMybeun">
              Riksdagen ställer sig bakom det som anförs i motionen om att
              främja export av svensk effektiv klimatteknik och tillkännager
              detta för regeringen.
            </item>
            <item xml:id="i-St6mtTX7nuryzQvWpgKQ8f">
              Riksdagen ställer sig bakom det som anförs i motionen om att
              göra en översyn av hur fler gränshinder mellan de nordiska länderna
              kan rivas i syfte att öka handeln mellan länderna och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-43NuxqVCyeUrqQ1T8vS7fp" type="h1">
            Motivering
          </head>
          <p xml:id="i-BwJCbb6Bf1Ae7NWT9cdqvQ">
            Sverige är starkt beroende av handel med andra länder. Hälften
            av Sveriges ekonomi är kopplad till import och export. Exporten
            från Sverige är dessutom beroende av varor och tjänster som importeras.
            Att en vara exporteras från Sverige betyder de facto inte att
            den är enbart svensk. Så mycket som 40 procent av exporten från
            tillverkningsindustrin har i själva verket producerats i andra
            länder. Därför bör fokus ligga på den samlade handeln. Mer fri
            handel och mindre protektionism är bra för Sverige.
          </p>
          <p xml:id="i-Dzru55YHff2Ns2xonmsn9r">
            Under det gångna året har Sverige och världen drabbats av coronakrisen.
            Krisen har satt fingret på såväl beroende som sårbarhet som kommer
            med handeln. I krisen blev det tydligt hur beroende Sverige är
            av leveranser av exempelvis skyddsmaterial till vården som produceras
            i andra länder. Även transporternas betydelse blev tydligt.
          </p>
          <p xml:id="i-LQCXMEoYRkE5un3KAYFfuN">
            Vidare har Sverige länge tjänat mycket på EU:s inre marknad,
            dit runt tre fjärdedelar av vår handel går. Dock uppstod stora
            problem med den inre marknaden under corona­krisen, inte minst
            då olika former av gränshinder för material och personal sattes
            upp inom unionen och mellan dess medlemsländer. Slutsatser från
            coronakrisen är att vi måste fortsätta arbeta för frihandel i
            världen, värna fungerande transporter och återupp­rätta EU:s inre
            marknad.
          </p>
          <p xml:id="i-J7Kmd1pFJK1mNw7F9vXjT5">
            Före coronakrisen fanns problem med protektionism. Världshandelsorganisationen
            WTO fungerar exempelvis inte på det sätt man skulle önska. Protektionismen
            får olyck­ligtvis stort genomslag i stora, viktiga länder som
            Kina, Indien och USA. Få länder inom EU delar Sveriges grundläggande
            syn på frihandel och öppenhet.
          </p>
          <p xml:id="i-3foJxCDzMSXMnGWH6dbhG3">
            De problemen finns kvar och är sådana som Sverige kommer att
            behöva fortsätta arbeta med även efter coronakrisen. Utöver enskilda
            ståndpunkter i sak, som exempelvis minskade tullar på olika varugrupper,
            bör en viktig svensk prioritering vara att nationellt värna stödet
            för öppenhet och frihandel som finns brett i det svenska samhället.
          </p>
          <head xml:id="i-SqrvDWpxe8TzvMNYg1seVN" type="h2">
            Skapa förutsättningar för ökad tjänsteexport
          </head>
          <p xml:id="i-UHUpmqACSfwEhMDzrHK96G">
            Exporten av varor och tjänster är nära sammankopplade. Exempelvis
            har industripro­dukter ofta omfattande tjänsteinnehåll såsom mjukvaror.
            Tjänstesektorn har också växt rejält över tid.
          </p>
          <p xml:id="i-M6cXvXajJEBwN5NZYDVzLD">
            Runt en tredjedel av Sveriges utrikeshandel består av tjänster.
            Av den totala tjänste­exporten går drygt 50 % till andra EU-länder.
            Den inre marknaden måste fungera lika bra för tjänster som för
            varor. Därför måste hinder undanröjas så att tjänstesektorn blir
            helt integrerad.
          </p>
          <p xml:id="i-W1BeT6RxqCQ6Rv8KdT4Y1V">
            Totalt sett har tjänstehandeln växt i högre takt än varuhandeln
            de senaste decennier­na, vilket bland annat beror på teknikutveckling
            och digitaliseringens framväxt med nya möjligheter. När handeln
            gör det möjligt att köpa och sälja via internetsajter och digitala
            marknadsplatser finns potential för fler företag att handla internationellt.
            Inte minst gäller det för mindre företag.
          </p>
          <p xml:id="i-Xc1BUsa3REy5nCHPDwpffo">
            Inom EU ska det vara en fri rörlighet. Vi kan konstatera att
            rörligheten fungerar bättre för varor än för tjänster. Det ligger
            i svenskt intresse att den inre marknaden för tjänster och digitala
            tjänster stärks. Fler sektorer bör omfattas av tjänstehandel såsom
            välfärdstjänster, för att ge möjlighet för svenska aktörer inom
            välfärdstjänster håller internationellt sett hög klass att växa
            internationellt. Regeringen bör ges tillkänna att de bör initiera
            ett arbeta inom EU för en ökad tjänstehandel samt på lämpligt
            sätt återkopp­la till riksdagen.
          </p>
          <head xml:id="i-6cVSCxhtWUgXyEXLDE7zCu" type="h2">
            Svenska företags möjligheter att medverka i FN-upphandlingar
          </head>
          <p xml:id="i-F3HiCqFPgDn1Nr7FJWVJLK">
            Globalt upphandlade FN under 2019 varor och tjänster för över
            165 miljarder kronor, varav endast 0,16 procent upphandlades från
            Sverige. Det är en andel som vida under­stiger Sveriges andel
            av FN:s budget. I nuläget levererar Sverige främst medicinsk utrustning
            och laboratorieutrustning, fordon samt utbildnings- och städmaterial.
            På tjänstesidan levererar Sverige tjänster inom administration,
            bygg och ingenjör samt transport.
          </p>
          <p xml:id="i-Q1n8wRQ3xFYdqp7p5qMhcF">
            Sverige är en stor bidragsgivare, men hittills har väldigt få
            svenska företag varit med i upphandlingarna. De som haft rätt
            förutsättningar har dock gjort intressanta affärer. Många handelskamrar
            har genom åren byggt kompetens- och resurscentrum för svenska
            företag som vill börja sälja till FN. Sverige behöver skapa förutsättningar
            för svenska företag att delta i, och konkurrera på en jämn spelplan
            om, internationella upphandlingar.
          </p>
          <head xml:id="i-UNbBhq7zTYJiVxbgpPhDF2" type="h2">
            Modernisera WTO
          </head>
          <p xml:id="i-E1W2C8G2KwfcbgsqoRVX6G">
            Världshandelsorganisationen WTO befinner sig i kris. Länder är
            oense, protektionism får stort genomslag och USA blockerar frågan
            om domartillsättning för att uppnå för­ändring i hantering av
            sakfrågor och regelverk. För stora länder i världen kan man klara
            sig bättre i denna handelsmiljö genom stora egna marknader och
            genom att i kraft av ländernas storlek utöva olika former av påtryckning
            i exempelvis förhandlingar och handelstvister. För mindre länder
            som Sverige saknar vi dessa möjligheter och vi är dessutom väldigt
            beroende av vår handel med andra. Tillgänglighet till andra marknader
            är liksom likvärdiga spelregler samt minskade eller borttagna
            handelshinder avgörande för svensk ekonomi.
          </p>
          <p xml:id="i-SaFNN4wHErP7u6buTMu7tu">
            Ett viktigt svenskt intresse är att få WTO att fungera. Formellt
            är det EU som före­träder medlemsländerna inom WTO. Men det förminskar
            inte Sveriges roll. Sverige bör inom EU ta plats för en rimlig
            linje avseende reformering av WTO liksom att bilateralt driva
            för landets viktiga frågor. Givet frågans vikt är det rimligt
            att riksdagen ger regeringen tillkänna att de för Sverige bör
            ta en aktiv roll för att EU stödjer och driver på för en reformering
            och modernisering av organisationen.
          </p>
          <head xml:id="i-5Z64b7CB28AYKHn5qmqyAq" type="h2">
            Privata aktörer inom exportrådgivning
          </head>
          <p xml:id="i-34F2SuQPKG3kP1LNEZzACN">
            Moderaterna vill gärna i högre grad bygga utförandet av de näringslivsfrämjande
            åtgär­derna på privata kvalitetssäkrade aktörer utanför myndighetskretsen.
            Dessa aktörer skulle exempelvis kunna utses genom att kvalitetskrav
            ställs och projekt och insatser sker i konkurrens mellan varandra.
            Myndigheternas, statens, uppgift skulle på detta sätt i huvudsak
            begränsas till att utifrån de politiska målen sätta allmänna ramar
            och fatta inriktningsbeslut för insatser och för kvaliteten på
            genomförare samt att följa upp resul­taten, kontrollera att medlen
            använts på avsett vis och medverka till att förbättringar tillvaratas.
            I arbetet bör även erfarenheterna från Riksrevisionens granskning
            av de regionala exportcentra från 2019 tillvaratas.
          </p>
          <head xml:id="i-7DzFsYvK6m3MsBybPJiZAz" type="h2">
            Infrastrukturfrågor
          </head>
          <p xml:id="i-VJ6AA9ajcPPoKbkVbEkWD8">
            Transporter av såväl människor som gods är som ett blodomlopp
            i vår ekonomi. De är nödvändiga för att människor ska kunna ta
            sig till jobbet eller för att varor ska kunna nå en kund. Coronakrisen
            har under det senaste året också visat på en del av sårbarheterna
            i transportsystemet. Fungerande transporter, där alla transporter
            nyttjas och inte ställs mot varandra, är helt avgörande för återhämtningen
            efter coronakrisen, för svensk konkur­renskraft och för att vi
            ska kunna ta vår plats i världshandeln.
          </p>
          <p xml:id="i-4JecAHt6aKzCihrDw1zKbq">
            Flera viktiga uppgifter inom transportområdet behöver lösas.
            Arlandas roll i Norden behöver utvecklas, Göteborgs hamns position
            som Skandinaviens naturliga godsnav måste säkras. Transporterna
            måste säkerställas i hela landet. I planeringen av åtgärder inom
            infrastrukturområdet bör man analysera hur olika åtgärder påverkar
            näringslivet och svensk konkurrenskraft.
          </p>
          <head xml:id="i-T3wAmeckWoC6VNPUsLeKEy" type="h2">
            EU:s e-handelsdirektiv
          </head>
          <p xml:id="i-3X1XoTJZSJbZyJ2inU4hP1">
            EU:s inre marknad är betydelsefull för Sverige. Ungefär 75 %
            av vår handel går till den inre marknaden. Samtidigt kan vi se
            att det finns stora möjligheter att utveckla markna­den. Coronakrisen
            resulterade i fler gränshinder och det finns fortsatta problem
            med tjänstehandel och den digitala inre marknaden.
          </p>
          <p xml:id="i-5WoLMsQ66NNmNUrNRubgT8">
            Inriktningen bör vara att främja en digital inre marknad med
            övergripande, gemen­samma regler, borttagande av särregler i olika
            länder samt att EU inte som huvudregel ska försöka reglera sönder
            marknader utan istället ha som ledstjärna att Europa måste ta
            en position i världen visavi exempelvis Kina och USA. Uppkoppling
            och avreglering bör vara ledstänger i arbetet liksom rimlig reglering
            av datahantering.
          </p>
          <head xml:id="i-Vtdb4q7WeCFAhG91Z83rHH" type="h2">
            Geografiska ursprungsbeteckningar
          </head>
          <p xml:id="i-XHFs2cjD5WURJnNEfXyxhw">
            Inom EU finns regler för så kallade geografiska ursprungsbeteckningar.
            I flera delar är det rimligt att en leverantör är tydlig med en
            varas ursprung eller egenskaper. Det är inte minst tydligt vad
            gäller jordbruksprodukter. Å andra sidan finns en utveckling där
            värdekedjorna inom allt fler områden blir allt mer komplexa. Vi
            anser att tydliga regler bör kunna användas som upplysning och
            argument i en försäljning, men samtidigt får inte sådana regler
            landa i ökad protektionism. Det bör finnas rimliga regler och
            en samlad, rimlig reglering. Vidare är det angeläget att regeringen
            säkerställer att befintliga och eventuella tillkommande regler
            inte innebär ökad protektionism. Olika initiativ för detta bör
            övervägas.
          </p>
          <head xml:id="i-D9okFGL3SChfscuhgWdfxP" type="h2">
            Frihandelsavtal med Storbritannien efter brexit
          </head>
          <p xml:id="i-RL5p2SKgkEmnHfurTxm1zv">
            Storbritannien är i process att lämna EU. Formellt skedde ett
            utträde den 31 januari 2020 och under 2020 sker förhandlingar
            mellan Storbritannien och EU om ett avtal som ska reglera den
            framtida relationen. Ambitionen är att ett sådant avtal ska vara
            klart vid årsskiftet 2020/21.
          </p>
          <p xml:id="i-ETKsFpHsqvpQLXChRvfrK4">
            Att Storbritannien lämnar EU är problematiskt för Sverige. Viktiga
            värden som fri­handel från efter deras utträde mindre tyngd inom
            EU. Mellan Sverige och Storbritan­nien finns dessutom omfattande
            band. Många företag verkar i båda våra länder såsom läkemedelsbolaget
            AstraZeneca och transportföretaget Stena Line. Därtill arbetar
            många britter i Sverige och tvärtom. Sammantaget kommer dessa
            relationer att bli sämre och krångligare efter utträdet.
          </p>
          <p xml:id="i-4sXnNVjjJ4vMgDh8fL8wGA">
            Det ligger i svenskt intresse att relationerna med Storbritannien
            efter utträdet blir så goda som möjligt. Det handlar om exempelvis
            att säkerställa tillgång till marknader och rörlighet för medborgare.
            Dessa viktiga intressen bör säkras såväl inom EU som jämte Storbritannien.
          </p>
          <head xml:id="i-57SWjHdTLLXmvsMPnLb9kX" type="h2">
            Mot protektionism – ta fram en agenda för fri handel
          </head>
          <p xml:id="i-3LCbkjwo8YMbFJpssFdT8L">
            En öppen och fri handel är viktig för Sverige. Dessvärre kan
            vi efter coronakrisen se fortsatta och till och med ökade problem
            med protektionism. Det gäller inom såväl EU som inom WTO.
          </p>
          <p xml:id="i-QRgqLmPN9cTXAYp9Wyjfyi">
            De flesta förstår att ett mindre land som Sverige inte kommer
            att få igenom alla krav eller önskemål kring handelspolitiken.
            Men, det fråntar inte att vårt land har en roll att spela. Det
            kan handla om att skapa bilaterala band med andra länder, på olika
            sätt visa vad mer frihandel betyder för ekonomi och välstånd eller
            att ta fram konkreta förslag på reformer av WTO eller andra organ.
            Sverige behöver här ta ett kliv fram. En agenda för fri handel
            bör tas fram.
          </p>
          <head xml:id="i-6TJytkCk2qu3RC86upGBBA" type="h2">
            Handelsavtal mellan Europa och USA
          </head>
          <p xml:id="i-KXCr7neGXXohNnb5oX5yAV">
            Handeln är viktig för Sverige. Fler handelsavtal är per definition
            bra för vårt land. Färre handelsavtal och fler gränshinder kan
            vara direkt skadligt för svenska företag och svenska jobb.
          </p>
          <p xml:id="i-Qmv4MmnF2iGaH9RbiXGYBf">
            Det har under en lång tid förhandlats om ett handelsavtal mellan
            EU och USA. Hinder för att komma i mål har funnits på båda sidorna
            av Atlanten. Problem att ta detta vidare ska självklart inte underskattas.
            Å andra sidan är det viktigt att betona att ett avtal mellan EU
            och USA skulle betyda väldigt mycket för ekonomin och jobben för
            båda parter. Ett sådant avtal skulle dessutom kunna vara agendasättande
            globalt för exempel­vis standarder. Därtill skulle en axel inom
            handeln mellan EU och USA kunna vara ett avgörande verktyg för
            att hålla tillbaka baksidan av kinesiskt inflytande i världen.
          </p>
          <p xml:id="i-3VksF3ga1fkVwwPu6dpmuN">
            Sverige bör på olika sätt försöka bidra till att ett handelsavtal
            mellan EU och USA ska kunna slutas. Regeringen bör intensifiera
            ett sådant arbete samt på lämpligt sätt återkoppla till riksdagen.
          </p>
          <head xml:id="i-Wuh9og8qhMiaSXDVTXyZ8a" type="h2">
            Utveckla EU:s inre marknad
          </head>
          <p xml:id="i-9pUNkFrkDZcCzES6eeZJMX">
            Merparten av den svenska exporten går till EU/EES-området. Att
            den inre marknaden är öppen och fungerande säkrar jobb runt om
            i Sverige. Uppstår hinder blir det problem för svenska företag.
            Under coronakrisen har vi sett hur hinder mellan EU-länder lagts
            till. Det är rimligt för att möta en allvarlig pandemi men långsiktigt
            oönskat då ekonomin i Europa tar skada. En angelägen uppgift efter
            coronakrisen är att återupprätta funktion och förtroende för den
            inre marknaden.
          </p>
          <head xml:id="i-P35WDNvMpYLm4bv61yteFc" type="h2">
            Tillvarata Sveriges potential efter coronakrisen
          </head>
          <p xml:id="i-HxmWA7zB2SJApwgrBaEkjr">
            Coronakrisen har slagit hårt mot Sverige och världen. Som en
            direkt effekt har företag och jobb förlorats. Utveckling som pågått
            har accentuerats, exempelvis digitaliseringen inom handeln. Olika
            länder och regioner har kommit att drabbas väldigt olika. Världen
            kommer till del att se annorlunda ut efter än före coronakrisen.
            Det är viktigt att se hur Sverige kan identifiera och tillvarata
            potential för handel efter coronakrisen.
          </p>
          <head xml:id="i-G1pjfgBvZ2x1fVKERGuJ2P" type="h2">
            Dra lärdom av analyser gällande Business Sweden
          </head>
          <p xml:id="i-E3z34rEN4wsuEazQoS6KMe">
            Business Sweden är en viktig aktör för svensk handel. Företaget
            har en omfattande när­varo i många delar av världen och många
            kunniga medarbetare. Deras främjandeupp­drag är liksom investeringsfrämjandet
            viktigt.
          </p>
          <p xml:id="i-BbHuDLAMKeyetgpAjjBLid">
            Flera delar av handelsfrämjandet har varit föremål för diskussion,
            utredningar samt genomgång av Riksrevisionen och andra aktörer.
            Det är viktigt att lärdomar dras från dessa analyser. Sverige
            behöver ett förstklassigt främjande av handel. Mål och medel för
            att fullfölja uppdraget bör göras tydligt.
          </p>
          <head xml:id="i-RVdnMuqk3khD4MfbDkmq7v" type="h2">
            Etablering av industriell verksamhet till Sverige
          </head>
          <p xml:id="i-TuHCMTivJZrPGzFC6JfTsj">
            Sverige är ett land med en stolt industriell bakgrund. Åtskilliga
            globala koncerner inom områden som läkemedel, fordon, stål och
            skog har sin bakgrund och hemvist i Sverige. Vi har dessutom en
            stor potential att öka näringslivet i Sverige, få fler industrier
            att eta­blera sig här.
          </p>
          <p xml:id="i-TWxXtGHVBuC96dRFhSTMhQ">
            Inom energipolitiken finns en syn inom gröna och röda partier
            att försöka sätta ett tak på energianvändningen. Det är dåligt
            på flera sätt, bland annat skulle ett sådant tak i praktiken innebära
            att Sverige skulle tacka nej till att nya företag etablera sig
            här. Vi är av motsatt uppfattning. Vi vill att fler företag startas
            i Sverige. Vi skulle gärna se att fler energiintensiva industrier
            väljer Sverige som bas. Sverige är ofta ett föregångsland ur hållbarhetssynpunkt
            och därför finns också stora miljövinster om företagsetableringar
            sker i vårt land. Sverige bör främja att fler industrier etablerar
            sig i Sverige.
          </p>
          <head xml:id="i-Gm5T7sKpaofMcKkr1bPYL3" type="h2">
            Livsmedelsexport
          </head>
          <p xml:id="i-E3nuJy4v336BPQ5YJCBxgi">
            Sverige har en omfattande livsmedelsproduktion. Hela livsmedelskedjan
            har utvecklats rejält under ett par decennier. Sverige är idag
            ett framstående land på mat och matlag­ning. I vårt land finns
            fler såväl mindre som större företag som lyckats väl med export
            till andra länder. Drycker och dryckesproduktion har under det
            senaste decenniet ut­vecklats på ett imponerande sätt. Våra möjligheter
            att öka exporten är också goda. I arbetet bör erfarenheter från
            tidigare satsningar såsom Matlandet dras.
          </p>
          <head xml:id="i-EE3D1YeTXVbGUqHeZDHJhU" type="h2">
            Export av klimatteknik
          </head>
          <p xml:id="i-Eg9ZCnrPohYAToQjrp4Gob">
            Frihandel och minskade handelshinder är önskvärt för Sverige.
            Vi bör använda olika möjligheter som står till buds för att främja
            den fria handeln. Handeln med varor som är klimatsmarta är en
            viktig hävstång för den fria handeln. Genom detta kan man såväl
            ta steg mot en friare handel som att göra nytta för klimatet och
            miljön. Det finns naturligt­vis olika varor som kan vara aktuella,
            där solceller bara är ett av många exempel. Reger­ingen bör ges
            tillkänna att den bör främja handel med effektiv klimatteknik.
          </p>
          <head xml:id="i-FyNbmzb7o9wUatMoqiEWBw" type="h2">
            Nordiskt samarbete
          </head>
          <p xml:id="i-8ByFwPXymsH38Yc5LPWMPW">
            De nordiska länderna är nära sammankopplade. Många norska invånare
            arbetar i Sverige och tvärtom. Vår gränshandel mot Norge omsätter
            miljardbelopp. I Tornedalen knyts Sverige och Finland ihop på
            ett naturligt sätt. I Öresund är bron en naturlig länk mellan
            länderna. Det finns stora möjligheter att utveckla handeln och
            annat utbyte mellan Sverige och Norge, Danmark och Finland. I
            dag utnyttjas inte den potential som finns med en gemensam strategi
            för nordiska produkter och tjänster internationellt och att fullt
            ut få utväxling på arbetsmarknadsregionerna. Ett arbete för ökad
            handel bör utvecklas och drivas av Sverige bilateralt och inom
            Nordiska ministerrådet.
          </p>
        </div>
        <div type="motSignatures">
          <list>
            <item xml:id="i-Y8vuHpqLLB4XGGW7rshoGq">
              Lars Hjälmered (M)
            </item>
            <item xml:id="i-WgbPA6hxi9QkuHujxRnSsj">
              Ann-Charlotte Hammar Johnsson (M)
            </item>
            <item xml:id="i-AF75BTn4vEMDgx4ahTPzzX">
              Lotta Olsson (M)
            </item>
            <item xml:id="i-5gDTuYqixJccEg6t8Y97oQ">
              Helena Antoni (M)
            </item>
          </list>
        </div>
      </div>
    </body>
  </text>
</TEI>
