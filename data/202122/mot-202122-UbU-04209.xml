<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04209">
  <teiHeader>
    <fileDesc>
      <titleStmt>
        <title>Motverka skolsegregationen</title>
        <author corresp="i-X9jqcGenibr5tWEbnZgddm i-XNt7eWTuNMW1Ce4R4bYMT">av Annika Hirvonen och Leila Ali-Elmi (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4209 av Annika Hirvonen och Leila Ali-Elmi (båda MP)</title>
          <idno type="rdwebb">H9024209</idno>
          <rs type="number">4209</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024209/text</ref>
          <ref type="dokument_url_html">http://data.riksdagen.se/dokument/H9024209</ref>
          <ref type="dokumentstatus_url_xml">http://data.riksdagen.se/dokumentstatus/H9024209</ref>
          <ref type="docx">http://data.riksdagen.se/fil/6458B5F0-F489-420B-A4D6-A5F7E625D6DA</ref>
          <ref type="pdf">http://data.riksdagen.se/fil/914C9402-BAB1-49F5-845E-E6B90553AC3C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XNt7eWTuNMW1Ce4R4bYMT</idno>
            <name>Leila Ali-Elmi</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Rjoz37mQggSfDHEFef5U8v" type="signed"/>
        <correspContext corresp="i-Rjoz37mQggSfDHEFef5U8v">
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-XNt7eWTuNMW1Ce4R4bYMT"/>
        </correspContext>
        <correspAction xml:id="i-E1L8g7DuU2Z8f87yKBH9Zx" type="submitted">
          <date when="2021-10-05"/>
          <time when="18:28:28"/>
        </correspAction>
        <correspAction xml:id="i-5v6CmFK9twaEVvLoVsJEzi" type="reviewed">
          <date when="2021-10-06"/>
          <time when="11:41:57"/>
        </correspAction>
        <correspAction xml:id="i-FEy9FuYKNHVGu8YmKSxhag" type="referred">
          <date when="2021-10-14"/>
        </correspAction>
        <correspAction xml:id="i-EP15Lg588H58mJfowrSicu" type="assigned">
          <date when="2022-06-16"/>
          <time when="16:48:09"/>
        </correspAction>
        <correspContext corresp="i-EP15Lg588H58mJfowrSicu">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-6xSPe52w73H5JkJU45LS9G" type="behandlas_i"/>
        <correspContext corresp="i-6xSPe52w73H5JkJU45LS9G">
          <ref type="uppgift">2021/22:UbU13</ref>
          <ref type="ref_dok_id">H901UbU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU13</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4hSUMPX9UZxqJsYMfH5ipN" type="behandlas_i"/>
        <correspContext corresp="i-4hSUMPX9UZxqJsYMfH5ipN">
          <ref type="uppgift">2021/22:UbU15</ref>
          <ref type="ref_dok_id">H901UbU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU15</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XKgXRGCtvGWWuC7ystoXGL" type="behandlas_i"/>
        <correspContext corresp="i-XKgXRGCtvGWWuC7ystoXGL">
          <ref type="uppgift">2021/22:UbU14</ref>
          <ref type="ref_dok_id">H901UbU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU14</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VH5mc8D34td1jeCz5SDEK4" type="behandlas_i"/>
        <correspContext corresp="i-VH5mc8D34td1jeCz5SDEK4">
          <ref type="uppgift">2021/22:UbU33</ref>
          <ref type="ref_dok_id">H901UbU33</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU33</ref>
          <ref type="ref_dok_titel">Ett mer likvärdigt skolval</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NNHGnWXR6HcPNMvUEDoo37" type="motHeader">
        <div xml:id="i-8pxxALXmAHkgqJiDP7W5dx" type="motTitle">
          Motion till riksdagen 2021/22:4209 av Annika Hirvonen och Leila
          Ali-Elmi (båda MP) Motverka skolsegregationen
        </div>
      </div>
      <div xml:id="i-MS8nwkwCGcANXJBVAmqvaB" type="motBody">
        <div xml:id="i-Q1NDL7v1nEfupQg63q9ThS" type="motSummary">
          <head xml:id="i-8UjyHbYaHT9Z9MyJ5yieDy">
            Sammanfattning
          </head>
          <p xml:id="i-441aJ4r2jXKrMGxSGxBuXw">
            Skolan ska främja alla barns nyfikenhet och ge varje barn möjlighet
            att nå sin fulla potential. Men skolsegregationen leder till att
            alla barn inte får samma chans till en bra utbildning. Om vi vill
            skapa ett samhälle som håller ihop måste skolan vara en del av
            lösningen på samhällets problem. Nu är det tvärtom eftersom skolmarknaden
            som den är utformad idag förstärker skolsegregationen. Dagens
            system gör därmed skolan till ett hinder istället för en del av
            lösningen.
          </p>
          <p xml:id="i-RcENJYqLPCL532oQTqfiLE">
            Även om en stor del av skolsegregationen beror på den stora bostadssegregationen
            är en betydande del även beroende av andra faktorer. Faktorer
            som vi kan påverka genom kloka beslut. Miljöpartiet ser det som
            mest akut att genomföra följande reformer för att motverka skolsegregationen:
          </p>
          <list xml:id="i-XbTG9TB1zzqoBteGCmfAaD" style="ol">
            <item xml:id="i-JBpLneNzhtBXSSUhEn13A9">
              Få bort vinstutdelande aktiebolag i skolan. Skolan ska inte vara
              en marknad och vinstutdelningen måste få ett stopp. Skolans syfte
              ska alltid vara utbildning – aldrig vinst. För en jämlik skola
              och verklig valfrihet måste vinstintresset bort ur skolekvationen.
              Därför behöver dessa aktiebolagsskolor bort.
            </item>
            <item xml:id="i-RvERuouyPBsTHj19YG2xzY">
              Gör skolvalet fritt och rättvist för alla. Idag förstärker skolvalet
              segregationen. Det måste inte vara så. Miljöpartiet vill inrätta
              ett gemensamt antagningssystem för skolan där ingen ska kunna
              paxa plats på förhand. Alla barn ska få samma chans att gå i önskad
              skola, oavsett föräldrar och bakgrund.
            </item>
            <item xml:id="i-Cft4kxmCoBcdQ94nNBt3Lm">
              Staten ska ta ansvar för skolans likvärdiga finansiering. Det
              finns inget mer kortsiktigt än att spara på skolan. Skolorna behöver
              mer resurser och en finansieringsform som säkrar jämlikheten och
              långsiktigheten.
            </item>
            <item xml:id="i-JAA58C45irGsDQVNKZnoJ2">
              Ge alla barn rätt till fritids. Fritidshemmet är ett viktigt
              komplement till skolan, men de barn som har störst behov av fritids
              saknar ofta rätt till fritids. Miljöpartiet vill stärka kvaliteten
              och likvärdigheten i fritidshem och säkerställa att även de barn
              vars föräldrar inte arbetar ska få tillgång till fritids.
            </item>
            <item xml:id="i-GEN56RqSgREaUcoHAeVDne">
              Fler barn i förskolan. Skolsegregationen är ett av våra största
              samhällsproblem, för att lösa det måste vi börja redan i förskolan.
              De barn som har tuffast förutsättningar med sig hemifrån tar i
              lägre utsträckning del av förskolans verksamhet och när de gör
              det har de lägre andel utbildad personal. Samtidigt vet vi att
              barn som får en bra förskoletid också ges bättre förutsättningar
              att klara skolan.
            </item>
          </list>
        </div>
        <div xml:id="i-TLFfjh3aD5CHRFxK9P4Yqd" type="motProposal" subtype="förslag">
          <head xml:id="i-Jycivu6fYLYoBE3mQgxgxt">
            Förslag till riksdagsbeslut
          </head>
          <list xml:id="i-2tdK3erGVQp1brEDNYjgw4" style="ol">
            <item xml:id="i-rpk6cWFwZ2eCfqcBYa9MF">
              Riksdagen ställer sig bakom det som anförs i motionen om att
              få bort vinstutdelande aktiebolag i skolan och tillkännager detta
              för regeringen.
            </item>
            <item xml:id="i-45eXq8TNKkc8nBysTNRxqj">
              Riksdagen ställer sig bakom det som anförs i motionen om att
              göra skolvalet fritt och rättvist för alla och tillkännager detta
              för regeringen.
            </item>
            <item xml:id="i-LxdS7q7MrQq45sHYSGJtH2">
              Riksdagen ställer sig bakom det som anförs i motionen om att
              staten ska ta ansvar för skolans likvärdiga finansiering och tillkännager
              detta för regeringen.
            </item>
            <item xml:id="i-8JRh8dB9siqnRNcSnATs5D">
              Riksdagen ställer sig bakom det som anförs i motionen om att
              ge alla barn rätt till fritidshemmet och tillkännager detta för
              regeringen.
            </item>
            <item xml:id="i-DERyRxiPqJLjzpxwph9uM2">
              Riksdagen ställer sig bakom det som anförs i motionen om fler
              barn i förskolan och tillkännager detta för regeringen.
            </item>
          </list>
        </div>
        <div xml:id="i-33ErdpyZxYFMRNR9sAJbnj" type="motContent">
          <head xml:id="i-CB2bicaMnSLAv6dHTfJPv7" type="h1">
            Bakgrund
          </head>
          <p xml:id="i-Gp3ijP24XYGJ92Sb2guGL7">
            Skolsegregationen är inte bara skolans största problem, utan
            hela samhällets. En bra skolgång är den allra viktigaste faktorn
            för att det ska gå bra i resten av livet. Men idag får inte alla
            barn samma möjlighet till en bra utbildning – de barn som har
            tuffast förutsättningar lämnas efter, från förskolan, genom skolan
            och i fritidsverksamheten.
          </p>
          <p xml:id="i-ASXSYBGVMKzt2LUK2Kv8f8">
            Skolsegregationen har ökat kraftigt sedan början av 1990-talet.
            Det innebär att elever med goda förutsättningar att lyckas väl
            i skolan i allt högre utsträckning går på andra skolor än elever
            med mindre goda förutsättningar. Även om skolsegregationen till
            största del beror på en ökad boendesegregation, beror en inte
            obetydlig andel på andra orsaker.
          </p>
          <p xml:id="i-LeComx8L9UhCDcF86D9LZh">
            Skolvalet och den växande andelen elever i fristående skolor
            bidrar till skolsegregationen eftersom elever på fristående skolor
            i genomsnitt har en betydligt starkare socioekonomisk bakgrund
            än elever på kommunala skolor. Elever med olika bakgrund möts
            alltså i allt lägre grad i den svenska skolan.
          </p>
          <p xml:id="i-U4Nw7nEB25d4bEzoiuEDHi">
            Att motverka skolsegregationen och säkerställa en bra skolgång
            för alla handlar inte bara om varje barns rättigheter. Det handlar
            också om att skapa ett tryggt samhälle, om att motverka grogrunden
            för kriminalitet och utanförskap. I det är skolan central – alla
            skolor måste vara bra skolor.
          </p>
          <head xml:id="i-GBSpMiwfEuiY9banjGtoZA" type="h1">
            Få bort vinstutdelande aktiebolag i skolan
          </head>
          <p xml:id="i-3N7ECj6PsqdWVwXzziM6eR">
            Dagens vinstjakt står i vägen för arbetet för ett tryggt och
            tillitsfullt samhälle som håller ihop. Skolan ska kompensera att
            barn har olika förutsättningar med sig hemifrån, men den samlade
            forskningen visar att vårt friskolesystem har ökat skolsegregationen.
          </p>
          <p xml:id="i-FY34cyRBeNS8YT3MBecUie">
            Marknadslogiken driver på skolsegregationen eftersom de vinstutdelande
            skolbolagen tjänar pengar på den. Det är lönsamt att undervisa
            elever till högutbildade. Det är dyrare att undervisa barn med
            funktionsnedsättningar från resurssvaga familjer. De elever som
            behöver mer stöd blir oftare kvar på andra skolor som utarmas
            på resurser. Ju fattigare de bortvalda skolorna blir, desto rikare
            blir de vinstutdelande aktiebolagsskolornas ägare. Så länge nästan
            var sjunde elev (13,8 procent) går ut grundskolan utan behörighet
            till gymnasieskolans nationella program är det direkt stötande
            att inte varenda skattekrona avsedd för skolan stannar i skolan.
          </p>
          <p xml:id="i-ULj1sBnYKTTmEQ6YZtxukh">
            Vinstfrågan handlar inte om att alla friskolor är dåliga, utan
            om vad marknadslogiken gör med alla skolor. Nästan oavsett vilket
            problem i skolan vi börjar nysta i så återkommer vi till att marknadsskolan
            är en del av problemet. Fler glädjebetyg, mer behov av kontroll
            och dokumentation och mindre tid för eleverna.
          </p>
          <p xml:id="i-MwdgS89W5CT6k17KWk8qPS">
            För att behålla de många välfungerande friskolor vi har idag
            behöver ett vinstförbud utformas och fasas in så att dessa skolor
            kan fortsätta existera i en annan form, som till exempel stiftelser,
            kooperativ eller så kallade svb-bolag. Efter att Chile förbjudit
            vinster i skattefinansierade skolor har de privata skolorna fortsatt
            drivas under andra former, så vi vet att det går att göra.
          </p>
          <head xml:id="i-LKsGVuhFHvb17sDbQ7eTvt" type="h1">
            Gör skolvalet fritt och rättvist för alla
          </head>
          <p xml:id="i-M9aszsa4M5QMixw5xHHYM7">
            Miljöpartiet vill ha ett fritt och rättvist skolval för alla.
            Kötid som urvalsgrund ökar skolsegregationen. Skolvalets segregerande
            effekter behöver minskas genom att möjligheten att på förhand
            paxa plats på vissa skolor slopas. Kösystemet ger dessutom barn
            olika chans att få gå på den skola som deras föräldrar önskat.
            Miljöpartiet anser att alla barn ska ha samma chans att gå i önskad
            skola, oavsett föräldrarnas inkomst, utbildningsnivå eller adress.
            Därför vill vi ta bort kötid som urvalsgrund.
          </p>
          <p xml:id="i-rAdXDMYWAZQHsytw5ksWN">
            Urvalsgrunder som syskonförtur och verksamhetsmässiga samband
            ska få användas av alla skolor och vi vill att skolhuvudmännen
            ska verka för en allsidig social sammansättning av elevgrupperna.
            Vi vill även att alla föräldrar ska önska skola till sina barn
            under samma tid i ett system som inkluderar alla skolor, såväl
            kommunala som fristående. Ett sådant system bör administreras
            av Skolverket på regional nivå.
          </p>
          <head xml:id="i-UJ2SeRMENQN4VpHHpkiAGE" type="h1">
            Staten ska ta ansvar för skolans likvärdiga finansiering
          </head>
          <p xml:id="i-EcNH4E4BM9uxWxB9JPUGPY">
            Miljöpartiet kan aldrig acceptera ett samhälle där barn får olika
            livschanser beroende på vilken skola de går i. Alla elever ska
            få en ärlig chans, ha rätt att växa och utmanas, lyckas och utveckla
            sina talanger i skolan. Varje elev ska få den tid de behöver med
            sina lärare. Alla elever och vårdnadshavare måste kunna känna
            tillit till deras närmsta skola.
          </p>
          <p xml:id="i-AGozsVw36tveGPUdJXThFN">
            För att alla elever ska få tillgång till en jämlik utbildning
            av god kvalitet behöver de skolor som har störst behov få mest
            resurser. Dessa skolor ligger ofta i utsatta områden i våra större
            städer, eller på landsbygderna. Efter Skolkommissionens förslag
            införde Miljöpartiet i regering en unik förstärkning av den statliga
            finansieringen av grundskolan och förskoleklassen som fullt utbyggd
            innebär 6,2 miljarder kronor årligen för ökad jämlikhet i skolan.
            Stödet fördelas så att resurserna viktas med hänsyn till socioekonomiska
            faktorer så att alla får mer men de kommuner och skolor som har
            det tuffast får mest. Det är av mycket stor betydelse att staten
            fortsatt tar ansvar för att finansiera skolans likvärdighet och
            att takten för utbyggnaden av stödet ligger fast.
          </p>
          <p xml:id="i-73oaehJs3sfasT4TFT2hMK">
            På längre sikt behöver staten ta det ekonomiska ansvaret för
            att alla elever ges rätt till en grundnivå av centrala delar av
            skolans verksamhet, såsom undervisning och elevhälsa. Vi vill
            följa den plan som togs fram av Skolkommissionen, där forskning
            och profession samlades, för ökat statligt ansvar för skolans
            finansiering och minskad skolsegregation.
          </p>
          <p xml:id="i-WWdJJdgQuMuknMEVg4PyNV">
            Skolan får aldrig mer bli krockkudde i den kommunala ekonomin
            i nästa lågkonjunktur. Om vi gör det sviker vi både våra unga
            och bygger en svagare grund för framtida utveckling. Det krävs
            nu en nödbroms mot nedskärningar.
          </p>
          <head xml:id="i-C26nJMWa5cA49nF1FPDAvZ" type="h1">
            Ge alla barn rätt till fritids
          </head>
          <p xml:id="i-UbqkYF44Qr5x1BSQ7xUNH4">
            Fritids är ett viktigt komplement till skolan som stödjer barnens
            lärande och ger både social och språklig träning. Fritids kan
            fylla en viktig roll i att stötta barnen med tuffast förutsättningar
            att klara skolan. Men de barn som har störst nytta av fritids
            saknar ofta rätten att gå där. Ett barn med långtidsarbetslösa
            föräldrar eller som av andra skäl befinner sig i en utsatt miljö
            riskerar att gå miste om allt som fritidshemmet erbjuder under
            hela sin skolgång när bara barn till föräldrar som arbetar har
            rätt att gå där.
          </p>
          <p xml:id="i-FzXaqxWS6ziWFQW3VgFmT6">
            Under 2018 var 56 procent av alla 6–12-åringar inskrivna i fritidshem
            men i socialt utsatta områden var den siffran bara 46 procent.
            Ännu större skillnad var det när man bara tittar på 6–9-åringarna:
            totalt var 83 procent inskrivna, men i dessa områden var andelen
            68 procent. Det är också stora skillnader i deltagande sett till
            födelsebakgrund. I ålderskategorin 6–9 år det är en skillnad på
            28 procentenheter mellan barn som är inrikes födda med två inrikes
            födda föräldrar jämfört med barn som är utrikes födda.
          </p>
          <p xml:id="i-GxfkMSFoNGVk8mLEe1Gn5z">
            Vi har sett hur grupperna ökat i storlek och förutsättningarna
            för pedagogerna i fritidshemmet försämrats under en lång period.
            Därför behöver en reform för att ge alla barn rätt till fritids
            kompletteras med satsningar på kvaliteten och likvärdigheten i
            fritidshemmet. Det kan handla om bättre stöd till verksamheten,
            riktmärken för gruppernas storlek och tydligare krav på lokalernas
            utformning.
          </p>
          <head xml:id="i-M8ZJLDri47vBeWWgH4rsCX" type="h1">
            Fler barn i förskolan
          </head>
          <p xml:id="i-9nyU3XxvMeAgmH2EvrMtrm">
            Förskolan har en viktig roll i att kompensera för skillnader
            i barns uppväxtvillkor. Vi vet också att deltagande i förskola
            har betydelse för barnets framtida skolresultat. I Sverige går
            idag nästan alla barn i förskola, men bland de barn som inte deltar
            kommer en större andel från familjer bosatta i områden med större
            socioekonomiska utmaningar. Ofta finns det också fler barn med
            annat modersmål än svenska i dessa områden, samtidigt som det
            arbetar färre legitimerade förskollärare och utbildade barnsköterskor
            här.
          </p>
          <p xml:id="i-Wx9rvH4nSef4cM3cF7wdPN">
            Miljöpartiet vill inrätta ett likvärdighetsbidrag för förskolan,
            liknande det vi i regering drivit igenom för skolan. Fullt utbyggd
            skulle satsningen omfatta två miljarder kronor årligen. Medlen
            skulle komma alla förskolor till del och fördelas utifrån ett
            socioekonomiskt index. Dessa jämlikhetsmiljarder skulle kunna
            användas både till att anställa fler pedagoger, höja lönerna,
            erbjuda personalen bättre kompetensutveckling eller öka tillgången
            på specialpedagoger, utifrån de lokala behoven.
          </p>
          <p xml:id="i-CVuDStYGP5jbTB7HarMwpm">
            Vi vill också att alla barn som inte redan går i förskolan aktivt
            ska erbjudas en förskoleplats varje år från tre års ålder och
            att kommunerna återigen ska ha ansvar för att följa upp de barn
            mellan tre och fem år som inte tar del av förskolan.
          </p>
        </div>
        <div xml:id="i-KvJvmnhed9yGEb6AfRXHca" type="signatureBlock">
          <list xml:id="i-ReCdouPJ7Mtk4FX3koX13H">
            <item xml:id="i-LknYCwrhbV4QU8xSv3ib1Y" who="i-X9jqcGenibr5tWEbnZgddm" type="signature">
              Annika Hirvonen (MP)
            </item>
            <item xml:id="i-mzqpFArQsyimHDujgPDkm" who="i-XNt7eWTuNMW1Ce4R4bYMT" type="signature">
              Leila Ali-Elmi (MP)
            </item>
          </list>
        </div>
      </div>
    </body>
  </text>
</TEI>
