<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00270">
  <teiHeader>
    <fileDesc>
      <titleStmt>
        <title>Turordningen i LAS</title>
        <author corresp="i-FTuxB98cDMBkWw68Y9RHEc i-TVwo4mCECu692GW3ntqQzo">av Anneli Särnblad och Kurt Kvarnström (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Turordningen i LAS</title>
          <idno type="rdwebb">GV02A270</idno>
          <rs type="number">A270</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A270/text</ref>
          <ref type="dokument_url_html">http://data.riksdagen.se/dokument/GV02A270</ref>
          <ref type="dokumentstatus_url_xml">http://data.riksdagen.se/dokumentstatus/GV02A270</ref>
          <ref type="doc">http://data.riksdagen.se/fil/55B9D18C-D063-4B38-ACF2-EE2CB0416DD7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FTuxB98cDMBkWw68Y9RHEc</idno>
            <name>Anneli Särnblad</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-sLYsJwVJoQZ3H6YL5m5ex" type="signed"/>
        <correspContext corresp="i-sLYsJwVJoQZ3H6YL5m5ex">
          <note type="signatory" corresp="i-FTuxB98cDMBkWw68Y9RHEc"/>
          <note type="signatory" corresp="i-TVwo4mCECu692GW3ntqQzo"/>
        </correspContext>
        <correspAction xml:id="i-77ehPCn5h99jREckrDq4Uu" type="referral">
          <date when="2007-10-16"/>
        </correspAction>
        <correspAction xml:id="i-Au7D6bi8kJCHMa1XrWgsBC" type="dismissal">
          <date when="2007-10-16"/>
        </correspAction>
        <correspAction xml:id="i-Pu7T326LKjSX4dMPoamSf6" type="numbering">
          <date when="2007-10-04"/>
        </correspAction>
        <correspAction xml:id="i-RiA1x1eT71oc2fyVwW7d6u" type="submission">
          <date when="2007-10-02"/>
        </correspAction>
        <correspAction xml:id="i-Gfxk9HBsbJ59ya4TzKhafS" type="transfer">
          <date when="2007-09-27"/>
        </correspAction>
        <correspAction xml:id="i-AsuymdePRF5wE7zw5sUgeA" type="assigned"/>
        <correspContext corresp="i-AsuymdePRF5wE7zw5sUgeA">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-W82yNX1dF5PTrJuYv9LHTT">
            Förslag till riksdagsbeslut
          </head>
          <p xml:id="i-UE5PLxoJoxEH9ZYNQF1JFd">
            Riksdagen tillkännager för regeringen som sin mening vad som
            anförs i motionen om att 22 § lagen om anställningsskydd bör återställas
            till det som gällde före år 2001.
          </p>
        </div>
        <div type="motContent">
          <head xml:id="i-Sa2cNmnyDVRBNEr8q6cXpB" type="h1">
            Motivering
          </head>
          <p xml:id="i-VsCPv8n1vawrdinU1s2eHD">
            Den 1 januari 2001 förändrades turordningsreglerna (22 §) i lagen
            om anställningsskydd, LAS. Förändringen kom till stånd efter ett
            riksdagsbeslut initierat och stött av Moderaterna, Folkpartiet,
            Kristdemokraterna, Centerpartiet och Miljöpartiet. Den nya bestämmelsen
            innebär att två personer får undantas från turordningsreglerna
            vid uppsägning på grund av arbetsbrist på företag med högst tio
            anställda.
          </p>
          <p xml:id="i-55NPnem14UeGdQFr51DfqB">
            Genom denna ändring förstärkte det borgerliga blocket tillsammans
            med Miljöpartiet arbetsgivarnas ställning på bekostnad av de anställdas
            trygghet på de minsta arbetsplatserna. Anställda vid de minsta
            arbetsplatserna var redan innan denna förändring mer utsatta,
            sett till bl.a. förekomst av tidsbegränsade anställningar. Läget
            på arbetsmarknaden har också försämrats överlag när det gäller
            arbetsmiljöarbete, stressen har ökat och därmed ohälsan. Jämställdhetsarbetet
            är ytterligare ett område som blivit alltmer eftersatt, vilket
            slår hårt mot kvinnors löneutveckling och anställningstrygghet
            också vid t.ex. föräldraledighet. Det är således arbetstagarens
            ställning som i dagsläget behöver förstärkas och inte tvärtom.
          </p>
          <p xml:id="i-NkJTFfamSgjU4NL7sGyNbU">
            En lagstiftning till skydd mot osakliga uppsägningar har visat
            sig behövas, och det leder inte till en stelbent arbetsmarknad,
            utan enbart till att förhindra ineffektivt godtycke och rättslöshet.
            I uppsägningsförhandlingar mellan arbetsgivare och arbetstagarorganisation
            diskuteras turordningen och om verksamhetens överlevnad så kräver
            görs också eventuella avvikelser som parterna anser vara nödvändiga.
            Detta är ett väl etablerat tillvägagångssätt vid uppsägningsförhandlingar.
            Frågan om att undanta någon från turordningen avgörs bäst av de
            lokala parterna som bäst känner till förhållandena på arbetsplatsen,
            dvs. arbetsgivaren och arbetstagarorganisationen.
          </p>
          <p xml:id="i-GyRweLWGxHzxgmjhKxDCxM">
            Om, som är konsekvensen av dagens turordningsregler, endast arbetsgivaren
            gör bedömningen leder detta lätt till godtycke, vilket med lätthet
            missgynnar de mest utsatta på arbetsmarknaden. Vi får nu också
            mer och mer fakta som visar på att så blivit fallet: Vi vet att
            det framför allt är unga kvinnor som drabbas av undantagsreglerna
            i LAS. Vi vet också att arbetstagare med utländsk bakgrund och
            äldre drabbas av undantagsreglerna. Den nuvarande utformningen
            av 22 § LAS bidrar således till att kraftigt försämra möjligheterna
            att minska de ojämlika förhållanden som finns mellan olika arbetstagargrupper
            på den svenska arbetsmarknaden.
          </p>
          <p xml:id="i-PaQrseJP1vKeLgfw5VTfwi">
            Att arbetsgivare och arbetstagarorganisation gemensamt fattar
            beslut om eventuella turordningsavvikelser medför dessutom att
            det skapas ett samförstånd, vilket främjar såväl arbetsmiljön
            som verksamheten på arbetsplatsen. I förlängningen leder anställningstrygghet
            också till ekonomiska fördelar för arbetsgivaren. Den arbetstagare
            som känner trygghet på sin arbetsplats är produktiv, skaffar sig
            hög kompetens och är intresserad av att ta större ansvar. Det
            gynnar de små och medelstora företagen, medan godtycke i det långa
            loppet inte gynnar någon. Den arbetstagare som ser sina kollegor
            utsättas för en godtycklig och orättvis behandling av arbetsgivaren
            känner oro för sin egen framtida situation snarare än kreativitet
            och lojalitet till sin arbetsplats. Nuvarande lagstiftning kan
            också leda till att arbetstagare hellre söker sig till arbetsplatser
            med fler än tio anställda för att på så vis erhålla en grundläggande
            anställningstrygghet.
          </p>
          <p xml:id="i-WqfurDp5uRnhUY9Q2ZDz2Z">
            Det är således av flera skäl viktigt att minimera utrymmet för
            godtycke i beslutsprocessen vid uppsägningar på grund av arbetsbrist.
            Att ha en lagstiftning som bygger på ensidighet är inte acceptabelt.
            LAS bör därför snarast återställas vad gäller turordningsregler
            till vad som gällde före år 2001!
          </p>
        </div>
        <div type="motSignatures">
          <list>
            <item xml:id="i-LmrN9MPiLfXZezjcac5yuF" who="i-FTuxB98cDMBkWw68Y9RHEc">
              Anneli Särnblad (s)
            </item>
            <item xml:id="i-ViVgpxKgvaYuw2oY2kH8Jh" who="i-TVwo4mCECu692GW3ntqQzo">
              Kurt Kvarnström (s)
            </item>
          </list>
        </div>
      </div>
    </body>
  </text>
</TEI>
