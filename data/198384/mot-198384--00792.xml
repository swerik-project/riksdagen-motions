<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00792">
  <teiHeader>
    <fileDesc>
      <titleStmt>
        <title>En kommunal kulturskola för barn och ungdom</title>
        <author>Bertil Måbrink och Eva Hjelmström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En kommunal kulturskola för barn och ungdom</title>
          <idno type="rdwebb">G702792</idno>
          <rs type="number">792</rs>
          <ref type="dokument_url_text">http://data.riksdagen.se/dokument/G702792/text</ref>
          <ref type="dokument_url_html">http://data.riksdagen.se/dokument/G702792</ref>
          <ref type="dokumentstatus_url_xml">http://data.riksdagen.se/dokumentstatus/G702792</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2E9ooLkFPU63Gn1FcxCiS7" type="signed"/>
        <correspContext corresp="i-2E9ooLkFPU63Gn1FcxCiS7">
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__792/mot_198384__792-001.pdf"/>
      <fw xml:id="i-JdrUFTQfAsYdsyNuWR5U3o">
        Motion 1983/84:792
      </fw>
      <div xml:id="i-AnpLhZs135FUZev9bZhdad" type="motHeader">
        <div xml:id="i-TsUrJ333idpXri2nQmQ4Fi" type="motTitle"/>
        <div xml:id="i-AHMr1UgiTqL3un7Bavky1n" type="motSubmissionInfo"/>
      </div>
      <div xml:id="i-PeUgsbaPmtdqaWmFagTabv" type="motBody">
        <div xml:id="i-C5jvdgqiB9Mz1XZtddVG1U">
          <p xml:id="i-XBbHuZ3qB8KoP3HAExREeU">
            Bertil Måbrink och Eva Hjelmström En kommunal kulturskola för
            barn och ungdom
          </p>
          <p xml:id="i-FwLAN9Zo4u5r93UJiD1eCg">
            Barnen, den växande generationen, är ett lands, ett folks största
            kapital, större än det ekonomiska. Det land, som vanvårdar, som
            förödar det kapitalet, det går undergången till mötes. Det land,
            som vårdar, som skyddar den uppväxande generationen, det går en
            rikare framtid till mötes. (Riksdagsutlåtande från 1915.) Barnkulturen
            spänner över ett vitt fält och omfattar både kultur för barn och
            den kultur barn själva skapar. Det är angeläget att särskilda
            åtgärder vidtas för att skapa bättre kulturmiljöer för barn och
            ungdom och att kulturlivet görs mera tillgängligt för dessa grupper.
            Framför allt måste barns egna spontana kulturuttryck och skapande
            aktiviteter gynnas. Barn är i dag särskilt utsatta genom alltmer
            kommersialiserade miljöer och kulturproduk- ter, som skickligt
            utnyttjar barns legitima behov av gemenskap, spänning, aktivitet
            och känslor. Dessa ”kulturer” pläderar ofta för uppfattningar
            och livsstilar, som står i direkt motsättning till vårt samhälles
            grundläggande värderingar. Det krävs därför ett intensivt arbete
            för att begränsa och motverka denna typ av skräpkultur. Målen
            för den statliga kulturpolitiken fastställdes av riksdagen våren
            1974, och där sägs bl. a. att kulturpolitiken skall:
          </p>
          <p xml:id="i-DY1t6FajWEvVpaGWHooCsj">
            — ge människor möjligheter till egen skapande aktivitet och främja
            kontakt mellan människor, — motverka kommersialismens negativa
            verkningar inom kulturområdet, — utformas med hänsyn till eftersatta
            gruppers erfarenheter och behov, — möjliggöra konstnärlig och
            kulturell förnyelse, — garantera att äldre tiders kultur tas till
            vara och levandegörs.
          </p>
          <p xml:id="i-RupPEuZY7J6D98fnAjg2gb">
            Propositionen om barn och kultur (prop. 1978/79:143) som antogs
            i sina huvuddrag av riksdagen våren 1979 anger därutöver vissa
            speciella utgångspunkter och riktlinjer för insatser på barnkulturområdet
            som kan anses komplettera de kulturpolitiska målen:
          </p>
          <p xml:id="i-4gzZerq3CGxmXSSpJb9vgi">
            - strävan att ge barn tillgång till all kultur — inte bara till
            en särskild barnkultur, — insatserna skall i största möjliga utsträckning
            sättas in i de miljöer där barn redan vistas, — barns egen skapande
            verksamhet måste främjas, — de eftersatta grupperna bland barn
            måste uppmärksammas särskilt.
          </p>
          <p xml:id="i-UKsp38sm2BkQj426xBwrqm">
            Det är lätt att instämma i ovanstående fina målsättningar. Tyvärr
          </p>
          <pb facs="riksdagen-motions-pdf/data/198384/mot_198384__792/mot_198384__792-002.pdf"/>
          <fw xml:id="i-VedRhUzs3UsJEw5SAguXDJ">
            Mot. 1983/84:792 5
          </fw>
          <p xml:id="i-9xsV6WvYpCCxCFvxoZzQCv">
            motsvarar verkligheten inte på något sätt det som sägs där, i
            varje fall inte om man med kultur menar något som uttrycker människornas
            behov, erfarenheter och upplevelser, om man ser kulturen som ett
            redskap med vilket man kan utforska verkligheten, gestalta den
            och förändra den. Alla människor har en skapande förmåga. Det
            gäller att ta fram och utveckla den. Musiken t.ex. utvecklar barnen
            känslomässigt och socialt, sången är ovärderlig för små barns
            språkutveckling, och möjligheten att utöva musik eller dansa tillsammans
            utvecklar glädje och social gemenskap. Därför är det nödvändigt
            att ge alla barn dessa möjligheter. Vpk skulle gärna se en utvidgning
            av musikskolan till ”en kommunal kulturskola” där eleverna erbjöds
            möjlighet att utveckla sin skapande förmåga. Utbudet skulle anpassas
            efter lokala förutsättningar, och som exempel på kreativa ämnen
            kan nämnas, förutom musik och sång, dramatik, dans och rytmik,
            bild- och ordskapande, olika konsthantverk — keramik, målning,
            batik, textilkonst, smide eller kombinationer av flera ämnen,
            t. ex. musikteater. Den kulturella verksamheten skulle kunna bli
            bredare och nå fler. En kommunal kulturskola skulle kunna bidra
            till en ökad humanism i skolan med kreativitet och fantasi som
            ledstjärnor för verksamheten. Det är inte ett fåtals möjligheter
            utan allas förmåga som på sikt skall tas till vara. Det handlar
            om en verksamhet, där den egna glädje- och fantasifyllda aktiviteten
            med ord, klanger, färger, former och rörelser får vara medel till
            personlig frigörelse. Det handlar också om rätten till konstnärliga
            upplevelser och behovet att bearbeta dem — att inte bara passivt
            konsumera ett hårt styrt kulturutbud. Det handlar slutligen också
            om att levandegöra ett kulturarv så att barnen och ungdomarna
            får hjälp att finna sin identitet genom förankring i sin egen
            miljö och dess traditioner. I en intervju i Lärartidningen nr
            5/1983 säger ”kultur- och grundskoleminister” Bengt Göransson:
          </p>
          <p xml:id="i-ET7SY8id7uV4igwPHzhkJ7">
            Kulturen får inte bara komma in i skolan som en muntration, utan
            måste vara ett naturligt inslag i skolarbetet. Barnen måste få
            ta del av vårt kulturarv; möta konst, musik, teater, litteratur
            . . . i skolan, bl. a. därför att så många barn går genom livet
            utan att få kontakt med allt det här. — Min övertygelse är att
            om våra barn får nära kontakt med det levande kulturlivet, som
            ger dem trygghet i tillvaron, då kan de också ta del av all den
            okultur som väller över dem utan att ta skada till kropp och själ.
          </p>
          <p xml:id="i-LN7H1owfpr8HjFxoc6zFWc">
            I årets budgetproposition finns ett särskilt avsnitt om Kultur
            i skolan där vikten av den levande kulturen betonas. Regeringen
            anslår extra resurser till des. k. tre R-en: Rikskonserter, Riksutställningar
            och Riksteatern, som skall stimulera ett arbete vad avser dessa
            ändamål. Där betonas också vikten av idéspridning och experimentverksamhet.
            En sådan har föreslagits i Olofströms kommun där den kommunala
            musikskolan i år firar femtonårsjubileum. För att underlätta en
            dylik försöksverksamhet, av värde inte minst inför det internationella
            världsungdomsåret 1985, föreslår vi att ett särskilt anslag utgår
            för denna typ av verksamhet under en tioårsperiod,
          </p>
          <pb facs="riksdagen-motions-pdf/data/198384/mot_198384__792/mot_198384__792-003.pdf"/>
          <fw xml:id="i-7x3B64MGhkrvieuhQKPGqW">
            Mot. 1983/84:792 6
          </fw>
          <p xml:id="i-CrU5ThyTrcKG9x1AixejAS">
            varvid Olofströms kommun särskilt bör beaktas. Mot bakgrund av
            ovanstående hemställs att riksdagen hemställer hos regeringen
            om att snarast lägga fram förslag om en försöksverksamhet med
            kommunal kulturskola för
          </p>
          <p xml:id="i-EcyrkBgE6rmSNhAQBrCx6u">
            barn och ungdom.
          </p>
          <p xml:id="i-Y7XTG396ATkBcZmT5PiXMJ" type="date">
            Stockholm den 19 januari 1984
          </p>
          <div xml:id="i-Fshhnm5u2rMvJbzMEN5Aux" type="signatureBlock">
            <p xml:id="i-K4cpZZJf32UvmtLo8JPALK" who="i-QRDnfz9zaiXo7A1SpAi1dM" type="signature">
              BERTIL MÅBRINK (vpk)
            </p>
            <p xml:id="i-7VKzxRtKJehBntGVCdXcBS" who="i-RPvXiWoVbPvNZBh8bxVvbB" type="signature">
              EVA HJELMSTRÖM (vpk)
            </p>
          </div>
        </div>
      </div>
    </body>
  </text>
</TEI>
