<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00973">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__973/mot_1970__ak__973-001.pdf"/>
      <fw xml:id="i-HT6zPjAXFMCEq1yeibUJz">
        12 Motion i Andra kammaren, nr 97å Gr iSit
      </fw>
      <div xml:id="i-RyepvBMDFrgZ9X4z5dsjdz" type="motHeader">
        <div xml:id="i-GsCnTuUru95mNCvMtfzeTW" type="motTitle"/>
        <div xml:id="i-BebsymgfBQim6g2VqwJ3ov" type="motSubmissionInfo"/>
      </div>
      <div xml:id="i-F2ShCrzqUyQM1EXBMoUgKq" type="motBody">
        <div xml:id="i-UVRfD8dBgTktpyGTZ1QHYv">
          <p xml:id="i-EHM7xLNw3CKXtQHP5uEXnb">
            Nr 973
          </p>
          <p xml:id="i-NTFkDUnRWxKgx5G54o6D42">
            Av herr Antonsson m. fl., om offentligt biträde åt part i ärenden
          </p>
          <p xml:id="i-FvAqT79MFoENX6R2jij1QU">
            rörande administrativt frihetsberövande.
          </p>
          <p xml:id="i-MVwGv9RUiZpbNtpMyqbfnJ">
            I brottmål gäller sedan länge att varje misstänkt får offentlig
            försvarare vid sin sida, om sakens beskaffenhet så kräver. är
            han anhållen eller häktad, har han en ovillkorlig rätt att få
            sådant biträde i vilket mål som helst. Någon motsvarande rätt
            till biträde gäller däremot inte i ärenden angående admi- nistrativa
            frihetsberövanden, bland vilka särskilt kan nämnas intagning på
            alkoholistanstalter, barnavårdsanstalter och mentalsjukhus. även
            dessa ärenden kan, liksom brottmålen, avse frihetsförluster under
            avsevärd tid och i övrigt medföra ödeläggande konsekvenser för
            den enskilde. Antalet administrativa frihetsberövanden har i takt
            med välfärdssamhäl- lets utveckling oavbrutet ökat. Inom vart
            och ett av nyss angivna vårdom- råden förekommer för närvarande
            flera tusental intagningsbeslut årligen. Även om vederbörande
            myndigheter vinnlägger sig om noggrann prövning av ärendena, har
            det visat sig att intagningsbeslut i åtskilliga fall saknat laga
            stöd eller eljest grundats på otillräckligt material. Detta framgår
            bl. a. av JO:s ämbetsberättelser, som för de senaste tio åren
            redovisar ett rikt ur- val sådana fall från alla de tre områden
            som förut nämnts. En väsentlig or- sak härtill har utan tvivel
            varit att de enskilda varit i avsaknad av rättsligt biträde; det
            är uppenbarligen ofta svårt för personer i sådana situationer
            — ej sällan är de vid beslutsfattandet interimistiskt omhändertagna
            att själva på verksamt sätt föra sin talan och förebringa utredning
            för att åstad- komma en allsidig belysning av ärendena. Redan
            år 1952 begärde riksdagen — med instämmande för övrigt av samt-
            liga partier — att åtgärder skulle vidtas för att förbättra rättsskyddet
            vid ad- ministrativa frihetsberövanden. En kommitté tillsattes,
            som år 1960 avgav förslag till lag om socialdomstol. Inom kommittén
            yppades i vissa hänseen- den olika meningar. Beträffande frågan
            om offentligt biträde var man där- emot ense: den enskilde borde,
            om ärendets beskaffenhet så krävde, på det allmännas bekostnad
            få sådant biträde att föra hans talan. Kommitténs förslag har
            emellertid inte på någon punkt lett till resultat. Själva organisationsfrågan
            har i ett större sammanhang senare behandlats av förvaltningsdomstolskommittén,
            som år 1966 avgivit ett betänkande i saken. Frågan om rättshjälpen
            har ansetts böra vila i avbidan på att besvärssakkunniga slutförde
            sitt arbete, vilket skedde genom ett år 1964 avgivet betänkande.
            Det visade sig då att de sakkunniga förde rättshjälps-
          </p>
          <pb facs="riksdagen-motions-pdf/data/1970/mot_1970__ak__973/mot_1970__ak__973-002.pdf"/>
          <fw xml:id="i-S32W45gsUCenXVTMg9zuKy">
            Motion i Andra kammaren, nr 973 år 1970 13
          </fw>
          <p xml:id="i-Bnj96Kvr5qcuc2CYsYBJQo">
            frågan åt sidan och begränsade sig till vissa generella regler
            om kostnads- ersättning i administrativa ärenden. I stället har,
            som framgår av den i motion nr 438 år 1970 i andra kammaren lämnade
            översikten av reformarbe- tet, särskilda sakkunniga år 1969 tillkallats
            för att utreda frågorna om kost- nadsersättning i förvaltningsförfarandet,
            om rättshjälp i förvaltnings- ärenden och om förordnande av offentligt
            biträde i vissa sådana ärenden. Frågan om offentligt biträde i
            ärenden om administrativa frihetsberövan- den har alltså helt
            nyligen sammankopplats med en utredning av de vittom- fattande
            och besvärliga frågorna om kostnadsersättning och rättshjälp i
            övrigt inom förvaltningsförfarandet i dess helhet. Det är tydligt
            att en slutgiltig lösning av dessa frågor inte kan förväntas ännu
            under många år. Det nyss nämnda förslaget till lag om socialdomstol,
            som avgavs år 1960, avsåg inte intagningar på mentalsjukhus, ett
            ämne som i stället behand- lades av sinnessjuklagstiftningskommittén.
            Även denna kommitté föreslog i sitt år 1964 avgivna betänkande
            att offentligt biträde skulle kunna förord- nas för att tillvarata
            intagnas rätt och intressen. I denna del föranledde emellertid
            förslaget ingen åtgärd i samband med att lag i ämnet utfärdades
            år 1966; som skäl anfördes att frågan om offentligt biträde inte
            var löst för andra former av administrativa frihetsberövanden.
            Två parlamentariska kommittéer har alltså enhälligt funnit det
            vara vä- sentligt ur rättssäkerhetssynpunkt att offentligt biräde
            kan förordnas åt dem som hotas av eller redan är föremål för administrativa
            frihetsberövan- den. Angelägenheten av en sådan reform har i avgivna
            remissyttranden också allmänt understrukits. Vid dessa förhållanden
            bör reformen uppen- barligen snarast genomföras, såvitt tvingande
            hinder däremot ej möter; det är här fråga om att avhjälpa en iögonfallande
            brist på ett ur rättssä- kerhetssynpunkt ömtåligt område. Vägande
            skäl för att ytterligare uppskjuta denna reform torde emeller-
            tid inte föreligga. Reformen avser en klart avgränsad grupp ärenden
            av speciell natur, där reformbehovet är i vederbörlig ordning
            utrett och doku- menterat. Det finns ingen anledning att sammankoppla
            denna fråga med den större och tveksammare frågan i vilken utsträckning
            offentligt biträde bör kunna förordnas i andra slags administrativa
            ärenden eller över huvud taget med frågan om rättshjälp inom hela
            förvaltningsområdet. än mindre finns anledning att sammanföra
            frågan med det än mer vittgående och besvärliga spörsmålet om
            kostnadsersättning åt part i förvaltningsförfa- randet. Det kan
            för övrigt erinras att bestämmelser meddelats om offentligt biträde
            i fråga om vissa andra avgränsade ärendegrupper inom förvaltning-
            en, t. ex. i utvisningsärenden enligt 41 $ utlänningslagen. Frågan
            om förordnande av offentligt biträde i ärenden om administrativt
            frihetsberövande bör följaktligen brytas ut ur 1969 års sakkunnigutred-
            ning, vari den blott ingår som ett mindre, redan utrett delproblem.
            Förslag till bestämmelser i ämnet bör skyndsamt föreläggas riksdagen.
            En sådan
          </p>
          <pb facs="riksdagen-motions-pdf/data/1970/mot_1970__ak__973/mot_1970__ak__973-003.pdf"/>
          <fw xml:id="i-TcjrsNHsauVjvRv1h8GD25">
            14 Motion i Andra kammaren, nr 973 år 1970
          </fw>
          <p xml:id="i-3J9SRzPh5jEcMA1epaMeLN">
            partiell reform för att stärka rättsskyddet vid administrativa
            frihetsberö- vanden — varom åtgärder för snart 20 år sedan begärdes
            av riksdagen -— framstår av ovan anförda skäl som oundgänglig
            och trängande. Under åberopande av det anförda får vi hemställa,
            att riksdagen måtte i skrivelse till Kungl. Maj:t anhålla att
            förslag till bestämmelser om förordnande av offentligt biträde
            i ärenden angående administrativa frihetsberövan- den skyndsamt
            föreläggs riksdagen.
          </p>
          <p type="date" id="i-MojBt2Es7gPzb9WRPmZbUt">
            Stockholm den 28 januari 1970
          </p>
          <p xml:id="i-AKFLNAAmCvuUU8o5okUwzq" type="signatureBlock">
            Johannes Antonsson (cp) Anders Dahlgren (cp) Thorbjörn Fälldin
            (cp)
          </p>
          <p xml:id="i-3br4BTyMhg6DNVXwyCCm6w">
            Tage Sundkvist (cp) Torsten Gustafsson (cp) i Stenkyrka
          </p>
        </div>
      </div>
    </body>
  </text>
</TEI>
