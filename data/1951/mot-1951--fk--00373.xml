<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__373/mot_1951__fk__373-001.pdf"/>
      <fw xml:id="i-Cw4uk9BPMdHnuLza9sGSkY">
        8 Motioner i Första kammaren, nr 373.
      </fw>
      <div type="motHeader" xml:id="i-XcoZhh7WAev899XQudYWpR">
        <div type="motTitle" xml:id="i-U8iSRWYGWa1ZTzgwx5UJEB"/>
        <div type="motSubmissionInfo" xml:id="i-Fnjy6xjhf5cYWcnt1zMFqq"/>
      </div>
      <div type="motBody" xml:id="i-ADuUQCpQTt2JyD5wotSR9h">
        <div xml:id="i-6XZ3wE54qS8hQnuTfAF9ie">
          <p xml:id="i-TWtasB7XaU47QxveSyNHwC">
            Nr 373.
          </p>
          <p xml:id="i-SLjHXb812ptgRwFU5UXHH">
            Av herr Lundgren, i anledning av Kungl. Maj:ts proposition med
            förslag till religionsfrihetslag m.m.
          </p>
          <p xml:id="i-3shsEbMwVn8qQkeFjGGiwf">
            De kloster som tidigare funnos i vårt land avvecklades i samband
            med reformationen, och det sista av dem, klostret i Vadstena,
            nedlades år 1593 efter beslut av riksdagen i Söderköping. Sedan
            dess ha kloster icke varit tillåtna i vårt land. Enligt nu gällande
            bestämmelser — kungl. förordningen den 31 oktober 1873 angående
            främmande trosbekännare — må munk- eller nunneorden eller kloster
            ej i riket inrättas. Orsaken till att klosterväsendet avvecklades
            i vårt land var icke endast att detta strede mot den augsburgska
            trosbekännelsen, vilken vid Upp- sala möte blev antagen såsom
            grundläggande bekännelse för svenska kyrkan, utan i lika hög grad
            beroende därpå att oåterkalleligheten i de avlagda klosterlöftena
            ansågs strida mot den samvetsfrihet, som den evangelisk-lutherska
            åskådningen på sitt sätt ville slå vakt om. Såsom framgår av redogörelsen
            för ordnar och kongregationer i före- liggande proposition fordras
            för medlemskap i egentliga ordnar bland annat högtidliga löften,
            ”vota solemnia”. Dessa löften grundlägga ett för båda parter oupplösbart
            hand mellan löftesgivaren och orden. En- ligt den kanoniska rätten
            är en handling som företages i strid mot dessa högtidliga löften,
            vilka anses såsom av Gud givna, att betrakta som en nullitet.
            Skulle exempelvis äktenskap ingås av en katolik som genom vota
            solemnia är bunden vid en orden, är detta ur romersk-katolsk synpunkt
            ogiltigt. Dissenterkommittén föreslår att förbudet mot att inrätta
            munk- eller nunneorden eller kloster skall upphävas och ersättas
            med en bestäm- melse, enligt vilken kloster må inrättas endast
            med Konungens tillstånd och på de villkor Konungen föreskriver.
            Kommitténs ordförande, fri- herre Nordenskjöld, är dock i denna
            fråga av skiljaktlig mening och anser att tillstånd bör fordras
            icke endast för kloster utan även för ordnar och kongregationer
            och därmed likartade religiösa samman- slutningar samt att de
            i betänkandet särskilt nämnda villkoren, näm- ligen att icke någon
            före viss ålder skall få upptagas i kloster eller av- lägga klosterlöften
            samt att den som önskar utträda ur kloster skall kunna göra så
            oberoende av den tid löftena avse och utan att hinder däremot
            reses, böra inflyta i lagen och göras tillämpliga för samtliga
            här avsedda organisationer och hos dem brukade löften. Såsom framgår
            av redogörelsen för de avgivna yttrandena i proposi- tionen s.
            111—112 ha de flesta remissinstanser i huvudsak anslutit sig
          </p>
          <pb facs="riksdagen-motions-pdf/data/1951/mot_1951__fk__373/mot_1951__fk__373-002.pdf"/>
          <fw xml:id="i-5H2PQqJbRtQsww5tAjzp3u">
            Motioner i Första kammaren, nr 373. 9
          </fw>
          <p xml:id="i-4UPpn97WqwHNkRZrFRVa6s">
            till den av kommitténs ordförande uttalade särskilda meningen
            att till- stånd bör fordras icke endast för kloster utan även
            för ordnar, kongrega- tioner och därmed likartade religiösa sammanslutningar
            samt att vill- koren om ålder för inträde och om reglerna för
            utträde böra inflyta i lagen. Domkapitlet i Uppsala anser att
            det bör vara angivet i lagen att eviga löften enligt svensk rättsuppfattning
            icke få anses obetingat gil- tiga för all framtid och att klostren
            äro förbjudna att utan Kungl. Maj:ts medgivande mottaga större
            förmögenheter genom donationer eller testa- menten. Teologiska
            fakulteten i Uppsala framhåller, att de eviga löf- tena innebära
            att egendom som ordensmedlem erhåller efter avgivande av sådant
            löfte skall tillfalla klostret, och föreslår, att Kungl. Maj:t
            skall stipulera uttryckligt förbud mot angivande av sådan förhandsförbin-
            delse. Fakulteten anför att det från enskild och allmän synpunkt
            ligger något icke helt tilltalande i tanken att svenska miljonförmögenheter
            automatiskt på grund av antydda klosterföreskrifter skulle kunna
            övergå i klostrens ägo. Upphävandet av det ovillkorliga klosterförbudet
            avstyrkes av ett stort antal av de myndigheter och sammanslutningar
            som avgivit yttrande över förslaget. Så är fallet med överståthållarämbetet,
            länsstyrelsen i Örebro län, Evangeliska fosterlandsstiftelsen,
            Missionssällskapet Bibel- trogna Vänner samt reservanter inom
            juridiska fakulteten och större akademiska konsistoriet i Lund.
            Reservanterna i juridiska fakulteten i Lund framhålla att i Schweiz,
            där man har ett rikhaltigare material för bedömandet av klosterfrågan
            än i vårt land, nya kloster ej må in- rättas och en gång nedlagda
            återställas. Överståthållarämbetet fram- håller, att isoleringen
            i kloster och klostermedlemmarnas lydnadsplikt hindra fritt meningsutbyte
            och att på grund härav medlemmarna icke danas med sådan förmåga
            till självständigt tänkande som är förutsätt- ningen för en utvecklad
            demokrati. Länsstyrelsen i Örebro län anser att klosterväsendet
            ej är förenligt med religionsfrihetens idé. Juridiska fakulteten
            i Uppsala erinrar om att gällande bestämmelser ej utgöra hinder
            för ordensmedlemmar att här i Sverige vara verk- samma och föra
            ett gemensamt liv utan endast ett hinder för den rätts- liga avspärrningen
            från samhället. Fakulteten ifrågasätter därför om klosterförbudets
            upphävande kan betraktas som ett grundat religions- frihetskrav.
            Det för vår tid stötande i klosterväsendet och som gör att vissa
            betänk- ligheter måste resas mot ett upphävande av förbudet att
            i vårt land inrätta kloster ligger främst i den isolering av den
            enskilde individen som klosterlivet medför och det hinder för
            ett fritt meningsutbyte som måste följa därmed. Klosterlivet kan
            icke vara förenligt med en sund demokrati, som förutsätter debatt
            om alla problem. Det ger icke heller möjlighet för den isolerade
            att få dessa belysta ur olika synpunkter.
          </p>
          <pb facs="riksdagen-motions-pdf/data/1951/mot_1951__fk__373/mot_1951__fk__373-003.pdf"/>
          <fw xml:id="i-Tx1vMjmcowBrAZ8uMjmaxP">
            10 Motioner i Första kammaren, nr 373.
          </fw>
          <p xml:id="i-WAb2QndxsqGUyX35nMh9S5">
            Även klosterlöften såsom i princip eviga måste anses stötande
            för vår tids uppfattning. Visserligen äro dessa löften, såsom
            föredragande departementschefen framhållit, icke bindande enligt
            svensk lag. Sålunda kan enligt svensk rättsuppfattning till exempel
            ett fattigdomslöfte icke medföra, att den som avlagt detta blir
            oförmögen att förvärva egendom eller disponera över vad han äger,
            och ett kyskhetslöfte utgöra äkten- skapshinder. I praktiken är
            förhållandet dock ett annat. Med den iso- lering som klostermedlemmen
            är utsatt för och den andliga press som följer därmed torde ban
            eller hon sakna möjlighet att mot klosterled- ningens önskan göra
            sin vilja gällande även om de avgivna löftena icke äro juridiskt
            bindande. Av dessa och andra skäl anser jag att det nu rådande
            klosterförbu- det icke bör upphävas. Enligt min uppfattning bör
            därför paragraf 3 i den föreslagna religionsfrihetslagen innehålla
            ett förbud mot inrät- tande av kloster. Detta torde kunna ske
            genom att ifrågavarande para- graf erhåller följande lydelse:
            ”Kloster må ej i riket inrättas”. På grund av det sålunda anförda
            får jag hemställa, att riksdagen måtte för sin del antaga följande
            lydelse av paragraf 3 i Kungl. Maj:ts förslag till religionsfrihets-
            lag:
          </p>
          <p xml:id="i-2oXCKDSqtT7iWBsPLhPVPQ">
            33. Kloster må ej i riket inrättas.
          </p>
          <p xml:id="i-W3cyfTGHK7PtR5YVrr9Tv8">
            Stockholm den 29 mars 1951. P. G. Lundgren.
          </p>
        </div>
      </div>
    </body>
  </text>
</TEI>
