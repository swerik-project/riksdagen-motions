<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00218">
  <teiHeader>
    <fileDesc>
      <titleStmt>
        <title>Nytt gränssnitt underlättar för tågresenärer</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nytt gränssnitt underlättar för tågresenärer</title>
          <idno type="rdwebb">H102T218</idno>
          <rs type="number">T218</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T218/text</ref>
          <ref type="dokument_url_html">http://data.riksdagen.se/dokument/H102T218</ref>
          <ref type="dokumentstatus_url_xml">http://data.riksdagen.se/dokumentstatus/H102T218</ref>
          <ref type="doc">http://data.riksdagen.se/fil/2FF8FEBA-5B6D-4D1A-AC2A-AD9C9AF05C3C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UoPhur58ZNRhEHGeMsy9yi" type="signed"/>
        <correspContext corresp="i-UoPhur58ZNRhEHGeMsy9yi">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-SyqiU4wtxBYkjC6j1P4YFh" type="numbering">
          <date when="2013-09-30"/>
        </correspAction>
        <correspAction xml:id="i-UKPETZY3wNhh6CCiMq5Nkk" type="submission">
          <date when="2013-09-27"/>
        </correspAction>
        <correspAction xml:id="i-NHpdFz4NrmLjyZhMSrQTXq" type="transfer">
          <date when="2013-09-27"/>
        </correspAction>
        <correspAction xml:id="i-KXZegWWYNpwb8PAQHwHRZ8" type="assigned"/>
        <correspContext corresp="i-KXZegWWYNpwb8PAQHwHRZ8">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-2Uf3X4RULuYSsKGY9N9hys">
            Förslag till riksdagsbeslut
          </head>
          <list style="ol">
            <item xml:id="i-XpVj5kB9UjdYSc5Le29f6C">
              Riksdagen tillkännager för regeringen som sin mening vad som
              anförs i motionen om nödvändigheten av att förenkla biljettsystemen
              genom att införa ett gränssnitt för kommunikation för hela resan.
            </item>
            <item xml:id="i-BD5m5odcTBKiCehFXoDSga">
              Riksdagen tillkännager för regeringen som sin mening vad som
              anförs i motionen om yrkespendling.
            </item>
            <item xml:id="i-D59hGA4NmLSdyTWqFqE9fi">
              Riksdagen tillkännager för regeringen som sin mening vad som
              anförs i motionen om opedagogiska prismodeller.
            </item>
          </list>
        </div>
        <div type="motContent">
          <head xml:id="i-WMVViW6YSWSWCMtNmHAYEk" type="h1">
            Bakgrund
          </head>
          <p xml:id="i-KQq87kipK1SnG4se6CxGiT">
            Avregleringen av SJ har inneburit att vi idag har ett stort antal
            entreprenörer på Trafikverkets spår. Egentligen är det ju svenska
            folkets spår vi talar om som Trafikverket har som uppgift att
            förvalta på bästa sätt.
          </p>
          <p xml:id="i-AyLVW76ZikBa8QsTS2KXCn">
            I turistbranschen talas det gärna om hela resan-koncept. För
            den som avser att ta sig fram på våra gemensamma spår i Sverige
            är det nästan nödvändigt att vända sig till en resebyrå om man
            vill skaffa sig en överblick om möjligheterna till olika lösningar
            av hela resan från start till mål. Därför tar många bilen helt
            i onödan.
          </p>
          <p xml:id="i-LHpKcwu2NFqtVLWXxySmDX">
            Av alla de trafikanordnare som finns i landet för trafik på spår
            är det få som samordnat sina biljettsystem. Biljetter och periodkort
            fungerar inte för den som av någon anledning reser över de gränser
            trafikutövarna har satt upp mellan sina utbud, exempelvis över
            länstrafikområdesgränser. Tabellsamordningen är inte heller den
            bästa. Vid förseningar hos den ene entreprenören finns det ingen
            garanti att resan kan fortsätta till slutmålet med nästa entreprenör.
            Ersättningsgarantierna är vid sådana tillfällen helt värdelösa
            även om förseningen innebär en extra övernattning.
          </p>
          <p xml:id="i-T5QPjGrFcVgSGzH8qNzHhw">
            Detta retar upp många resenärer och är utan tvekan både opraktiskt
            och svårt att hantera för den som reser. Att två resenärer som
            sitter bredvid varandra kan ha betalat extremt olika för samma
            resa retar också upp många som reser. Att man inte kan lita på
            totalprodukten, själva resan, gör att många väljer bilen i stället.
          </p>
          <head xml:id="i-VmjnE2Gvpg29LJ2qEXk3JP" type="h1">
            Förslag till åtgärd
          </head>
          <p xml:id="i-XmmEj37WjatzqxNRsWWUKu">
            Jag föreslår inte en återreglering eftersom jag vet att det inte
            är politiskt möjligt, även om alla fakta talar för att en operatör
            vore det enklaste modellen för att skapa förutsättningar för att
            lösa många av de problem som finns på spåren idag, men att ta
            ett initiativ för att skapa en lösning som innebär att resenären
            enbart behöver ha en kontakt för hela resan borde vara möjligt
            att överväga som metod även för en konservativ och förändringsovillig
            regering.
          </p>
          <p xml:id="i-P9AHu5mYLjpgaMw2ewF42p">
            Folket äger ju spåren och borde kunna ställa krav på att alla
            som tillåts använda dem samordnar sina tidtabeller och sina biljettsystem.
            Enklast vore det naturligtvis med ett statligt ägt bolag som fungerar
            som trafikhuvudman för all spårtrafik i landet. Men det bolaget
            behöver inte köra ett enda tåg utan enbart ägna sig åt resenären
            och själva resan eller om man så vill systemtänkandet, tidtabeller
            och själva biljettsystemet. Sedan kan transportarbetet förmodligen
            sysselsätta ett stort antal olika entreprenörer och trots det
            fungera utmärkt för resenären. Man skulle kunna beskriva det som
            en omreglering mot ett annat gränssnitt än det som nu är fallet.
          </p>
          <p xml:id="i-F2uofyQy1ttDQqKN5EZ95i">
            Det är ju inget fel med att erkänna att politiska beslut inte
            blev som man tänkt sig, att man utvärderar och justerar när det
            behövs. Försäljningen av Vin &amp; Sprit kostar sedan dess det
            svenska folket minst 5 miljarder kronor netto varje år på grund
            av låga räntor på statsskulden och uteblivna intäkter från bolaget.
            Avregleringen av Apoteket gör att många numera tvingas till långa
            resor till ett flertal så kallade apotek för att eventuellt hitta
            den medicin de behöver. Någon garanti för att något av apoteken
            har det man efterfrågar finns inte. Den fria etableringsrätten
            inom primärvården har för många inneburit att avstånden till vård
            ökat markant och att vårdresurser koncentrerats till områden med
            en betalningsstark befolkning. Friskolereformen som initialt innebar
            en möjlighet till pedagogisk utveckling har förändrats till ren
            affärsverksamhet där vinst är det viktigaste. Samtidigt ser vi
            tyvärr hur friskolor används för att försvåra för barn från olika
            etniska grupper att mötas i vardagen.
          </p>
          <p xml:id="i-35tJrXvJxPEh8Yn4c6CTNK">
            De ansvariga borde kunna erkänna att avregleringen, bolagiseringen
            och sönderstyckningen av gamla SJ inte i alla delar blev så lyckad.
            Att på grund av någon sorts dumdristig stolthet till varje pris
            hålla fast vid den struktur som då valdes och försöka lappa på
            den är knappast konstruktivt. Bättre att göra om, göra bättre
            ja kanske till och med att göra det bra. För att minimera problemen
            för resenären föreslår jag därför följande tre åtgärder.
          </p>
          <head xml:id="i-KC57FZNeZmwyzYUrYSpq45" type="h1">
            En kontakt för hela resan
          </head>
          <p xml:id="i-EuZFGD7X2u3772zqKmBwyT">
            Det finns många exempel på att reformer inte blir som man tänkt
            sig eller åtminstone till viss del blivit något annat än vad som
            var avsikten. Att då våga gå in och förändra igen borde vara en
            sak för riksdag och regering att ta ansvar för.
          </p>
          <p xml:id="i-CEsSnqPeZij7tx8yEwtYCn">
            Resenären har inte själv vare sig tid eller kompetens att kontakta
            alla de möjliga operatörerna som kan komma i fråga för en resa
            från A till B och avgöra vilken kombination som är både billigast,
            smidigast och som passar bäst mot de önskemål man har. För att
            inte tala om svårigheterna att jämföra garantier. Det är därför
            det finns ett utrymme för resebyråer.
          </p>
          <p xml:id="i-ESr36jb2UeJ43NEKgwgcQL">
            Om gränssnittet mellan resan och resenären flyttades från ett
            antal olika trafikeringsföretag och kunden till ett gränssnitt,
            det mellan trafikorganisatören och resenären, skulle många fördelar
            uppnås. Trafikorganisatören skulle kunna vara en helt ny spelare,
            låt oss kalla den för Svenska resor. Svenska resor skulle lägga
            tidtabeller för all kollektivtrafik i landet med mål att alla
            nivåer av resandet samordnades. Ingen skall behöva komma till
            en bytespunkt på rätt tid för att finna att förbindelsen nyligen
            avgick enligt tidtabell.
          </p>
          <p xml:id="i-Lkjq7H3bfswkifbpqsFKbn">
            Svenska resor skulle även sälja biljetter till resenären för
            hela resan för att sedan sköta affärsmässiga uppgörelser med alla
            de som utför själva trafikarbetet. Det sistnämnda skulle nämligen
            kunna utföras av många operatörer. Svenska resor skulle då kunna
            uppträda som en stark företrädare för alla resenärer och förhandla
            fram bra villkor med låga priser. En sådan konstruktion gör att
            kunden kan agera som den amatör kunden i de flesta fall är i sin
            relation till Svenska resor. Den professionella delen av arbetet,
            att plocka fram den resekombination som bäst tillfredsställer
            resenären, hamnar då i yrkeskunniga händer. Självklart skall det
            utbud som Svenska resor skapar vara tillgängligt elektroniskt
            och lätt att leta och beställa från. För att inte fastna i detaljer
            och konstruktioner sammanfattar jag förslaget som så att en struktur
            som innebär ett gränssnitt för resenären men som sedan kan tillåta
            många utförare på olika nivåer bakom gränssnittet förenklar för
            den som skall resa. Förslaget skulle kunna benämnas som införandet
            av ett enhetligt biljettsystem.
          </p>
          <p xml:id="i-BYUoQX6EfUtpPxdgnwpbSt">
            Det är dock mycket troligt att ett sådant system inte ska utesluta
            möjligheten för Pelle och Stina att köpa sin biljett direkt på
            lokaltåget, regionbussen och Romexpressen (om den startar i Sundsvall).
            Modern datateknik bör göra det möjligt att biljetter säljs på
            olika nivåer utan att en och samma sittplatts skall bli dubbelbokad.
          </p>
          <p xml:id="i-SNrFWdhsRuDxRK5ys1GHp5">
            Mot bakgrund av detta bör riksdagen ge regeringen till känna
            som sin mening att det är dags att ta ansvar för att ett biljettsystem
            med ett gränssnitt för hela resan blir verklighet för resor på
            spår i vårt land. Om ett sådant biljettsystem kan omfatta all
            kollektivtrafik, inklusive även den på väg, vore det självklart
            än bättre.
          </p>
          <head xml:id="i-FC55M7HRekTXSbqRHJjkSR" type="h1">
            Yrkespendling
          </head>
          <p xml:id="i-EDgCC4SveUcMBwPnDsRHXq">
            Periodkort och årskort är en gåva för yrkespendlaren, praktiskt
            enkelt och oftast mycket prisvärt. Förutsättningen är dock att
            pendlaren bor och arbetar inom ett så kallat trafikområde. Råkar
            man ha oturen att jobbresan passerar en gräns mellan olika länstrafikutövare
            kan det bli stora problem. Man kan tvingas köpa två periodkort
            och då kan bilen bli ett alternativ. Avsikten med vår trafikpolitik
            är ju att försöka avveckla så mycket onödigt bilåkande som möjligt
            och just jobbpendlingen är det mycket värdefullt om man kan flytta
            från bil till kollektivtrafik.
          </p>
          <p xml:id="i-XUBRKLpLW4fNGByaiNChUR">
            Det finns även yrkesgrupper som inte har sin arbetsplats på samma
            ställe hela tiden utan flyttar runt mer eller mindre. Jag syftar
            då inte på konsulter, som reser på betald arbetstid och på uppdragsgivarens
            bekostnad, utan på exempelvis okvalificerad arbetskraft som ofta
            tvingas arbeta korta perioder hos ett stort antal olika arbetsgivare,
            exempelvis i servicenäringar.
          </p>
          <p xml:id="i-44jtVxac9TcKGiZMvyM4dH">
            Det är inte självklart att arbetsmarknadsregioner för den enskilde
            sammanfaller med den regionindelning som trafikutbudet erbjuder.
            Regeringen borde därför ta initiativ till en förhandling mellan
            samtliga länstrafikhuvudmän och trafikutövare om att, frikopplat
            från motionens första yrkande, införa yrkespendlingskort som inte
            är låsta för pendling inom ett trafikområde. Ett sådant kort skulle
            kraftigt öka arbetskraftens rörlighet och därmed underlätta företagens
            kompetensförsörjning. När väl reformen enligt förslaget i punkt
            ett är genomfört löser sig med stor sannolikhet det här problemet
            automatiskt.
          </p>
          <head xml:id="i-8MQzddZXhGHd9P2LD3wj2P" type="h1">
            Prissättning av resor
          </head>
          <p xml:id="i-DL4AdnvNTyoxFU4oZcRE1m">
            Den nuvarande lotteriliknande prissättningen för tågresor med
            SJ är ett hån mot hela befolkningen. Den som inte har några hänsyn
            att ta beträffande när resan sker kan resa till en kostnad som
            understiger en tiondel av kostnaden för den som tvingas resa på
            ofördelaktiga tider. Det kan till och med vara så att en resenär
            som köper sista biljetten före avgång kan resa till mindre än
            en tiondel av det som andra resenärer betalar som fullt pris.
          </p>
          <p xml:id="i-NkdSuXkxU1hUTxyA6qdDNN">
            Allt fler väljer att chansa med förhoppning att man ska ha tur
            att få en av de riktigt billiga biljetterna, vilket gör att totalintäkten
            sjunker drastiskt. Vissa grupper av resenärer vänjer sig vid att
            det skall vara nästan är gratis att resa. De få gånger dessa resenärer
            på grund av omständigheter tvingas köpa en biljett till fullt
            pris uppfattar de priset som ett rån.
          </p>
          <p xml:id="i-27xZVtXS4SniJnXjgtzCae">
            Många resenärer väljer bilen eftersom de vet vad bränslet kostar,
            men omöjligt kan förutse vad tågbiljetten kommer att kosta. Detta
            att det inte längre är möjligt att förutse biljettpriset gör att
            SJ:s prissättning uppfattas som ett skämt. Det är inte heller
            rimligt att en resa på en delsträcka har ett högre pris än priset
            för en resa med samma avgång från tågets utgångspunkt till dess
            slutmål.
          </p>
          <p xml:id="i-EKeoFQJiAzTF9hsioiFyoD">
            Regeringen bör därför använda sin makt som ägare till SJ för
            att ge tydliga direktiv om att prismodellen måste förändras så
            att det är förutsägbart vad en resa kostar samt att prisskillnader
            kan uppfattas som logiska. Detta bör riksdagen ge regeringen till
            känna.
          </p>
          <head xml:id="i-3E3GUNpH2VS4WTX8oFZr5C" type="h1">
            Tidigare behandling
          </head>
          <p xml:id="i-WbvhVj3JvBWJR8VUxcuo18">
            Motionens förslag innebär en så omfattande förändring av hela
            systemet för hur en resenär möter det spårbundna transportsystemet
            att jag har full förståelse för att trafikutskottet och riksdagen
            inte omedelbart kan bejaka mina förslag. Jag är dock övertygad
            om att de flesta attraheras av mina idéer till förändringar.
          </p>
        </div>
        <div type="motSignatures">
          <list>
            <item xml:id="i-SDV2UXZUuypCH6Pihrim3L">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
