<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-CU-00867">
  <teiHeader>
    <fileDesc>
      <titleStmt>
        <title>Kommunens skyldigheter enligt lagen om allmänna vattentjänster</title>
        <author corresp="i-QncsjeqVcGrNpNi8SPzrX4">av Michael Rubbestad (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:867 av Michael Rubbestad (SD)</title>
          <idno type="rdwebb">HA02867</idno>
          <rs type="number">867</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HA02867/text</ref>
          <ref type="dokument_url_html">https://data.riksdagen.se/dokument/HA02867</ref>
          <ref type="dokumentstatus_url_xml">https://data.riksdagen.se/dokumentstatus/HA02867</ref>
          <ref type="pdf">https://data.riksdagen.se/fil/C11E5073-9E63-4F85-B762-7FEBE4967521</ref>
          <ref type="docx">https://data.riksdagen.se/fil/4FD2E8C7-5BC4-443E-937F-739F6764F7DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5Ho1g6n8woFRkVjGhg98ut" type="signed"/>
        <correspContext corresp="i-5Ho1g6n8woFRkVjGhg98ut">
          <note type="signatory" corresp="i-QncsjeqVcGrNpNi8SPzrX4"/>
        </correspContext>
        <correspAction type="submitted" xml:id="i-7v6gYkdgPrCeKb4d1NDdPp">
          <date when="2022-11-22"/>
          <time when="11:39:15"/>
        </correspAction>
        <correspAction type="reviewed" xml:id="i-A2m918BpkxnpUiokTFaiGe">
          <date when="2022-11-22"/>
          <time when="14:03:59"/>
        </correspAction>
        <correspAction type="referred" xml:id="i-RDMRNJ7vTHQArkgCTgqXzC">
          <date when="2022-12-01"/>
        </correspAction>
        <correspAction type="assigned" xml:id="i-U8MUvQWptmPQtfHF7zUkQK">
          <date when="2023-06-15"/>
          <time when="12:30:19"/>
        </correspAction>
        <correspContext corresp="i-U8MUvQWptmPQtfHF7zUkQK">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-DkEXzojPDgdQ6A1oLnACGW"/>
        <correspContext corresp="i-DkEXzojPDgdQ6A1oLnACGW">
          <ref type="uppgift">2022/23:CU13</ref>
          <ref type="ref_dok_id">HA01CU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU13</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:867 av Michael Rubbestad (SD) Kommunens skyldigheter enligt lagen om allmänna vattentjänster</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-XpdnwsAmYiVuW2z7iUvcRT">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-REjFizRwJPYiMxYZ7q6rRo">
              Riksdagen ställer sig bakom det som anförs i motionen om att
              lagen (2006:412) om allmänna vattentjänster bör revideras i enlighet
              med motionens intention och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-2SLQKYHW4aerBMYu1ZjnGt">
            Motivering
          </head>
          <p xml:id="i-TNXYaYo5yR1mq2YqzKM8UM">
            Den nuvarande lagstiftningen (2006:412) och gällande praxis för
            densamma förhindrar och försvårar bostadsbyggnationer på landsbygd
            och i glesbygd och skapar mycket stort ekonomiskt risktagande
            för kommuner i Sverige i deras beslut att tillåta planering och
            byggnationer utanför befintliga tätorter.
          </p>
          <p xml:id="i-PxgUnEwymJGtzuskwPVVDs">
            6 § i lagen om allmänna vattentjänster (2006:412) lyder enligt
            följande:
          </p>
          <p xml:id="i-JtGLfrTU4ZiYcuBWyXK2MF">
            Om det med hänsyn till skyddet för människors hälsa eller miljön
            behöver ordnas vattenförsörjning eller avlopp i ett större sammanhang
            för en viss befintlig eller blivande bebyggelse, skall kommunen
          </p>
          <p xml:id="i-4XZEa9yjPJvzw4pLzAXew3">
            1. bestämma det verksamhetsområde inom vilket vattentjänsten
            eller vattentjänsterna behöver ordnas, och
          </p>
          <p xml:id="i-VMFWjrv9buAQpkkhXyGmk5">
            2. se till att behovet snarast, och så länge behovet finns kvar,
            tillgodoses i verksamhetsområdet genom en allmän va-anläggning.
          </p>
          <p xml:id="i-YGGMfimSbM6xdLGBHgNALN">
            Med ”ett större sammanhang” menas enligt länsstyrelsen områden
            med fler än 15–25 fastigheter eller lägenheter. Antalet har varierat
            något beroende på vilken länsstyrelse som gjort bedömningen.
          </p>
          <p xml:id="i-SSh4R6Ys4zWNSzePB7BDw4">
            Med ”skall kommunen” menas enligt länsstyrelsen att det är kommunen
            och ingen annan som skall ansvara för att åtgärda problemet.
          </p>
          <p xml:id="i-CQXhcGWxjC68L7KyMBEi87">
            Med ”snarast” menas enligt länsstyrelsen oftast 1 år.
          </p>
          <p xml:id="i-DZQBtC2P3h8ucRYC61tr2n">
            Med ”allmän va-anläggning” avses i ingressen av lagtexten kommunalt
            va.
          </p>
          <p xml:id="i-9cycciNywBaPcN6W8h7SYf">
            Dessa av länsstyrelsen gjorda bedömningar är även fastslagna
            i ett antal rättsfall.
          </p>
          <p xml:id="i-P5mCwaR1qbzArS1MRktsSf">
            I områden utanför tätorterna, va-områden vanligtvis, finns privata
            anläggningar eller gemensamma anläggningar för de boendes va-lösning.
            Skulle dessa anläggningar brista i funktionalitet, pga. exempelvis
            ålder eller underhåll, varpå detta anmäls till den lokala länsstyrelsen,
            kommer länsstyrelsen per automatik och enligt rådande rättspraxis
            att besluta att kommunen skall överta ansvaret.
          </p>
          <p xml:id="i-MWUFvLk9kwqGpHsC3qWWX">
            Detta är inget stort problem i större städer där det är relativt
            tätt mellan fastigheter och det kommunala va-området täcker större
            delar av kommunen men i kommuner med färre invånare och större
            geografisk yta är detta istället ett mycket stort problem.
          </p>
          <p xml:id="i-8gCYy5kryAmGkkSQMAyANe">
            Norrtälje kommun är exempelvis en av dessa kommuner med sina
            ca 60 000 invånare på ungefär 1/3 av Stockholms läns yta. I Norrtälje
            kommun finns ca 186 st. områden som kan klassas som ”större sammanhang”,
            vilka enligt lagen som den lyder idag skall anslutas till kommunalt
            va om behov uppstår.
          </p>
          <p xml:id="i-7dHaSzpCGq7R3Eg5ZYwAie">
            Knivsta kommun är ett annat exempel, där området Västersjö efter
            en rättslig prövning tvångsanslöt alla boende till kommunalt va.
            Samtliga boende tvingades därför att betala en anslutningsavgift
            om 186 000 kr per fastighet och det kommunala va-kollektivet förlorade
            ca 10 mkr. Det då en fastighetsägare som inte var villig att investera
            i en ny egen va-anläggning istället gjorde en anmälan till länsstyrelsen.
          </p>
          <p xml:id="i-UT3KbgQX3n1LR6nBWPugQp">
            Fler exempel återfinns över hela Sverige, där områden och byar
            blir tvångsanslutna till det kommunala va-systemet, detta trots
            att det i många fall enbart är enstaka va-anläggningar som inte
            fungerar som de ska. Enligt samma lag och praxis skall då samtliga
            inom området anslutas och samtliga måste även betala anslutningsavgift
            enligt rådande kommunal taxa.
          </p>
          <p xml:id="i-DtTzoqVhAHjfaX1wSZKV6Z">
            Följden är således många uppgivna människor som trots ett eget
            fungerande va-system tvångsansluts till det kommunala systemet
            varpå de blir tvungna att privat bekosta anslutningsavgiften om
            ca 90 000 till 200 000 kr beroende på vilken kommun man är boende
            i.
          </p>
          <p xml:id="i-Y6kWFhK53JYc2fHCHUuqc1">
            Följden är vidare att kommunen i fråga blir tvungen att ansluta
            dessa områden och byar, upprätta va-system i området, anlägga
            en reningsanläggning, alternativt gräva en förbindelseledning
            till närmaste del av befintligt va-system. Trots att det saknas
            ekonomiska förutsättningar att kunna ”räkna hem” investeringen.
          </p>
          <p xml:id="i-8TdT7DQvAEJZmaGndZ7MMF">
            Följden blir då att den kommunala va-taxan måste höjas för alla
            brukare och abonnenter i kommunen.
          </p>
          <p xml:id="i-TzurYDv48TRtx8H6C371uv">
            Dessa följder får sin naturliga utveckling i att de flesta kommuner
            som känner till denna risk för dessa potentiellt stora ekonomiska
            konsekvenser aktivt väljer att inte tillåta eller slutföra detaljplanering
            utanför tätort/befintligt va-område.
          </p>
          <p xml:id="i-QtywuWeeB2799U84veanuV">
            Följderna för Sverige blir att de flesta initiativ till bostadsbebyggelse
            och tillväxt på landsbygd och i glesbygd begränsas och förtätningar
            i befintliga tätorter ökar.
          </p>
          <p xml:id="i-MEWnWnA2T38aLr3VKZE52n">
            Regeringen tillsatte för några år sedan en utredning som fick
            i uppdrag att se över just detta och sedan återkomma med förslag
            på ändring av lagen. Utredningens betänkande och förslag presenterades
            strax innan valet 2018, men sen har ingenting hänt.
          </p>
          <p xml:id="i-6myhqyEW2m5cymacx8j5XG">
            Sammanfattningsvis visade utredningen på två möjliga förändringar
            kopplade till den problematik som beskrivs i denna motion.
          </p>
          <p xml:id="i-GjKVLNVShkv431t27huDsX">
            Utredningen föreslog att kommunen (va-huvudmannen) inte skulle
            vara skyldig att upprätta och tvångsansluta till en kommunal va-anläggning.
            Istället är kommunen skyldig att tillse att det är rent vatten
            och fungerande avlopp genom utökad tillsyn.
          </p>
          <p xml:id="i-WAcyK6F2NeyQjzue3as3YZ">
            Ett rimligt förslag då syftet med lagen är att samtliga invånare
            i en kommun skall ha tillgång till rent vatten och att miljön
            inte ska lida negativa konsekvenser av avlopp som inte funkar
            tillfredsställande.
          </p>
          <p xml:id="i-3tQkmmiK6gZ7tiFUHvXhEe">
            Utredningens andra förslag menar att kommunen har en skyldighet
            att upprätta en planeringshorisont för 10 år per fastighet/område.
            Detta för att de fastigheter som överväger ett byte av den privata
            va-anläggningen kan erhålla information om när och om kommunen
            beslutar utöka va-området samt om det omfattar den egna fastigheten.
          </p>
          <p xml:id="i-4b9J5XBw75NURxcMjqJD43">
            Även detta är ett rimligt förslag då förslaget syftar till att
            kommunen ska planera långsiktigt och förutsägbart.
          </p>
          <p xml:id="i-9zrhXRLyCh4ZKR4AbPHJCJ">
            Vi är i dagsläget kvar i ett läge som inte är önskvärt för att
            hela Sverige ska kunna utvecklas och leva. Rådande lagstiftning
            hjälper inte människors önskan att kunna bosätta sig där man önskar
            utan det blir snarare en delorsak till ytterligare förtätning
            och urbanisering som följd.
          </p>
          <p xml:id="i-RMq1tttD8d3YTxHpxV7tVT">
            Kommunala tjänstemän konstaterar att kommunen ofta utmålas som
            ”boven i dramat” men givet rådande lagstiftning, praxis och rättsliga
            domar kan resoneras som så att kommunen inte har något val varför
            lagen om allmänna vattentjänster behöver revideras med avstamp
            i utredningens förslag och i enlighet med denna motions intention
            i just dessa två avseenden.
          </p>
        </div>
        <div type="motSignatures">
          <list>
            <item xml:id="i-YWv2E7RrRFXd5ptCcWkmw8">
              Michael Rubbestad (SD)
            </item>
          </list>
        </div>
      </div>
    </body>
  </text>
</TEI>
