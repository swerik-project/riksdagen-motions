<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__239/mot_1968__ak__239-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 259—246 Motioner i Andra kammaren, nr 239 år 1968 1
          </p>
          <p>
            Nr 239
          </p>
          <p>
            Av herr Lundberg, om ökat statligt inflytande inom vissa indu-
            strier, m.m.
          </p>
          <p>
            Dagens situation på arbetsmarknaden, med nedläggning av industrier
            inom landet eller överflyttning av industrier och kapital till
            land där arbets- kraften är billig på grund av undermålig social
            och kulturell' omvårdnad och diktaturer råder, inger allvarlig
            oro och skapar en otrygghet som för en demokrati kan medföra allvarlig
            skada. Den trygghet till arbete, inkomst och utjämning av ekonomiska,
            sociala och kulturella olikheter bland med- borgarna, som socialdemokratins
            nya giv alltsedan 1930-talet inneburit; har gett Sveriges folk
            en trygghet och ett människovärde som varit till gagn för samhället
            och dess ekonomi, för individen och vår demokrati. Målsättningen
            för detta praktiska: samhällsarbete var en protest mot eko- nomisk
            och juridisk slentrian, som stannat i ett teologiskt tänkande
            utan att ha dess uppgift och syfte, men den innebar framför allt
            ett fördömande av den gamla merkantilistiska synen att en rikedom
            för ett land skulle bygga på fattigdom för flertalet av dess undersåtar.
            Det var en brytning med bl. a. Mandervilles synsätt från början
            av 1700-talet, som ännu lever kvar i u-land och diktaturstater,
            att »vi hava knappast tillräckligt många fattiga för att göra
            vad som är nödvändigt för att låta.oss existera». Men den nya
            målsättningen för politisk verksamhet var även ett kritiskt avståndstagande
            från den gamla liberala statens livsnerv av avtalsfrihet och den
            privata äganderättens oantastlighet, även när den väsentligt skadade
            samhället eller det stora flertalet medborgare. Demokrati och
            liberalism är, som någon har sagt, skilda begrepp utan inbördes
            sammanhang, oeh libera- lismens uppfattning, att statens uppgift
            var att garantera den privata avtals- frihetens. ohämmade utveckling
            och att värna egendomsrätten och för den fundamentala rättigheter
            mot »övergrepp»&gt;, vilket förutsatte att staten i öv- rigt skulle
            vara passiv, var oförenlig med en:levande demokrati samt trygg-
            het och framåtskridande för de många. Då riksdagen den 17 december
            1918 accepterade den politiska demokratin innebar även detta ett
            uttryck för att man krävde mera av staten än passi- vitet och
            rättsligt skydd. »Man insåg att lycka och framgång eller bara
            ut- härdliga levnadsvillkor för de breda: folklagren icke kunde
            uppnås enbart därigenom, att de gamla ståndsprivilegierna upphävdes.
            Den obegränsade frihet, som är djungelns lag; gav lysande livsvillkor
            för de starka, div. s. kapitalisterna, men icke för de svaga.
            Skulle även de sistnämndas intressen
          </p>
          <p>
            1 Bihang till riksdagens protokoll 1968. 4 saml. Nr 239—246
          </p>
          <pb facs="riksdagen-motions-pdf/data/1968/mot_1968__ak__239/mot_1968__ak__239-002.pdf"/>
          <p>
            2 Motioner i Andra kammaren, nr 239 år 1968
          </p>
          <p>
            tillvaratagas, var det nödvändigt att kräva positiva åtgärder
            från statens sida, ingripanden för att förhindra förtryck och
            den exploatering som ofrån- komligt följer av djungelns lag, allas
            kamp mot alla.» Sanningen i dessa ord förefaller oomtvistlig och
            har bekräftats av utveck- lingen i vårt land. Ty även om det vid
            demokratins införande i vårt land förelåg aktuell nöd ekonomiskt,
            socialt och kulturellt och detta läge bestod även i början av
            1930-talet samt tvingade fram mera kortsiktiga reformer, har ändock
            Sverige kunnat visa världen i övrigt att demokratins livsnerv
            och bestånd är helt beroende av dess handlingskraft, solidaritet,
            samarbetsvilja samt förmåga till förnyelse med hänsyn till en
            ny situation i teknikens och föränderlighetens samhälle. Att trygghet,
            respekt och hänsyn till människan krävt att samhället skulle ge
            arbete och inkomst samt därmed en utvecklad produktion var naturligt.
            Men detta har i sin tur krävt en av staten utbyggd verksamhet
            av vetenskap, forskning, utbildning, social- och kulturpolitik
            etc. för att både människan och vårt produktiva liv skulle få
            den status som är grunden för det reformarbete som väckt internationell
            uppmärksamhet. Men hela vårt trygghetsarbete har vilat på rätten
            till arbete och full sys- selsättning. Detta har varit det fasta
            fundament som vårt reformarbete byggt på. Varje arbetsdag som
            går förlorad genom påtvingad arbetslöshet måste betraktas som
            en nationalförlust. Man kan även inom industrin konstatera att
            hänsynen till de höga investeringarna i maskiner och realkapital
            kräver en så hög produktivitet, att det tvingat fram ett föga
            önskvärt flerskiftarbete. Men investeringen i form av utbildning,
            omskolning av arbetskraft, samt forskning m. m. i fråga om arbetskraften
            är även så betydande att, för att den skall kunna ge industrin
            och samhällsekonomin full effektivitet, i denna situation kravet
            på full sysselsättning måste skärpas. Modern industri av i dag
            är till huvudsaklig del ett resultat av en kollektiv insats från
            samhället med dess vetenskap, forskning och aktiva insatser i
            övrigt. Den s.k. enskilda eller privata företagsamhetens insats
            i produk- tionen är minimal och är en chimär som har till syfte
            att dölja att den i dag endast representerar ett vinstintresse.
            Den koncentration av industri- och naturtillgångar till en handfull
            människor, vilka äger en oerhörd ekonomisk makt och bestämmanderätt
            över människors väl och ve, som måste beteck- nas som orimlig
            med tanke på deras prestation, kan bli ett direkt hot mot en demokratisk
            stats fundament. Utvecklingen har med en omskrivning av ett klassiskt
            uttryck fört till att den s. k. enskilda företagsamheten håller
            på att effektivt avskaffa sig själv. Men utvecklingen visar även
            att den politiska demokratin är endast en av hjärtrötterna i samhällsträdet
            som icke ensam kan få helheten att rätt och riktigt kunna fungera.
            Kravet på ett ökat ekonomiskt inflytande och insyn samt medbestämmanderätt
            måste i form av införande av industriell demokrati eller på annat
            sätt tillgodoses. Samhället kan inte fortsätta med att utföra
            ambulanstjänst åt svensk företagsamhet. Samhället måste kunna
          </p>
          <pb facs="riksdagen-motions-pdf/data/1968/mot_1968__ak__239/mot_1968__ak__239-003.pdf"/>
          <p>
            Motioner i Andra kammaren, nr 239 år 1968 3
          </p>
          <p>
            förebygga, bota och planera på ett sådant sätt att man inte skadar
            vare sig svensk industri och företagsamhet eller de människor
            som bor och vill bo i Sverige. Den överflyttning av industrier,
            patent och kapital till andra land, med motiveringen att arbetskraften
            är billig och med förbiseende av att i dessa diktaturstater med
            deras lågskattepolitik råder en social och ekonomisk nöd, måste
            vara en allvarlig tankeställare för ett litet demokratiskt kulturland
            där människovärdet står i centrum. Ty även om en del svenska storföreta-
            gare inte reagerar mot diktaturstater, med deras andliga och materiella
            nöd- för de många, och kan flytta över dit utan att uppleva densamma,
            finns det ändock människor som av olika skäl är tvingade eller
            vill leva kvar i foster- landet Sverige och där söka finna trygghet
            och i demokratisk anda värna de mänskliga fri- och rättigheter
            vi som kulturnation anser vara av värde. Men även med hänsyn till
            ett eventuellt framtida medlemskap i EEC kräves en ekonomisk och
            lagstiftningsmässig samt äganderättslig anpassning till ett sådant
            läge. Vill vi verkligen försvara vår demokrati, vår ekonomiska,
            sociala och kul- turella trygghet och andra värden som ett frihetsälskande
            folk betraktar som livsvärden, kan vi inte stillatigande åse att
            svensk industri, teknik och kapital överflyttas till reaktionära
            diktaturstater. Samhällets styrning och inflytande måste med hänsyn
            till att de olika produktionsfaktorerna till hu- vudsaklig del
            är ett resultat av det kollektiva Sverige, staten, ha både en
            rätt och en skyldighet att hindra ett fåtal män att åsamka vårt
            land ekonomisk och kulturell skada samt medverka till att diktaturer
            genom våld och för- tryck skall konservera andlig och materiell
            nöd. Om denna utflyttning får fortsätta, är den ett direkt hot
            mot vår trygghet och fulla sysselsättning och kommer att innebära
            att tjänstemän, arbetare, vetenskap och forskning samt ekonomi
            närmar sig u-ländernas låga levnadsstandard i stället för att
            söka föra u-länderna närmare vår. Med hänsyn till de perspektiv
            som ovan helt kort anförts måste Sverige genom lagstiftning och
            ett förändrat ägande eller genom bestämmanderätt i nyckelindustrier
            och naturvärden dels hindra internationella finanskretsar att
            kunna köpa upp svensk industri och markområden, dels hindra svenska
            företagare att överflytta industrier, patenträtter och kapital
            till diktatursta- ter och det som till dem hörer. Men skall detta
            vara möjligt måste denna försvarsberedskap snarast komma till
            stånd innan den svenska ekonomiska suveräniteten satts ur spel.
            Detta är självfallet inte endast en arbetsmarknadsfråga utan kanske
            främst frågan om hur och på vad sätt ett litet land som vårt skall
            kunna leva med bibehållen demokrati och med alla de värden i behåll
            som vi upplevt och anser skall vara en kulturstats signum. I denna
            situation måste frågan om en utbyggnad av den politiska demokratin
            till en industriell eller ekonomisk demokrati ställas under debatt,
            och man har en känsla av att de problem
          </p>
          <pb facs="riksdagen-motions-pdf/data/1968/mot_1968__ak__239/mot_1968__ak__239-004.pdf"/>
          <p>
            4 Motioner i Andra kammaren, nr 239 år 1968
          </p>
          <p>
            som — såväl nationellt som internationellt — möter vårt land
            är så. pass stora: och allvarliga, att vi icke kan gå udenom desamma;
            om vi som demo- kratisk stat vill leva vidare. Men i ett hårdare
            ekonomiskt omställningsklimat' måste rätten till arbete ägnas
            speciell uppmärksamhet. Det måste vara något fel; såväl teoretiskt
            som i. den praktiska tillämpningen, när vi i dag har en förhållandevis
            stor ar- betslöshet, som delvis elimineras genom att man på arbetsplatser
            anser att arbetskraft i 50-årsåldern etc. sägs vara för gammal,
            när arbetskraft impor- teras, samtidigt som man talar om sysselsättningsförsäkring,
            hälsokost, sänkt pensionsålder etc. Man möter uppfattningar som
            påminner om den uppfatt- ning samhället hade gentemot lungsoten.
            Det var en folksjukdom som sam- hället för endast något tiotal
            år sedan skulle möta: med förvaring och: av- stängning från ett
            normalt liv. Senare tids vetenskap, forskning och sjuk- vård med
            dess förebyggande, hjälpande och botande verksamhet har visat
            hur och på vad sätt man skall angripa en sjukdom. Lungsoten är
            i dag un- der kontroll. Hela den medicinska forskningen, med dess
            förebyggande, hjälpande och botande verksamhet, har icke blott
            nedbringat barnadödlig- heten i vårt land utan jämväl höjt levnadsåldern
            till ett genomsnitt som ständigt ökar. Att i denna situation avstänga
            friska människor från produk- tivt arbete och ett normalt liv
            måste från medicinsk, fysiologisk, ekonomisk eller humanitär synpunkt
            vara absurt och orimligt. Det är få arbeten som kan: anses vara
            så improduktiva eller onödiga, att det inte är bättre för en normal
            människa att utföra ett sådant arbete i stället för att få understöd.
            Rätten till arbete är vid sidan av inkomsten även ur trivsel-
            och: hälsosyn- punkt naturlig för de flesta människor. Men det
            är även orimligt att avskilja frisk arbetskraft i de åldrar som
            ligger omkring eller över 50 år från arbete och normal inkomst.
            Det måste ur ett lands synpunkt vara en nationalförlust, om produktiv
            arbetskraft blir outnyttjad; ett förlorat dagsverke kan aldrig
            återtas. För de yngre och pro- duktiva åldrarna innebär även en
            utesluten arbetskraft en ökad börda: genom att de i arbetet kvarstående
            får en ständigt ökad försörjningsbörda: Med tillgång på arbetskraft
            som icke är fullt utnyttjad måste även be- dömningen av begreppen
            produktivt och improduktivt- arbete revideras. Lika- så måste
            inkomstklyftorna mellan låg- och högbetalda grupper undergå en
            radikal förändring genom statens övertagande av huvuddelen: av
            kostna- derna för utbildning, omskolning etc. Övergång från nödsambhälle
            till trygg- hetssamhälle måste tvinga fram en helt ny syn på såväl
            felaktiga inkomst- klyftor som arbetsbedömning. I ett samhälle
            som inte: var så tekniskt som det nuvarande och där det var överflöd
            på oskolad arbetskraft kunde företagsam- heten tvinga fram en
            låglönesättning, som inte kunde vara ett uttryck för arbetsprestationens
            värde, under det att de privilegierade grupperna kunde tvinga
            fram en relativt hög löneställning. Att kunna: justera denna orättvisa
            har visat sig svåröverkomligt. I ett föränderligt industrisamhälle
            med arbets-
          </p>
          <pb facs="riksdagen-motions-pdf/data/1968/mot_1968__ak__239/mot_1968__ak__239-005.pdf"/>
          <p>
            Motioner i Andra kammaren, nr 239 år 1968 5
          </p>
          <p>
            löshet och omflyttning av arbetskraft har låglönegruppernas problem
            inte minskat. Även om det'kan låta paradoxalt, måste man betrakta
            det som en orimlig- het att produktiv arbetskraft skall behöva
            gå arbetslös på grund av ålder och brist på arbetstillfällen.
            Även om vi under senare årtionden har satsat för fullt på att
            trygga sysselsättningen, vet vi att arbetslöshet funnits sam-
            tidigt som vi inom samhället har en enorm mängd av olika behov
            och ar- betsuppgifter som väntar på sin lösning. Trivsel- och
            miljöfrågor, natur- och människovård m. fl. områden brottas med
            olika brist- eller andra problem. Varför skall exempelvis folk
            i glesbygder eller naturvårdsområden sakna arbetstillfällen? Varför
            skall en byggnads-, väg- eller annan arbetare behöva sakna arbetsuppgifter?
            Varför saknas tjänster inom vatten- och sjukvård, institutioner
            etc., om det finns folk som går arbetslösa? Eftersom vetenskaps-
            mannen och den som utför manuellt arbete är de yttersta av producerande
            krafter och det finns en sådan stor mängd av otillfredsställda
            behov, så måste det väl vara riktigt och ekonomiskt möjligt att
            avskaffa arbetslöshet? Ekonomiska doktriner från det gamla samhällets
            dagar lever kvar, och det ekonomiska tänkandet 'har mer stannat
            i det förgångna än i att söka finna former för att lösa dagens
            ekonomiska problem. Även om man skall känna respekt för det :gamla,
            så får icke den monetära ålderdomen inom samhällsekonomin anses
            som oföränderlig och evig. Det skall inte behövas fattiga och
            mycket rika, arbetslösa med låg köpkraft och översysselsatta med
            för stor köpkraft. Den vetenskapliga och tekniska utvecklingen
            har till synes inga gränser, och den skapar en mängd outnyttjade
            resurser, som tänkandet inom exempelvis ekonomi, industri, äganderätt
            och lagstiftning hindrar att få komma till praktisk användning.
            Ett litet land som Sverige måste satsa på vetenskap och forskning.
            Det är på kvalitet och inte på kvan- titet vi måste satsa, om
            vi skall kunna hävda oss. Juridik och nationaleko- nomi kan icke
            endast få vara uttryck för gamla politiska uppfattningar. Ty även
            om dess :sanningar och syften mer än annat är relativa, så måste
            dess doktriner tvingas att närma sig både vetenskaplig lidelse
            och de problem eller frågor som mera exakta vetenskaper ställer
            till mänsklighetens för- fogande. Det är orimligt att exempelvis
            en tvist om en älv eller ett vattendrag och ett markområde kan
            försiggå i årtionden och binda s. k. kvalificerad arbets- kraft
            vid handläggningen och att miljoner i kostnader offras. Samtidigt
            kan det i samma område gå ledig arbetskraft som får se hur vattenföroreningar,
            nedsmutsning av naturen, :outnyttjade naturvärden etc. förstörs,
            samtidigt som mänskliga och samhällsmässiga tragedier och problem
            förblir olösta. Exemplen kan mångfaldigas. I ett industrialiserat
            kultursamhälle, där trygghet och respekt för mänsk- liga värden
            skall kunna utvecklas och leva vidare, måste samhället både i
            vad gäller målinriktning och möjligheter att styra industriell
            verksamhet
          </p>
          <pb facs="riksdagen-motions-pdf/data/1968/mot_1968__ak__239/mot_1968__ak__239-006.pdf"/>
          <p>
            6 Motioner i Andra kammaren, nr 239 år 1968
          </p>
          <p>
            ha ett avgörande inflytande. Den produktiva verksamheten i industrin
            och annorstädes är grunden för samhällsarbetet. Då kapitalet som
            arbetar inom industrin till övervägande del tillkommit genom ett
            kollektivt sparande i banker, försäkringar, inom företag etc.,
            samt genom samhället, är det märk- ligt att en företagare, som
            endast själv kan bidra med en liten del av både ekonomi och företagsamhet,
            så självrådigt skall få planera, styra och be- stämma över både
            anställda och samhällsintresset. Det vore rimligt att, när en
            industri skall läggas ned eller flytta inom landet, när någon
            vill över- flytta industriell verksamhet, patent och uppfinningar
            eller kapital till andra länder för att få tillgång till underbetald
            arbetskraft som lever i nöd och elände eller när utländska finanskretsar
            vill köpa svensk industri, mark och andra naturtillgångar, detta
            ej skall kunna ske utan ingående samråd med och hänsyn till samhället.
            Om någon av de nämnda transaktionerna av enskildas vinstintressen
            ändock genomdrivs till skada för både samhälle och arbetskraft,
            bör samhället, staten, ges förköpsrätt till övertagande av egen-
            dom och industri till ett jämkat belopp, exempelvis en femtedel
            av det taxe- rade värdet, eller också utan kostnad för själva
            övertagandet. Ett sådant förfarande måste anses rimligt med hänsyn
            till att den del en enskild kan satsa i ett företag är en mycket
            liten del av de investeringar samhället måste göra för service
            etc. för anställda m. fl. inom företaget. Dagens läge på arbets-
            och sysselsättningsmarknaden är märkligt. En del finansintressen
            exporterar företag etc. till diktaturstater för att där få till-
            gång till billigare arbetskraft och låga skatter. Men samtidigt
            har vi im- porerat ca 170 000 arbetare från andra länder, trots
            att vi har arbetskraft som är friställd inom vårt eget land; även
            detta har väl till syfte att inom vårt land kunna få fram billigare
            arbetskraft. "Även om problemen är annorlunda än i början av 1930-talet,
            så medför dagens tekniska och ekonomiska utveckling samt det politiska
            läget i om- världen att det inte räcker med att samhället skall
            vara med om att säkra och omskola arbetskraft eller flytta den
            — allt till betydande kostnader för kollektivet — under det att
            enskild företagsamhet, oberoende av hän- syn till samhället och
            anställda, godtyckligt har möjlighet att med hän- syn till vinstintresset
            nedlägga, flytta eller överflytta industrier och företag inom
            och utom landet. Kostnaden för den friställda arbetskraften, investe-
            ringar i bostäder, skolor och annan service, ofta stora direkta
            kapitalstöd etc., vilka har en mycket större omfattning än vad
            företaget investerat i in- dustrin, tvingas staten att betala
            därför att den måste ta och visa hänsyn till människorna. När
            kostnaderna därför tages ut på skattsedeln, så anser företagarna
            att de skall fly undan den genom att flytta sin verksamhet till
            diktaturstater med låg skatt och social, kulturell och ekonomisk
            nöd för ar- betskraften. Denna utveckling eller tendens att pressa
            ned arbetslönerna i vårt land skapar otrygghet och omöjliggör
            en riktig och ekonomisk samhällsplane-
          </p>
          <pb facs="riksdagen-motions-pdf/data/1968/mot_1968__ak__239/mot_1968__ak__239-007.pdf"/>
          <p>
            Motioner i Andra kammaren, nr 239 år 1968 7
          </p>
          <p>
            ring för stat, landsting och kommuner. Den fulla sysselsättningen
            och arbetsmarknadsproblemen kan aldrig lösas, om inte staten på
            ett helt annat sätt än nu ges ett direkt inflytande över svenskt
            näringsliv med dess nyckelindustrier och naturtillgångar, som
            har betydelse för Sveriges eko- nomi och försörjningsläge. Ett
            styrande ingrepp på sätt som ovan i korthet angivits är oundvikligt,
            om Sverige vill och skall kunna leva vidare som fri nation, där
            respekten för människan och vår demokrati bevaras och utvecklas.
            Med hänvisning till vad ovan anförts hemställes, att riksdagen
            måtte besluta att i skrivelse till Kungl. Maj:t hemställa om att
            Kungl. Maj:t skyndsamt måtte utreda och om möjligt till nästa
            års riksdag komma med förslag till ett väsentligt ökat statligt
            inflytande i större och för svensk ekonomi och sysselsätt- ning
            betydelsefulla nyckelindustrier och naturtillgångar; att om möjligt
            till höstriksdagen komma med ett lag- förslag, som kan hindra
            industrier och företag att till främ- mande land, med underbetald
            arbetskraft, social och kultu- rell nöd samt ofrihet, överflytta
            sin verksamhet, innebärande att staten i sådana fall ges förköpsrätt
            till att övertaga dessa företag till ett jämkat pris eller utan
            direkt ersättning, för att på så sätt säkra industriell verksamhet,
            den fulla syssel- sättningen och tryggheten i vårt land; samt
            att arbetsmarknadsmyndigheterna får i uppdrag att se till att
            den »friska» arbetskraft som icke uppnått pensions- åldern och
            finns inom landet beredes tillgång till menings- fullt arbete,
            inkomst och en normal livsföring, innan import av arbetskraft
            från andra länder får ske, samt att företagen som regel genom
            bindande ekonomiska garantier skall på- taga sig ersättning och
            ansvar gentemot arbetskraft, som utan mycket starka skäl permitteras
            eller avskedas från en arbetsplats, till dess att nytt och likvärdigt
            arbete kan erhållas.
          </p>
          <p>
            Stockholm den 23 januari 1968
          </p>
          <p>
            John Lundberg (s) i Uppsala
          </p>
        </div>
      </div>
    </body>
  </text>
</TEI>
