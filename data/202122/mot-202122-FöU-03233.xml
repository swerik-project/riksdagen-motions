<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FöU-03233">
  <teiHeader>
    <fileDesc>
      <titleStmt>
        <title>Ett mer krigsdugligt militärt försvar i hela landet</title>
        <author corresp="i-W1SpeP85RXQTDYN2miQfXU">av Daniel Bäckström m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3233 av Daniel Bäckström m.fl. (C)</title>
          <idno type="rdwebb">H9023233</idno>
          <rs type="number">3233</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H9023233/text</ref>
          <ref type="dokument_url_html">http://data.riksdagen.se/dokument/H9023233</ref>
          <ref type="dokumentstatus_url_xml">http://data.riksdagen.se/dokumentstatus/H9023233</ref>
          <ref type="docx">http://data.riksdagen.se/fil/18FB998D-8AA6-4C41-9441-07C186248640</ref>
          <ref type="pdf">http://data.riksdagen.se/fil/0F6533D2-BBF0-4416-813F-5849EBA0B8BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DWgcUDJTHbEcGKZqHxJj8C</idno>
            <name>Lars Thomsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-WG1giJMSibawsd4Nrc2c3k</idno>
            <name>Mikael Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QHgv5iNVwgGKJgHaJMZ8sM</idno>
            <name>Magnus Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-C4SQiShtE1hp68brG3X1S" type="signed"/>
        <correspContext corresp="i-C4SQiShtE1hp68brG3X1S">
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-DWgcUDJTHbEcGKZqHxJj8C"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-WG1giJMSibawsd4Nrc2c3k"/>
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-QHgv5iNVwgGKJgHaJMZ8sM"/>
          <note type="signatory" corresp="i-A1NGMRYUqzQ6yvBRZ8XqFg"/>
          <note type="signatory" corresp="i-RSqbTnBBX6dtdvF5RUM8Lr"/>
        </correspContext>
        <correspAction xml:id="i-UM3RyjFyoAgbT2cwaCDj5p" type="submitted">
          <date when="2021-10-04"/>
          <time when="15:28:15"/>
        </correspAction>
        <correspAction xml:id="i-PEUjsixCskY8PSpu1veMd4" type="reviewed">
          <date when="2021-10-04"/>
          <time when="18:24:47"/>
        </correspAction>
        <correspAction xml:id="i-5dGSv9Ay2H59mASdvdnuU5" type="referred">
          <date when="2021-10-14"/>
        </correspAction>
        <correspAction xml:id="i-RuL7TUyoUNDJ4S6QTntNVB" type="assigned">
          <date when="2022-10-25"/>
          <time when="10:33:33"/>
        </correspAction>
        <correspContext corresp="i-RuL7TUyoUNDJ4S6QTntNVB">
          <ref type="assignedTo">Försvarsutskottet</ref>
        </correspContext>
        <correspAction xml:id="i-F1VQvZzdDzJsRbRrwjB5dX" type="behandlas_i"/>
        <correspContext corresp="i-F1VQvZzdDzJsRbRrwjB5dX">
          <ref type="uppgift">2021/22:FöU6</ref>
          <ref type="ref_dok_id">H901FöU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU6</ref>
          <ref type="ref_dok_titel">Försvarspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6CWRerZ8SXCYEsbmxjs4Hq" type="behandlas_i"/>
        <correspContext corresp="i-6CWRerZ8SXCYEsbmxjs4Hq">
          <ref type="uppgift">2021/22:UU11</ref>
          <ref type="ref_dok_id">H901UU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU11</ref>
          <ref type="ref_dok_titel">Vissa säkerhetspolitiska frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EAS6hJjuUgwVT5uD2CfsgM" type="behandlas_i"/>
        <correspContext corresp="i-EAS6hJjuUgwVT5uD2CfsgM">
          <ref type="uppgift">2021/22:FöU8</ref>
          <ref type="ref_dok_id">H901FöU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU8</ref>
          <ref type="ref_dok_titel">Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6Y6TUxVJ72FBZKRzWiCr5T" type="behandlas_i"/>
        <correspContext corresp="i-6Y6TUxVJ72FBZKRzWiCr5T">
          <ref type="uppgift">2021/22:FöU9</ref>
          <ref type="ref_dok_id">H901FöU9</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU9</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V4Wvf99fhs4tLmD5NoGJ51" type="behandlas_i"/>
        <correspContext corresp="i-V4Wvf99fhs4tLmD5NoGJ51">
          <ref type="uppgift">2021/22:FöU7</ref>
          <ref type="ref_dok_id">H901FöU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3233 av Daniel Bäckström m.fl.
          (C) Ett mer krigsdugligt militärt försvar i hela landet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-AZKvecvpwxtjydLVzm9Hk2">
            Förslag till riksdagsbeslut
          </head>
          <list style="ol">
            <item xml:id="i-EP8Gb93UJhafLmkJdron4M">
              Riksdagen ställer sig bakom det som anförs i motionen om att
              krigsdugligheten ska öka inom alla krigsförband och försvarsgrenar
              och tillkännager detta för regeringen.
            </item>
            <item xml:id="i-DirKmiikWhVHMxYf21bbND">
              Riksdagen ställer sig bakom det som anförs i motionen om att
              hela krigsorganisationen ska vara färdigorganiserad senast 2030
              och tillkännager detta för regeringen.
            </item>
            <item xml:id="i-HX5oc9qFra4UHZKnnmufab">
              Riksdagen ställer sig bakom det som anförs i motionen om fortsatt
              förmågeutveckling inom flygvapnet och tillkännager detta för regeringen.
            </item>
            <item xml:id="i-CDz3gjgLrQeo8q84HHcES1">
              Riksdagen ställer sig bakom det som anförs i motionen om fortsatt
              förmågeutveckling inom marinen och tillkännager detta för regeringen.
            </item>
            <item xml:id="i-2BewjkcCproS3j7bkSvMLf">
              Riksdagen ställer sig bakom det som anförs i motionen om fortsatt
              förmågeutveckling inom armén och tillkännager detta för regeringen.
            </item>
            <item xml:id="i-NyKnqFv5N8M5nMY8bAxUXK">
              Riksdagen ställer sig bakom det som anförs i motionen om de frivilliga
              försvarsorganisationerna och tillkännager detta för regeringen.
            </item>
            <item xml:id="i-Gah7vPzVf4ZSuQuyGp966v">
              Riksdagen ställer sig bakom det som anförs i motionen om att
              hela landet ska kunna försvaras och tillkännager detta för regeringen.
            </item>
            <item xml:id="i-WjdpNSYpZDrhT99kJ1WNu9">
              Riksdagen ställer sig bakom det som anförs i motionen om samexistens
              mellan försvarets intressen och övriga samhällsintressen och tillkännager
              detta för regeringen.
            </item>
            <item xml:id="i-SSTBzzZWhE1A8mSSqauezK">
              Riksdagen ställer sig bakom det som anförs i motionen om behov
              av att se över tillämpning och praxis av Försvarsmaktens tolkning
              av miljöbalken och tillkännager detta för regeringen.
            </item>
            <item xml:id="i-PAn6C4UTXFCnYKWoRqSDHT">
              Riksdagen ställer sig bakom det som anförs i motionen om att
              ansvarig myndighet bör ges i uppdrag att beakta ett eventuellt
              behov av att inkludera etanol, biogas och andra förnybara bränslen
              i beredskapslagringen av drivmedel och tillkännager detta för
              regeringen.
            </item>
            <item xml:id="i-K7bxLMdmWRC2U55rbK2RD8">
              Riksdagen ställer sig bakom det som anförs i motionen om att
              en jämställd försvarsmakt är ett försvar för alla som bor i Sverige,
              och detta tillkännager riksdagen för regeringen.
            </item>
            <item xml:id="i-M6VeqGTqMhbSKFnuFpnePp">
              Riksdagen ställer sig bakom det som anförs i motionen om att
              det långsiktiga målet för andelen värnpliktiga 2030 ska vara minst
              40 procent kvinnor och tillkännager detta för regeringen.
            </item>
            <item xml:id="i-JaEtVPUvejhGfMX9VKT1D">
              Riksdagen ställer sig bakom det som anförs i motionen om att
              ge förbanden större möjligheter att till Plikt- och prövningsverket
              önska jämställda grupper och underrepresenterat kön på vissa befattningar
              som ett sätt att få optimalt fungerande grupper utifrån förbandens
              egna behov och tillkännager detta för regeringen.
            </item>
            <item xml:id="i-C7PNoNuVy735EMm5DwLnqX">
              Riksdagen ställer sig bakom det som anförs i motionen om att
              förbanden bör ha en medinflytandeofficer som blir en länk mellan
              värnpliktiga och förbandschefen och tillkännager detta för regeringen.
            </item>
            <item xml:id="i-UCSS5dFZeM4JaFj5vUB9gs">
              Riksdagen ställer sig bakom det som anförs i motionen om att
              alla förband och garnisoner bör inrätta en oberoende visselblåsarfunktion
              med ett oberoende utredningsstöd som ska användas när anmälningar
              om ovälkommet beteende inkommer, och detta tillkännager riksdagen
              för regeringen.
            </item>
            <item xml:id="i-XLQ5JzPbN7Ruic3u6sGDWz">
              Riksdagen ställer sig bakom det som anförs i motionen om att
              obligatoriska och standardiserade utbildningar om jämställdhet,
              värdegrund och medinflytande återkommande ska genomföras vid förbanden,
              för personal och värnpliktiga, och detta tillkännager riksdagen
              för regeringen.
            </item>
            <item xml:id="i-FmrVLP1tnHVV3QVNEhGGn">
              Riksdagen ställer sig bakom det som anförs i motionen om att
              utbildning i jämställdhet, värdegrund och medinflytande ska ges
              återkommande under en värnpliktsperiod och tillkännager detta
              för regeringen.
            </item>
            <item xml:id="i-9ap2qpsh5uowWPRARXQLT5">
              Riksdagen ställer sig bakom det som anförs i motionen om att
              försvarsmaktsledningen regelbundet följer upp och utvärderar förbanden
              på deras jämställdhets- och likabehandlingsarbete och tillkännager
              detta för regeringen.
            </item>
            <item xml:id="i-Fu1yaCsUyBgpfEsof23ebN">
              Riksdagen ställer sig bakom det som anförs i motionen om meriterande
              karriärvägar inom Försvarsmakten och tillkännager detta för regeringen.
            </item>
            <item xml:id="i-2kCyNjkz3ytwqJTyQomfFX">
              Riksdagen ställer sig bakom det som anförs i motionen om att
              soldater som är kvinnor ska kunna genomföra övningar och strid
              med utrustning och skydd som inte hämmar deras rörelser och begränsar
              deras eller gruppens förmåga till strid och tillkännager detta
              för regeringen.
            </item>
            <item xml:id="i-K5BeMDicZs1iZqFY2H6Hmz">
              Riksdagen ställer sig bakom det som anförs i motionen om att
              utveckla stödet till militära och civila veteraner och tillkännager
              detta för regeringen.
            </item>
            <item xml:id="i-2cNzsdRk47ntHeCYzm5i7n">
              Riksdagen ställer sig bakom det som anförs i motionen om behov
              av kortsiktiga och långsiktiga åtgärder för att säkra personalförsörjningen
              inom Försvarsmakten och tillkännager detta för regeringen.
            </item>
            <item xml:id="i-WYC5M1L9gMe2c3Hby5MUij">
              Riksdagen ställer sig bakom det som anförs i motionen om att
              det ska vara möjligt att anställa soldater på längre tid än i
              dag och tillkännager detta för regeringen.
            </item>
            <item xml:id="i-HUpAe6Ttq8QGoFDfmMTMhK">
              Riksdagen ställer sig bakom det som anförs i motionen om internationella
              insatser och exitstrategier och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Azyv4JHpKCRqFCwSAA5Bgh" type="h1">
            Säkerhetspolitiska och ekonomiska utgångspunkter
          </head>
          <p xml:id="i-GEoVaEJ6dgBYGxiZ3MyKEH">
            För att säkerställa den förmågehöjning som ett ändrat säkerhetspolitiskt
            läge kräver är det centralt att helheten i totalförsvarspropositionen
            2021–2025 genomförs. Hela krigs­organisationen ska vara färdigorganiserad
            senast 2030 i enlighet med Försvarsbered­ningens förslag i Värnkraft.
            Försvarsanslagen behöver öka gradvis till 2 procent av BNP till
            år 2030. Det finns en förväntan hos våra samarbetsländer att Sverige
            ska göra denna ambitionshöjning, och den är absolut nödvändig
            för att utveckla svensk försvarsförmåga utifrån den försämrade
            omvärldskontext vi lever i. Det är inte minst en trovärdighets­fråga.
            Därför är det viktigt att helheten i Försvarsberedningens förslag
            i Värnkraft genom­förs fram till och med 2030.
          </p>
          <p xml:id="i-CVJzkeN396KA2LF19dGTxf">
            De åtgärder som ska vidtas, inklusive den ekonomiska planeringsramen,
            ska säker­ställa att det är möjligt fram till 2030. Det är en
            avsevärd och nödvändig ambitions­höjning jämfört med dagens situation,
            som i sig är en ambitionshöjning jämfört med föregående försvarsinriktningsperiod
            där ytterligare medel dessutom tillfördes under perioden. Centerpartiet
            som en del först av försvarsgruppen (2015–2018) bestående av regeringen,
            Centerpartiet, Moderaterna och Kristdemokraterna (del av perioden),
            och sedan som samarbetsparti till regeringen tillsammans med Liberalerna
            mellan 2019 och 2021 har haft en avgörande roll för att säkerställa
            dessa förstärkningar. Försvarets förmågehöjning är nödvändig och
            viktig. Nu behöver de beslut som fattats genomföras kommande år.
          </p>
          <p xml:id="i-7oF93jphd2jHoVrqz5f5oU">
            I totalförsvarspropositionen, som Centerpartiet förhandlade fram
            med regeringen och Liberalerna och som beslutades av riksdagen
            i december 2020 finns åtgärder definierade ska genomföras för
            att helheten av Värnkraft ska uppnås men som inte har rymts inom
            befintlig ekonomisk ram fram till 2025. Den beslutade kontrollstationen
            2023 blir viktig för att säkerställa det. Därtill blir kommande
            försvarsberedning viktig för att ytterligare blicka framåt och
            höja ambitionsnivån, inte minst inom armén fortsatt. De fördyrningar
            som aviserats för de nya ubåtarna och Gripen-planen ska inte få
            urholka satsningarna på armén. Det är viktigt att Försvarsmakten
            och övriga myndigheter i det militära försvaret arbetar utifrån
            principen utformning i enlighet med avdelad ekonomi, det som på
            engelska benämns design to cost. Det innebär att anskaffning av
            materiel såväl som förbandsverksamheten måste anpassas efter tillgängliga
            medel, till exempel när det kommer till volym och kravspecifikationer.
          </p>
          <p xml:id="i-XjXGUEmkLsuth84gcdy35j">
            Hybridkrigföring, gråzonsproblematik, den militärtekniska utvecklingen
            och Sveriges militärstrategiska läge i en allt mer viktig Östersjöregion
            ställer nya krav på det svenska försvaret, bland annat vad gäller
            uthållighet, beredskap och krigsduglighet. Oroligheter både inom
            Europa och i Europas närområde är ytterligare faktorer som gör
            den säker­hetspolitiska situationen instabil och oförutsägbar.
            Ett väpnat angrepp mot Sverige kan inte uteslutas och det manar
            till kraftfull handling. Det kan inte heller uteslutas att mili­tära
            maktmedel eller hot om sådana kan komma att användas mot Sverige.
            Sverige blir oundvikligen påverkat om en säkerhetspolitisk kris
            eller väpnad konflikt uppstår i vårt närområde. Totalförsvaret
            ska utformas och dimensioneras för att kunna möta väpnat angrepp
            mot Sverige inklusive krigshandlingar på svenskt territorium.
          </p>
          <p xml:id="i-6rb91PqnbuzJ1wKURNtedR">
            Det är därför nödvändigt att skapa förutsättningar för att förbättra
            landets militära förmåga. Totalförsvarspropositionens beslut innebär
            att Sverige knyts närmare Nato i och med att försvarsplaneringarna
            nu kan samordnas med varandra, en viktig förutsätt­ning för att
            kunna planera agerande bortom fred. Men det räcker inte, eftersom
            detta inte innebär att Sverige får ta del av några säkerhetsgarantier
            och eftersom samordning är inte lika starkt som gemensam planering.
            Centerpartiet anser därför att Sverige behöver gå med i Nato.
            Sverige bygger säkerhet tillsammans med andra men står idag utan
            garantier att få hjälp av andra. Det är en alltför stor osäkerhet
            i Sveriges säkerhets­politiska doktrin. Centerpartiet anser vidare
            att det bidrar till instabilitet och osäkerhet i östersjöregionen
            att Sverige inte är med i Nato. För att det svensk-finska försvarssam­arbetet
            ska kunna utvecklas fullt ut givet det säkerhetspolitiska läget,
            bör Sverige likt Finland också anta en Nato-option. Läs mer om
            Centerpartiets syn på den säkerhets­politiska utvecklingen i vår
            kommittémotion Internationellt samarbete i en ny tid i utrikesutskottet.
          </p>
          <head xml:id="i-8vkutvRZUiRk5P4sWyYhTc" type="h1">
            Ett mer krigsdugligt försvar i hela landet
          </head>
          <p xml:id="i-2QG4UMYo6LXvXpBX2oRxnx">
            Svensk försvarsförmåga ska utvecklas så att hela landet kan försvaras
            genom ökad till­gänglighet och förbättrad operativ förmåga. Krigsförbanden
            ska öka sin krigsduglighet. Förmågan att samtidigt kunna mobilisera
            hela krigsorganisationen i händelse av höjd beredskap är av grundläggande
            betydelse. Beslutade organisatoriska förändringar i krigs- och
            grundorganisationen och beslutade stora investeringar bl.a. för
            att säkerställa grund­läggande funktioner såsom ledning och logistik,
            att vidmakthålla och utveckla befintlig materiel, anskaffning
            av ammunition och förbrukningsmateriel samt nyinvesteringar ska
            genomföras.
          </p>
          <p xml:id="i-VQJj3Bq11fmzSauwevrE1W">
            Krigsdugligheten ska öka inom alla försvarsgrenar men för Centerpartiet
            är det särskilt prioriterat att säkerställa arméns krigsförband
            och deras förmåga. I likhet med försvarsbeslutet. Men vi behöver
            också se till att vi kan försvara svenskt territorium till sjöss
            och i luften genom att ha hög förmåga inom ubåtsjakt och våra
            flygstridskrafter samt genom att utveckla Sveriges luftförsvarsförmåga.
          </p>
          <p xml:id="i-LUycqSXEKNkrz7wh8oYRoz">
            I försvarspropositionen framgår att om den ekonomiska ramen höjs
            åren 2026–2030, så är det Försvarsberedningens betänkande Värnkraft
            i sin helhet som ska genomföras och medlen ska användas till att
            förverkliga förmågehöjande insatser i de olika strids­krafterna
            i enlighet med nedanstående åtgärder. Redan nu planerar myndigheterna
            för att kunna genomföra dessa vilket vi tycker är bra. Den kommande
            kontrollstationen och Försvarsberedningens arbete efter valet
            2022 blir viktigt för att säkerställa genomföran­det av också
            dessa. Centerpartiet har hela tiden sagt att helheten av Försvarsberedning­ens
            rapport Värnkraft ska genomföras.
          </p>
          <p xml:id="i-HDKGnPurXz5ChK9fVj2vk">
            De åtgärder som listas i försvarspropositionen är att inom flygvapnet
            ska åtminstone tillföras fler robotar, förmågan att kunna basera
            flygstridskrafterna på spridda krigsbaser förstärks och att helikopterförbanden
            ska få rörliga basförband såväl som att omsättningen av bland
            annat radarsystem till sensorkedjan ska tidigareläggas samt finansieras
            innan 2030.
          </p>
          <p xml:id="i-31dk6YYmAcgpdFrwc1TRua">
            För marinen ska amfibieförbanden åtminstone förstärkas ytterligare
            materiellt med nya stridsbåtar i enlighet med vad aviserats i
            försvarsbeslutet.
          </p>
          <p xml:id="i-9vxnkKLJQ36ZyEMVfGjsYn">
            Förstärkningen av armén som påbörjats under innevarande försvarsbeslutsperiod
            ska fortsätta. De i försvarsbeslutet aviserade förstärkningarna
            för att helheten av Värnkraft ska anses genomförts innebär att
            åtminstone modernt buret luftvärn anskaffas till armén, divisionsförmågan
            förstärkas med en ingenjörsbataljon och en underhålls­bataljon
            och förbindelserkompanier ska tillföras för att lägga broar över
            större älvar och modern bromateriel anskaffas. Därtill ska sambands-
            och telekrigsförbanden tidigare­läggas till innan 2030. Det är
            också viktigt att uthålligheten i krig förstärks och att våra
            soldater har modern och väl fungerande utrustning, både kvinnor
            och män. Ytterligare utrustning ska tillföras och nya eldhandvapen
            anskaffas till samtliga soldater. Därtill ska mer modern och tyngre
            materiel anskaffas till hemvärnet och väg- och vattenbyggnads­kåren
            samt byggnads- och reparationsberedskapen återinrättas. De frivilliga
            försvars­organisationerna ska förstärkas och uthålligheten i krig
            ska förstärkas genom anskaffning av mer läkemedel, drivmedel och
            nödvändiga reservdelar samt lastbilar och ammunition. Logistikfunktionen
            ska förstärkas.
          </p>
          <head xml:id="i-JaH4ru8hCBHbqraeS83ZNR" type="h2">
            Frivilliga försvarsorganisationer
          </head>
          <p xml:id="i-2fszduvDFffSMTzgxf7ZaP">
            Centerpartiet värnar kraften i svenska frivilligrörelsen, och
            inte minst de frivilliga försvarsorganisationerna. De har och
            kommer alltid ha en viktig uppgift i det svenska totalförsvaret,
            bl.a. som bemanningsfunktion. Men deras roll är bredare än så.
            Deras uppgift för att engagera medborgare i försvaret av Sverige
            är grundläggande för försvars­viljan, försvarsförmågan och motståndskraften
            i lokalsamhällena. Det är viktigt att dialogen mellan både Försvarsmakten
            och de frivilliga försvarsorganisationerna, och övriga totalförsvarsmyndigheter
            och de frivilliga försvarsorganisationerna är god med utgångspunkt
            i insikten om ett ömsesidigt beroende och olika roller. De frivilliga
            för­svarsorganisationerna behöver utvecklas vidare utifrån sina
            egna mervärden och förut­sättningar och övriga myndigheters behov.
            Frivilligheten är ett sätt för människor runt om i landet att
            bidra med sin kompetens och erfarenheter till försvaret av Sverige,
            även om man inte är soldat, sjöman eller anställd för tidvis tjänstgöring
            inom Försvarsmakten. Det är det finaste som finns.
          </p>
          <head xml:id="i-8iao6U2Ke1jxHkWfsuq6SR" type="h1">
            Närvaro i och samexistens med lokalsamhällen – en förutsättning
            för god totalförsvarsförmåga och folkförankring
          </head>
          <p xml:id="i-7tVAwsKTBZnFd9hXiDK7CN">
            Det är också viktigt med ett hela-landet-perspektiv när försvaret
            nu utvecklas och tillförs mer resurser. Hela landet ska kunna
            försvaras. Försvarsmakten ska fortsätta utvecklas på de orter
            där Försvarsmakten finns idag men också på de för totalförsvaret
            viktiga orter där ny- och återetableringar sker idag. Det är viktigt
            både för en utveckling av krigsförmågan och för att ta emot ett
            större antal värnpliktiga som vid slutet av 2025 ska uppgå till
            8 000. Det finns också ett mervärde med fler etableringar utifrån
            ett folk­förankringsperspektiv. Försvarsmakten ska synas och höras
            och finnas i människors medvetande, väcka nyfikenhet, stolthet,
            intresse och en vilja att själv bidra till försvaret av Sverige.
            Det har ett egenvärde men kan också vara viktigt i ett rekryteringsperspektiv
            eftersom människor vill kunna leva, bo och jobba i hela landet.
          </p>
          <p xml:id="i-KeRNcDMH6Jk5RESy3TDpzC">
            Det finns dock en osäkerhet både på de orter där Försvarsmakten
            finns idag och där de ska etableras kring hur verksamhet som inte
            är militär ska kunna utvecklas samtidigt som Försvarsmakten utvecklas.
            Väl medvetna om Försvarsmaktens särställning i exem­pelvis miljöbalken
            är det särskilt viktigt att försöka finna samexistenslösningar
            kring försvarets verksamhet på det lokala planet. Det finns en
            uppenbar risk annars att förtro­endet för Försvarsmakten på det
            lokala planet urholkas både bland allmänhet och i de lokala och
            regionala styrena. Vi hör idag om fall där Försvarsmakten, också
            på orter där de funnits under mycket lång tid, nu plötsligt säger
            nej till enskilda bygglov på exempel­vis altaner och enstaka toaletter
            i privatbostäder med argumentet att det möjliggör för fler permanentboende
            på orten, vilket de menar kan vara till men för försvarsförmågan.
            Alltså att fler permanentboenden per se skulle innebära men för
            försvarsförmågan. Det tycks som att Försvarsmaktens tolkning av
            begreppet ”påtagligt motverka totalförsvarets intressen” i 3 kap
            9 § st 1 i miljöbalken är väl extensiv.
          </p>
          <p xml:id="i-YQV2h6WbxpiNyqKAKL5hib">
            Det är vår övertygelse att antalet överklaganden kring försvarets
            verksamhet där de har exempelvis mark- och vattenanspråk, kan
            minska med tidig dialog och en vilja till gemensamma lösningar
            med styret i lokalsamhällena, och med en mer restriktiv tolk­ning
            av ”påtagligt motverka totalförsvarets intressen” i miljöbalken
            enligt ovan. Kanske också en bredare syn kring vad totalförsvarets
            intressen faktiskt är och kan vara. Försvars­beredningen, som
            ett exempel, skriver att övergången till förnybar energi kan innebära
            fördelar ur ett totalförsvarsperspektiv.
          </p>
          <p xml:id="i-13Q45xXEvhW99iYA2R3B7R">
            Totalförsvarets intressen kan också motverkas av exempelvis,
            menar vi, minskad folkförankring och acceptans i lokal- och regionalsamhällena.
            Färre överklaganden kan snabba på nödvändiga processer och försvarsetableringar
            vilket är absolut nödvändigt kommande år. Folkförankring kan uppnås
            på många olika sätt, genom närvaro och synlighet men också vilja
            till tidig dialog och undvikande av intressekonflikter som inte
            behöver uppstå om dialogen förbättras och lösningsorienterad samverkan
            och om beslut fattas utifrån de möjligheter som miljöbalken ger.
            Försvarsmaktens särställning i miljö­balken är faktisk men det
            gynnar ingen, inte heller Försvarsmakten, att extensiva tolk­ningar
            görs som i övrigt hämmar all annan utveckling för samhällen och
            individer inom samma geografiska område som Försvarsmakten finns.
            Praxisutvecklingen som den blivit får orimliga konsekvenser för
            boenden och lokalsamhällen. Vi menar därför att en översyn av
            tillämpningen av miljöbalken och praxisutvecklingen behöver göras
            i syfte att föreslå förändringar som möjliggör en helhetsbedömning,
            bredare syn på totalförsvarets intressen och de facto samexistens
            mellan olika intressen inom samma geografiska område Det är vår
            uppfattning att det också är viktigt att det finns en politisk
            vilja i de orter där ytterligare etableringar är aktuella vilket
            kan underlätta en etablering. God och tidig samverkan och vilja
            i olika skeden av en tillstånds- och beslutsprocess är grund­läggande
            för framgångsrika och helt nödvändiga försvarsetableringar och
            försvarets ut­vecklig på redan befintliga orter. Vi ser annars
            stor risk för lokal- och regionalutveck­lingen på många håll i
            Sverige när försvaret nu växer, nämnas kan exempelvis Uppsala,
            Gotland, Göteborg och Dalarna.
          </p>
          <p xml:id="i-8d8QvKnM1AtSmLrNx9KSna">
            Försvarsberedningen skriver i sin rapport Motståndskraft att
            omställningen till för­nybar el bör kunna ge fördelar ur ett totalförsvarsperspektiv.
            Samhällets grundläggande robusthet och dess förmåga att motstå
            fredstida kriser bidrar till den krigsavhållande effekten i totalförsvaret.
            En viktig aspekt är Sveriges energiförsörjning där omställningen
            till förnybar el ger fördelar ur ett totalförsvarsperspektiv och
            bör beaktas i samhälls­planeringen av Försvarsmakten och övriga
            berörda myndigheter. Detta är formuleringar som återfinns i ”Inriktning
            för sammanhållande planering totalförsvaret” och något som Centerpartiet
            har under flera år. En viktig del i detta, som vi ser det, är
            att Försvarsmak­tens arbete med samexistens och medverkan i planerings-
            och prövningsprocessen för energiproduktion behöver bli bättre,
            och ske tidigare i processen. Vi ser fram emot Försvarsmaktens
            redovisning av förutsättningarna för att använda s.k. villkorade
            tillstånd i dessa processer, såväl som deras fortsatta uppdrag
            att lära sig av andra länder där samma restriktivitet från deras
            nationella försvarsmyndigheter inte tycks gälla. Tyvärr redovisade
            Försvarsmakten inte det i enlighet med uppdraget i regleringsbrevet
            för 2020 i sin årsredovisning. Arbetet måste tas vidare.
          </p>
          <head xml:id="i-R9tikKKdCKocywuTT9FywA" type="h1">
            Personalförsörjning
          </head>
          <head xml:id="i-UPzoXPpFs88jQeDUCSaQBp" type="h2">
            Jämställdhetsmålet om antalet värnpliktiga går trögt att uppnå
          </head>
          <p xml:id="i-YBSGBAuJ3ejBut2Tf7HvZ6">
            Försvarsmaktens mål är att 2025 ska 30 procent av de värnpliktiga
            vara kvinnor men det är långt ifrån att uppnås för Försvarsmakten
            som helhet. Inte heller målsättningen om 20 procent kvinnliga
            värnpliktiga år 2020 uppnåddes för Försvarsmakten som helhet,
            även om det är stor skillnad mellan förbanden. Sammantaget var
            17 procent av de värn­pliktiga kvinnor 2020. De senaste tre åren
            har i snitt ökningstakten varit 1 procent om året vilket gör att
            målet om 30 % 2025 tycks långt borta. Mer måste göras för att
            nå målet för Försvarsmakten som helhet.
          </p>
          <p xml:id="i-SHYaPGvF7J4ptPGKFDTs4U">
            Generellt sett är arméförbanden sämre än flygvapenförbanden och
            marinens flottiljer på att uppnå jämställd rekrytering. I flygvapnet
            ligger andelen kvinnliga värnpliktiga på mellan 24 och 40 procent
            där exempelvis Skaraborgs flygflottilj hade 40 procent kvinnliga
            värnpliktiga som ryckte in i september 2020, och marinens sjöstridsskola
            i Karlskrona har 31 procent kvinnliga värnpliktiga.
          </p>
          <p xml:id="i-KuWW8iFV19Ma2e4n7CdufS">
            Det kan finnas flera förklaringar till skillnaden mellan vapenslagen.
            Som skäl anges av Försvarsmakten själva att teknikutvecklingen
            gör att vissa arbetsmoment underlättats inom marinen och flygvapnet
            och att stereotypa föreställningar om armén som ”manligt” gör
            att färre kvinnor söker sig dit. Man vill få fler kvinnor intresserade
            genom bl.a. skolinformatörer. Försvarsmaktens fokus på att genom
            ett ändrat språk nå fler kvinnor är vällovligt och bra men inte
            tillräckligt. En rad olika åtgärder är nödvändiga för att göra
            armén också attraktivt för kvinnor att söka sig till. Det handlar
            inte om sänkta fysiska krav även om det är bra att Försvarsmakten
            kontinuerligt ser över vilka krav som ställs på olika befattningar.
          </p>
          <p xml:id="i-XbfyU9ChiAETVK6EyHuGhd">
            Det kan vara en god idé att lära från exempelvis Norge som nu
            närmar sig 30 procent kvinnor vid krigsskolorna. Norge införde
            könsneutral värnplikt 2016. Endast 12 procent går dock vidare
            till befälsutbildning. Modern krigföring handlar om mycket mer
            än bara muskelstyrka och att vara snabb. Det handlar lika mycket
            om att kunna skaffa sig en lägesförståelse, orientera sig, vara
            en del av ett team och hantera vapen. Även om synen på kvinnor
            som militärer har varit ifrågasatt också i Norge så har kvinnor
            bidragit med annan viktig kompetens än muskelstyrka; det handlar
            bl.a. om att kunna göra fler saker samtidigt, ”multi-tasking”.
            Tidigare försvarschefen (ÖB) Haakon Bruun-Hansen säger i en intervju
            till NRK att försvaret har stärkt sin krigsförmåga sedan kvinnor
            kom in i försvaret
            <ref target="i-6eAekpbjdVBHzJmSWvLMA9">
              [1]
            </ref>
            <ref target="i-Pq4t3omB89bpnaADpXqgYK">
              [2]
            </ref>
            .
          </p>
          <head xml:id="i-PsADMe4U4b923UsPia5FWg" type="h2">
            Ovälkomna beteenden, förminskanden och sexuella trakasserier;
            förbanden lever inte alltid upp till Försvarsmaktsledningens policy
            och handlingsplaner
          </head>
          <p xml:id="i-LbYBoAhvMQRDUpwfXhT5jA">
            Under #metoo hörde vi om #givaktochbitihop om övergrepp och kränkningar
            inom Försvarsmakten. Många var vittnesmålen om sexuella trakasserier,
            förminskanden och ovälkomna beteenden som kvinnor utsatts för
            inom Försvarsmakten.
          </p>
          <p xml:id="i-LtRD1WoRrTvzod2JBReQvN">
            Försvarsmakten är bland de bästa i klassen när det gäller styrdokument
            och handlingsplaner för ökad jämlikhet och jämställdhet. Det högsta
            ledararskapet, försvarsmaktsledningen, inkl. både ÖB och arméchef
            har vid upprepade tillfällen och oerhört tydligt lyft vikten av
            att stå upp för likabehandling, jämlikhet och jämställdhet. Inte
            minst efter #metoo men också senare. Deras budskap är att personer
            som ägnar sig åt kränkande behandling inte har en plats i Försvarsmakten.
            Trots det har vi i media det senaste året vid flera tillfällen
            kunnat läsa om kränkande beteenden som drabbat värnpliktiga på
            K3 i Karlsborg
            <ref target="i-TmjQEz8g9aAJVDWayEKyp6">
              [3]
            </ref>
            , vi har i media kunnat läsa om att visselblåsare blivit uppsagda
            på studs medan beslut om misstänkta förövare drar i långbänk
            <ref target="i-5SMAHBUhUkCmQ8nzdXWNnc">
              [4]
            </ref>
            . I utredningen kring K3 bekräftade Försvarsmaktens egna utredning
            att kränkande beteende hade förekommit men kom också till slutsatsen
            att det var enskilda händelser och inte strukturella problem.
          </p>
          <p xml:id="i-6oKGbDPCMV1ZTmWpD6eucy">
            Centerpartiet har under våren 2021 genomfört ett antal intervjuer
            med personer som under kortare och längre tid jobbat inom Försvarsmakten,
            några är fortfarande anställda, andra har efter mångårig tjänstgöring
            avslutat sina uppdrag och anställning. Vi har pratat med kvinnor
            och män med olika befattningar, inom olika försvarsgrenar. Vi
            har också varit i kontakt med Officersförbundet. Fram träder en
            bild av en arbetsplats där Försvarsmaktsledningens ord, alla policys
            och handlingsplaner inte får genomslag fullt ut i organisationen,
            allra minst ute på förbanden, även om förbanden också arbetar
            både med värdegrundsfrågor och har planer för likabehandling och
            jämställdhet. De vi pratat med ger intrycker av att arbetet inte
            sker systematiskt utan drivs av eldsjälar som inte ersätts när
            de slutar och att policys och handlingsplaner inte alltid följs
            upp av högsta ledningen vid förbandsbesök. Vi hör om befäl på
            förband som blundar, lägger dövörat till och inte visar med själ
            och hjärta att det är viktigt att policy och handlingsplaner får
            genomslag och praktisk betydelse. Vi hör om värnpliktiga som uttrycker
            att ÖB:s ord är PK. Som en av de intervjuade sa ”Det når inte
            ända ner, man ger dom svaren som dom vill höra och sen behöver
            man inte göra mer – det stannar på mellannivå.” Något som dock
            nämns som mycket positivt och värdefullt av det som Försvarsmakten
            gör är bl.a. de kvinnliga nätverk för värnpliktiga som finns på
            förband där frågor och utmaningar dryftas, och där man kan ta
            stöd av varandra och erfarna kollegors erfarenheter.
          </p>
          <p xml:id="i-HvGpG3VP2gN628tGAWmPkN">
            Inom Försvarsmakten är behoven inom inte minst officersförsörjningen
            skriande och stora glapp finns att täcka kommande år när dessutom
            försvaret ska växa på fler orter runt om i landet. Försvarsmakten
            är undantagen kravet på att militära befattningar ska utlysas.
            Det har i grunden att göra med att militär personal ska kunna
            placeras där de bäst behövs, var som helst i landet. Många tjänster
            utlyses dock, även om vi har nåtts av uppgifter att många handplockas
            till tjänster och att utlysningarna inte sällan är för syns skull.
            Det finns tilltänkta och tillfrågade kandidater för tjänsterna
            redan innan. Dock är det så att uppfyller man kraven på samma
            nivå ska underrepresenterat kön gå före vid rekrytering.
          </p>
          <p xml:id="i-34FzVFYeXqJBg9XdyfX8dK">
            Vi har förutom de vittnesmål vi själva hört, tagit del av slutsatserna
            från två stycken undersökningar, dels Försvarsmaktens egen medarbetarundersökning
            FM Vind, dels Officersförbundets egen medlemsundersökning.
          </p>
          <p xml:id="i-7XVHc4sbMpoPdWtzDmUzLy">
            Från FM Vind kan vi läsa:
          </p>
          <p xml:id="i-2gmc7y3Q3heQwgNTc47M9H">
            ─ Andelen som anger sig varit utsatt för ovälkommet beteende
            ökat från 6,6 % till 7,1 % mellan 2019 och 2020.
          </p>
          <p xml:id="i-4RRN9wh2i1p4hCKjuEtwMu">
            ─ Flest anger arbetskamrater/kollegor på förbandet som de som
            utsätter en för ovälkommet beteende. En klar ökning mellan 2019
            och 2020.
          </p>
          <p xml:id="i-DkCyTXiuENj7MwjT9wTmxH">
            ─ Det vanligaste förekommande uttrycket för ovälkommet beteende
            är genom subtila, upprepade handlingar som får individen att känna
            sig nedvärderad eller förminskad.
          </p>
          <p xml:id="i-VboPZi5McW8aD8Pbg8RFGr">
            ─ Andelen som upplever att de är utsatta för diskriminering och
            kränkande särbehandling är på samma nivå 2020 som 2019, 32 %.
          </p>
          <p xml:id="i-GxVRkeb97jwiUGBkmCpDVJ">
            ─ Det är framför allt sexuella trakasserier som ökar procentuellt
            sett (från 5 % 2019 till 8 % 2020).
          </p>
          <p xml:id="i-QJjJX3aB2ysWxbQyu4MDaX">
            ─ Man ser också en ökning av de som anger sexuella trakasserier/övergrepp
            som något de själva upplevt sig utsatta för.
          </p>
          <p xml:id="i-VnrdwzyyodptxoLyh67njQ">
            ─ Sexuella trakasserier – i följande bakgrundskategorier har
            en ökning från 2019 skett med minst sex procentenheter: Kvinnor,
            under 25 år, alla militära kategorier, anställningstid mellan
            5–15 år.
          </p>
          <p xml:id="i-95CaBcGbN4sQ6QJggUDVBz">
            I officersförbundets undersökning anger 17 % att de blivit utsatta
            för ovälkommet beteende, 15 % att de blivit utsatta för diskriminering
            och 1 % att de blivit utsatta för sexuella trakasserier.
          </p>
          <p xml:id="i-6f4QcjJUkYWHVHRPAUDkKz">
            Det kan så klart vara enskilda incidenter vid varje tillfälle,
            eller så finns det ett större problem som beror på organisation,
            ledning och förtroende, och som fortsatt måste adresseras. Vilket
            också görs, men kan aldrig göras nog.
          </p>
          <p xml:id="i-AXjVzRhHkUmPTtjWF62nBw">
            Det är oroande att så pass många av de anställda anger att de
            blivit utsatta för ovälkommet beteenden och diskriminering såväl
            som att andelen som säger att de utsätts för sexuella trakasserier
            ökar, inte minst bland de unga kvinnorna. Att många också anger
            att det är kollegor som utsatt en för ovälkommet beteende kan
            innebära både att det är svårare att anmäla, men också att det
            kan vara svårare att komma till rätta med när chefer kanske måste
            rätta till sin kompis beteende. Kanske en person man själv anställt
            och handplockat in organisationen. Att under lång tid utsättas
            för subtila och nedbrytande och förminskande kommentarer kan tyda
            på att de som utsätter andra för det, vet att det är svårare att
            anmäla en subtil kommentar än ett rent övergrepp, men också att
            dessa passerar utan åtgärd, och därmed blir en del av ett kulturellt
            problem.
          </p>
          <p xml:id="i-9XGz52ZtnzWmZMSnUehcPT">
            Att officersförsörjningen lider av stora, skriande behov kan
            också innebära en risk för att man låter ovälkommet beteende passera
            eller att konsekvenserna blir små för den chef/officerare som
            inte anmärker mot eller tar tag i problem som uppstår. Att det
            finns en kultur av att handplocka personer till olika tjänster
            kan också bidra till de höga siff­rorna på personer som känner
            sig utsatta för diskriminering och kränkande särbehand­ling, åt
            båda hållen. Det är meriterande att ha gjort utlandstjänstgöring
            om man ska göra karriär i Försvarsmakten, och även om kvinnor
            som är officerare också gör utlands­tjänstgöring möts kvinnor
            i mycket större utsträckning än män av samhällets fördomar om
            de åker iväg 6 månader och lämnar barn hemma. Barriären är högre
            för kvinnor att åka iväg. Män med små barn ifrågasätts inte ute
            i samhället på samma sätt även om de åker på utlandsmission. Det
            kan påverka kvinnors möjlighet att göra karriär inom Försvarsmakten
            senare i det fall kvinnor i mindre utsträckning är benägna att
            åka iväg på utlandstjänstgöring. Här kan det behöva ses över vilka
            erfarenheter som är meriter­ande inom Försvarsmakten i karriärstegen
            så att män och kvinnor har samma förut­sättningar till vidare
            utveckling inom Försvarsmakten.
          </p>
          <p xml:id="i-JffzD6Fmkz3gtFp5v2eDCt">
            För att adressera de utmaningar som finns på jämställdhetsområdet,
            för att minska risken för ovälkommet beteende och för att män
            och kvinnor ska kunna göra karriär på lika villkor har Centerpartiet
            ett antal förslag till åtgärder, framtagna efter intervjuer med
            ett antal nuvarande och tidigare anställda inom Försvarsmakten,
            unga och äldre, kvinnor och män, soldater, officerare och civilanställda.
            Förslagen kommer i mångt och mycket från personerna själva, utifrån
            deras erfarenheter av att arbeta inom Försvars­makten. Det är
            värt att lyssna på.
          </p>
          <list style="ol">
            <item xml:id="i-WwxY6MxbA3BUAWebHLW8LK">
              Sätt ett högt långsiktigt mål för antalet kvinnliga värnpliktiga
              till 40 % år 2030 och intensifiera arbetet med aktiva åtgärder
              för att nå dit. Lär av länder som kommit längre än oss, exempelvis
              Norge för att uppnå målet om 30 procent värnpliktiga 2025.
            </item>
            <item xml:id="i-DDDwt4mcM6FpDeeXEGSoyL">
              Ge förbanden större möjligheter att till Plikt- och prövningsverket
              önska jämställda grupper och underrepresenterat kön på vissa befattningar
              som ett sätt att få optimalt fungerande grupper utifrån förbandens
              egna behov och bedömningar.
            </item>
            <item xml:id="i-6M1A7jz2xyoAiNpFttgN9i">
              Varje förband bör ha en medinflytandeofficer med lång erfarenhet
              av praktiskt ledarskap och närhet till verksamheten som kan bli
              länken mellan de värnpliktiga och förbandschefen. Medinflytande
              står på två ben, det formella och det informella där förtroende
              byggs mellan människor.
            </item>
            <item xml:id="i-9T2FdpAtsPyTtAmd7fB22U">
              Inrätta oberoende visselblåsarfunktioner inom alla förband och
              garnisoner och ett neutralt och oberoende utredningsstöd som ska
              användas om någon anmäler in incidenter till den. Den som anmäler
              ska inte känna att HR går arbetsgivarens ärenden.
            </item>
            <item xml:id="i-S5qktBiGqBeGJ8rzQiPq9p">
              Skapa en obligatorisk och standardiserad utbildning om jämställdhet,
              värdegrund och medinflytande som alla förband återkommande ska
              genomföra. Det ska inte vara upp till eldsjälar att se till att
              dessa blir av utan det måste ske mer systematiskt och alla förband
              måste ha en person som ska kunna genomföra dessa utbildningar.
            </item>
            <item xml:id="i-RaZ5MDnJiPjBf948mz8qe2">
              Den värdegrundsutbildning och de värdegrundssamtal som sker under
              värnplikten behöver genomföras regelbundet under hela utbildningen,
              inte bara under de inledande veckorna när de värnpliktiga inte
              känner varandra än.
            </item>
            <item xml:id="i-MHcxRshKNgGdG8mNFKs9t">
              Att förbandens arbete och organisation för jämställdhet och medinflytande
              tas upp och bedöms vid alla träffar mellan Försvarsmaktsledning
              och förbandsledning.
            </item>
            <item xml:id="i-R2viSAkJN7KeWzw5ZHiXRe">
              Utveckla vad som är meriterande i karriärvägen inom Försvarsmakten.
              Den som haft en organisation för likabehandling och jämställdhet,
              har lyft, tagit tag i och kommit till rätta med sådana problem
              som uppstår vid förbanden ska gynnas för det vid kommande anställningar.
              Det ska vara viktigare än att en person tjänstgjort utom­lands.
            </item>
            <item xml:id="i-MTgdA8B8UvGHf5HSxLGPmz">
              Säkerställ att kvinnliga soldater kan genomföra övning och strid
              med utrustning och skydd som inte hämmar deras rörelser och begränsar
              deras eller gruppens förmåga att strida och som inte gör ont.
              Det handlar om grund och botten om överlevnad, om att kvinnors
              utsätts för större risker än män när utrustningen inte passar.
            </item>
          </list>
          <head xml:id="i-AfhHoMSEXboJMeA2RJoJXE" type="h2">
            Anställda soldater och officerare
          </head>
          <p xml:id="i-T87jEQQRbpjRXktJuC2PRy">
            Personalförsörjningen inom Försvarsmakten är en av de största
            utmaningarna för fram­över. Ökade krav på beredskap, historiskt
            sett låga utbildningsnivåer, en åldrande officerskår och nu en
            växande organisation med många värnpliktiga, ligger bakom ut­maningarna.
            Här behöver vi tänka både i kort och långt perspektiv för att
            hitta lösningar. Flexibilitet och en bred palett av lösningar
            kommer behövas.
          </p>
          <p xml:id="i-QDbBQU9n5ZpizPL9Qy7NC9">
            En lågt hängande frukt är att yrkessoldaternas visstidsanställningar
            på 8 + 4 år antingen förlängs eller att personerna vid behov kan
            gå vidare inom Försvarsmakten och erbjudas utbildning och tjänst
            som exempelvis specialistofficerare. Då kan all den erfarenhet
            som byggts upp under 12 år finnas kvar inom Försvarsmakten. Detta
            behöver genomföras i närtid.
          </p>
          <p xml:id="i-PtRrM9peu5ufY62c3qM4to">
            Vi behöver snabbt komma upp till 8 000 värnpliktiga. För att
            också gynna officers­försörjningen framåt är det viktigt att utbilda
            kompanibefäl och plutonsbefäl, vilket skapar ett flöde in i yrket,
            vilket är bra för officersförsörjningen.
          </p>
          <p xml:id="i-2JGJiT5GfGqhSsQasi9gzq">
            En annan åtgärd är att förlänga pensionsåldern så att den följer
            samma regelverk som gäller i samhället i övrigt. Den livserfarenhet
            som dessa besitter är värdefull att ta tillvara i försvarsmakten.
          </p>
          <p xml:id="i-DaanqPqat7e2SunnHbtxDi">
            Lönesättningen förhandlas av parterna men det är viktigt att
            Försvarsmakten kan erbjuda goda villkor och goda incitament för
            den personal som är intresserad av att söka sig till, stanna kvar
            i ytterligare några år eller för den som vill återvända till Försvars­makten
            efter några år i civil karriär, exempelvis.
          </p>
          <head xml:id="i-9TjKg4M2RekWty3nAXCxst" type="h2">
            Veteraner
          </head>
          <p xml:id="i-PfH3gVbKP3rWQdyVqNFPYW">
            Sveriges veteranpolitik behöver fortsätta utvecklas. Det är bra
            att regeringen annonserat att en veteranstrategi ska tas fram
            även om regeringen kunnat göra mer, tidigare. Vi anser inte att
            regeringen gjort tillräckligt för att utveckla den sammanhållna
            veteran­politik som Alliansen påbörjade. I takt med att fokus
            för svenskt försvar kommer att läggas på nationellt försvar av
            Sverige, det territoriella försvaret kan veteranbegreppet behöva
            vidgas och komma att omfatta fler. Idag är veteranpolitiken nära
            förknippad med att genomföra internationella insatser. Men oavsett
            om fokus ligger på nationellt försvar och internationella insatser
            behöver veteranpolitiken hållas samman. Genom att se helheten
            kan kontinuitet skapas också i veteranpolitiken. Sverige kommer
            fortsatt bidra till internationell fred och säkerhet genom internationella
            insatser.
          </p>
          <p xml:id="i-EwnfjaaRuxmhXQuXA8ZX5R">
            Centerpartiet att de soldater och officerare, men även civilanställda,
            som genomför utlandsmissioner ska mötas med stor respekt och det
            är viktigt att det finns ett ordentligt omhändertagande efter
            en mission. Samtidigt drar ofta familj och nära anhöriga till
            den som är på utlandsmission ett stort ansvar hemma, kanske känner
            oro under tiden missio­nen pågår. Vi anser att mer behöver göras
            för att militära och civila veteraner och dess anhöriga ska få
            ett stöd som står i proportion till de risker och påfrestningar
            som de utsätts för.
          </p>
          <p xml:id="i-8WTxbzenEwWG18T1Etz1zZ">
            Vi vill att ett veterancenter i ordets rätta bemärkelse skapas.
            Det ska vara ett samlat veterancenter som har i uppdrag att arbeta
            med militära och civila veteraner som bidragit till fred och säkerhet
            i krig eller katastrofområden. Veterancentret behöver få de resurser
            och den uppmärksamhet som krävs för att kunna erbjuda våra veteraner
            ett värdigt stöd på riktigt. Dels behöver vi lyfta de anhörigas
            roll och erbjuda även dem ett utökat stöd. Det är viktigt både
            för att uppmärksamma den tuffa period de får genomgå när deras
            närstående är utsänd på vad som kan vara ett livsfarligt uppdrag,
            men också för att det är en trygghet för våra veteraner att veta
            att deras nära och kära kan få stöd.
          </p>
          <p xml:id="i-PaKtEMDkLuqZEArLNAJt4t">
            Veterancentret ska vara ett samordnings- och kunskapsnav som
            utsända och deras anhöriga kan vända sig till innan, under och
            efter en insats. Det är viktigt att det finns ett ordentligt omhändertagande
            under och efter en mission. Veterancentret ska vid behov därför
            också erbjuda psykologstöd och möjlighet till rekreation och återhämtning
            för de veteraner och anhöriga som behöver. Goda erfarenheter kan
            hämtas från det stöd som ges till försvarets veteraner i Norge,
            där ett likande center byggts upp med goda resultat.
          </p>
          <head xml:id="i-AEJ6dgXpRg4KjS4N1puTkm" type="h1">
            Internationella militära insatser
          </head>
          <p xml:id="i-2GMvjiWS9oENugE1oUtGyL">
            Sverige har under många år deltagit i internationella insatser
            under FN-, Nato- och EU-flagg, alltid med FN-mandat i grunden.
            Även om deltagandet är lägre och antalet insatser färre nu jämfört
            med för några år sedan är de insatser som Sverige deltar i viktiga
            och gör skillnad i de länder där vi deltar. Det är alltjämt viktigt
            att Sverige deltar där och om vi kan göra skillnad. Efter den
            utveckling vi sett i Afghanistan med det snabba, fullskaliga amerikanska
            tillbakadragandet och talibanernas återkomst efter 20 år internationell
            närvaro måste svenskt bidrag till framtida militära insatser för
            internatio­nell fred och säkerhet prövas utifrån vunna erfarenheter
            och en bred utvärdering.
          </p>
          <p xml:id="i-UwPBpR4SMNPx9b4rWMtusA">
            Det är viktigt att det finns en tydlig exit-strategi för de internationella
            insatser som Sverige deltar i. Erfarenheter av tillbakadragandet
            i Afghanistan måste ligga till grund för utformningen av exitstrategier
            för framtida militära insatser Sveriges bidrag till Afghanistan
            i stort, måste utvärderas i sin helhet, inkl. avslutet.
          </p>
          <p xml:id="i-NsCVgzHjuJuUvQGJpPpjAX">
            Det kan knappast ses som en framgång att de afghanska nationella
            säkerhetsstyr­korna efter 20 års uppbyggnad visade sig inte var
            redo att slåss på egen hand för att försvara sitt land mot talibanernas
            återkomst. Här finns mycket att lära för framtida in­satser. Det
            är vår uppfattning att deltagande i internationella insatser bidrar
            till förmåge­utveckling för det svenska territoriella försvaret,
            det är dock inte ensamt anledning nog till att fortsätta delta
            i internationella militära insatser. Det måste också finnas ett
            inter­nationellt mervärde.
          </p>
          <p xml:id="i-N1MfYoixkZSnQo36XQLoh7">
            Det är viktigt att komma ihåg att den militära internationella
            insatsen i Afghanistan har, tillsammans med det omfattande bistånd
            som Sverige bidragit med under lång tid, gjort stor skillnad i
            människors vardag, inte minst kvinnor och barn. Det har möjliggjort
            skolgång för miljontals barn, tydligt förbättrat hälsovården i
            landet och mödradödlig­heten har minskat.
          </p>
          <p xml:id="i-6LnP7aJLbxhy3Hpnk2xmtM">
            Sveriges samlade insats och närvaro behöver utvärderas, gärna
            i form av parlamen­tarisk utvärdering eller kommitté. Det är viktigt
            för att uppsummera och säkerställa av en bredare samsyn/seende
            kring olika fakta, mervärden och konsekvenser. Får vi inte det
            kommer vi landa i ständiga debatter om Afghanistaninsatsen och
            svenskt deltagande kring framtida insatser. Det är inte läge att
            i ”stundens hetta” landa i slutsatsen att Sverige inte ska delta
            i internationella insatser framöver. Sverige bygger fortsatt säkerhet
            tillsammans. Vi ska inte bli hemmablinda.
          </p>
        </div>
        <div type="motSignatures">
          <list>
            <item xml:id="i-2gynDwquw7Nqr4AVR6TADP">
              Daniel Bäckström (C)
            </item>
            <item xml:id="i-8utrHCaCwMwuJ1fDWSJPF3">
              Lars Thomsson (C)
            </item>
            <item xml:id="i-FodGAwGQkCavTkMc8aLJHh">
              Annika Qarlsson (C)
            </item>
            <item xml:id="i-6rfQrdNuEGEKSLZmpnMEut">
              Mikael Larsson (C)
            </item>
            <item xml:id="i-8cyYuCUxV6Xpt5zQvwQETK">
              Kerstin Lundgren (C)
            </item>
            <item xml:id="i-UBM8vH2P1Rk5Emnu98VKHS">
              Magnus Ek (C)
            </item>
            <item xml:id="i-H6T639WtQPcER5TQpdqpJu">
              Linda Modig (C)
            </item>
            <item xml:id="i-K1zQAXkFCyAvbJJ4fYsUJY">
              Ola Johansson (C)
            </item>
          </list>
        </div>
        <div type="motNotes">
          <noteGrp>
            <note xml:id="i-6eAekpbjdVBHzJmSWvLMA9">
              [1] https://frifagbevegelse.no/debatt/kvinner-i-forsvaret-er-en-suksess-6.490.715103.53ebf2ca93.
            </note>
            <note xml:id="i-Pq4t3omB89bpnaADpXqgYK">
              [2] https://www.nrk.no/norge/avtroppende-forsvarssjef_-kvinnene-gjor-oss-bedre-til-a-krige-1.15079165.
            </note>
            <note xml:id="i-TmjQEz8g9aAJVDWayEKyp6">
              [3] https://www.svt.se/nyheter/lokalt/vast/forsvarsmaktens-utredningar-klar-bekraftar-brister-pa-jagarutbildningen.
            </note>
            <note xml:id="i-5SMAHBUhUkCmQ8nzdXWNnc">
              [4] https://www.st.nu/logga-in/visselblasare-larmade-om-missforhallande-inom-hemvarnet-fick-plotsligt-sparken-kanns-hanfullt.
            </note>
          </noteGrp>
        </div>
      </div>
    </body>
  </text>
</TEI>
