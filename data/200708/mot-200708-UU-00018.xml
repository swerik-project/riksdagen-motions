<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00018">
  <teiHeader>
    <fileDesc>
      <titleStmt>
        <title>med anledning av skr. 2007/08:51 Nationell strategi för svenskt deltagande i internationell freds- och säkerhetsfrämjande verksamhet</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:51 Nationell strategi för svenskt deltagande i internationell freds- och säkerhetsfrämjande verksamhet</title>
          <idno type="rdwebb">GV02U18</idno>
          <rs type="number">U18</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U18/text</ref>
          <ref type="dokument_url_html">http://data.riksdagen.se/dokument/GV02U18</ref>
          <ref type="dokumentstatus_url_xml">http://data.riksdagen.se/dokumentstatus/GV02U18</ref>
          <ref type="doc">http://data.riksdagen.se/fil/47866BD4-07DC-410C-A373-41CF9CA56AA4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-9t9E8aC3Jq3KdUugmC9EPf"/>
        <correspContext corresp="i-9t9E8aC3Jq3KdUugmC9EPf">
          <ref>Regeringsskrivelse 2007/08:51</ref>
        </correspContext>
        <correspAction xml:id="i-Rz4SHRxJWBd6jQkyEQyZv1" type="signed"/>
        <correspContext corresp="i-Rz4SHRxJWBd6jQkyEQyZv1">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-RZNwwHohbyBgLVVG4Dy1Bj"/>
        </correspContext>
        <correspAction type="referral" xml:id="i-X7YZavVXsfLCEBk9dorJKt">
          <date when="2008-04-04"/>
        </correspAction>
        <correspAction type="dismissal" xml:id="i-NSNHgayYLFtUSfB99E7hEv">
          <date when="2008-04-03"/>
        </correspAction>
        <correspAction type="dismissal" xml:id="i-9fgrewrzwogKNu3Uc7dYhe">
          <date when="2008-04-03"/>
        </correspAction>
        <correspAction type="transfer" xml:id="i-6bw2oUpXGB5n9qsMXGJFzY">
          <date when="2008-04-02"/>
        </correspAction>
        <correspAction type="submission" xml:id="i-NQwrmBg6NrX6kYLkhkzWKA">
          <date when="2008-04-02"/>
        </correspAction>
        <correspAction type="assigned" xml:id="i-DGTLGX1XBtWYL2B9GWcYGY"/>
        <correspContext corresp="i-DGTLGX1XBtWYL2B9GWcYGY">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-S1PU3TTT5E8RYWcX3Rz63v">
            Förslag till riksdagsbeslut
          </head>
          <list style="ol">
            <item xml:id="i-DFZWL1vhrZqVypVTqDP3RS">
              Riksdagen tillkännager för regeringen som sin mening vad som
              anförs i motionen om behovet av en nationell strategi för svenskt
              deltagande i internationella insatser.
            </item>
            <item xml:id="i-X6WsTC8Sgtk1P3MEnRv7fj">
              Riksdagen tillkännager för regeringen som sin mening vad som
              anförs i motionen om riksdagens beslutsrätt över deltagandet i
              internationella insatser.
            </item>
            <item xml:id="i-MXLc7YyJyntbM14anGVjUt">
              Riksdagen tillkännager för regeringen som sin mening vad som
              anförs i motionen om förhållningssätt vid folkrättsbrott och övergrepp
              inom internationella insatser.
            </item>
          </list>
        </div>
        <div type="motContent">
          <head type="h1" xml:id="i-2ozRKjxZeJkytzgsYxXyjW">
            Inledning
          </head>
          <p xml:id="i-BUh794eqRLPrQ3VcfYmB5q">
            Regeringen har sedan lång tid aviserat en nationell strategi
            för Sveriges internationella insatser. Denna har nu kraftigt försenad
            kommit till riksdagen i form av en skrivelse. Problemet med denna
            skrivelse är dock inte att den är försenad utan att den inte innehåller
            någon strategi.
          </p>
          <p xml:id="i-VeEHoQZkDXSdwJNsTWJ6fs">
            Inledningen består av idel brasklappar:
          </p>
          <p xml:id="i-Df1DAVBBGFqMhvboxwcrCe">
            Strategin, som har ett långsiktigt perspektiv, föregriper inte
            den kommande inriktningspropositionen för försvaret, andra prioriteringar
            eller de överväganden i övrigt som görs i respektive års budgetproposition.
            Den föregriper inte heller Försvarsberedningens arbete. Det är
            ett politiskt intresse att säkerställa att Sverige fortsatt har
            den handlingsfrihet som behövs för att kunna ta ansvar i nya och
            oförutsedda freds- och säkerhetsfrämjande insatser.
          </p>
          <p xml:id="i-CP2CUbWLGMoSPT7etcq6Mj">
            Regeringens s.k. nationella strategi styr således inte över någonting
            och betyder följaktligen ingenting.
          </p>
          <p xml:id="i-4cMfdmKSpLzAcDMeW6gYEh">
            Det är sorgligt att se hur regeringens oskickliga hanterande
            av Försvarsmakten fortsätter. En nationell strategi borde ha kunnat
            ge svar på viktiga frågor om behov, efterfrågan och förmåga. Och
            hur regeringen avser att prioritera i ett läge när det är uppenbart
            för alla, utom regeringen, att Sverige inte har resurser att göra
            allt överallt.
          </p>
          <p xml:id="i-CpuD6m5oQH2h4uHNgKwpde">
            Vi socialdemokrater har, i opposition, inte insyn för att kunna
            veta något om förfrågningar som kan ha inkommit från t.ex. FN
            eller EU om framtida svenska bidrag till internationella fredsbevarande
            operationer. Inte heller har vi de resurser som ett regeringskansli
            har och därför är det för oss omöjligt att under en kort motionstid
            göra vad regeringen inte klarat av, att presentera en samlad nationell
            strategi.
          </p>
          <p xml:id="i-8pokD6JZeyDzKpbrR5wqLf">
            Vi vill dock med denna motion lyfta frågeställningar som borde
            ha behandlats i en strategi om våra internationella insatser.
          </p>
          <p xml:id="i-NVE1d7e1aowWS5975fFWeX">
            En strategi för Sveriges deltagande i internationella insatser
            borde konkret ha belyst hur utrikes-, försvars-, säkerhets- och
            utvecklingspolitiken ömsesidigt berikar varandra och skapar en
            genomtänkt helhet som därigenom lägger grunden för breda välplanerade
            insatser. Regeringens skrivelse berör inte ens grundläggande frågor
            som: Hur prioriterar vi när våra resurser inte räcker till för
            allt vi vill göra? Vilka tänkbara behov av svenskt deltagande
            ser vi framöver?
          </p>
          <p xml:id="i-6DttFCtSCVmSChzhzQA4K3">
            I regeringens skrivelse talas mycket om samlade insatser med
            både civila och militära delar, men några konkreta resonemang
            eller avvägningar finns inte.
          </p>
          <p xml:id="i-Rq7T9UD8oSNM8ndKJ4idbE">
            Vi socialdemokrater är positivt inställda till samordning och
            strategisk styrning för att olika typer av insatser ska kunna
            öka varandras verkningsgrad. Men det är inte realistiskt, eller
            kanske ens önskvärt, med helt samlade civilmilitära insatser.
            Det finns flera viktiga och komplexa frågeställningar som en strategi
            måste ta ställning till eller åtminstone problematisera kring.
            Några sådana frågor är:
          </p>
          <list style="ul">
            <item xml:id="i-JsFFg3L9GrfprAsRYEbARb">
              Risken för att de civila insatsernas opartiskhet ifrågasätts.
              Det kan äventyra både säkerheten för exempelvis biståndsorganisationernas
              personal liksom deras möjligheter att verka.
            </item>
            <item xml:id="i-55w2u8ZPxvXaq62qMUbuzQ">
              Det är svårt att föra samman olika insatsers ledning och struktur
              både på grund av de stora olikheterna mellan civila och militära
              strukturer och det faktum att olika insatsers självständighet
              kan ifrågasättas.
            </item>
            <item xml:id="i-Pn9s97N4uvCpRLZaw2GmaW">
              De civila insatserna är inte heller enhetliga. De kan vara av
              helt olika karaktär: svenska enskilda organisationer, statliga
              myndigheter eller multilaterala EU- eller FN-organ. En del insatser
              är finansierade från Sverige men utförs av andra. Vad eller vilka
              av dessa tänker sig regeringen ska ingå i den samlade strategin?
            </item>
            <item xml:id="i-H2jBwpusU1YkPgQCkWSwwe">
              När en nation bedriver totalentreprenad i ett visst område kan
              problem uppstå. Ett exempel är de spänningar som kan bli följden
              av att Sverige kanaliserar bistånd för återuppbyggnad till ett
              område där svensk trupp är verksam samtidigt som grannområdet
              där annat lands trupp verkar inte får del av sådana resurser.
              Om dessutom dessa två områden domineras av olika befolkningsgrupper
              kan problemen bli ännu större.
            </item>
            <item xml:id="i-4uDKABAtRL4YiUrs7z9ovC">
              Vad som ska vara styrande för hur de civila resurserna kanaliseras.
              Det är inte alls säkert att de största biståndsbehoven finns just
              där de svenska trupperna är verksamma eller att den typ av bistånd
              som efterfrågas är något just Sverige är det mest lämpade landet
              att bidra med.
            </item>
          </list>
          <p xml:id="i-6qjER3ADyj6KYrjxDbVDL1">
            Vi socialdemokrater har tidigare påtalat behovet av en bred strategi
            när det gäller de viktiga och svåra insatserna i Afghanistan.
            Detta har regeringen ännu inte klarat av att leverera. Den utmärkta
            redogörelse om en samlad Afghanistaninsats som Norges socialdemokratiska
            utrikesminister lagt fram inför Stortinget visar kvalitetsskillnaden
            mellan dessa två regeringar. Afghanistan utgör ett tydligt exempel
            på hur utveckling och säkerhet hänger ihop liksom på behovet av
            samordning av sinsemellan olika komponenter i en total insats.
          </p>
          <p xml:id="i-T1gDbsBw7juhM4YNrkQrHu">
            Behovet av en genomtänkt strategi för våra internationella insatser
            bevisades mycket tydligt av regeringens hantering av operationen
            i Tchad nyligen. Moderata ministrar visade en sällan skådad splittring.
            Sten Tolgfors, Sveriges moderate försvarsminister skrev en artikel,
            Sanningen om Tchad, där han hävdade att regnperioden omöjliggjorde
            en förlängning. Moderate finansministern Anders Borg pekade på
            kostnaderna som hindret för en förlängning. Samtidigt menade den
            moderate statsministern Fredrik Reinfeldt att Tchadoperationen
            egentligen är fel typ av insats och att Sverige borde inrikta
            sig på mer långsiktiga insatser. Därför var han emot en förlängning.
            Den moderate utrikesministern Carl Bildt lät sig dock gärna intervjuas
            om möjligheter att förlänga insatsen.
          </p>
          <p xml:id="i-9VX5KosKmgBzn6244JstwB">
            Skrivelsen ger ingen ledning vad gäller inriktningen och planeringen
            av framtida insatser eftersom det regeringen säger i klartext
            är att Sverige ska vara berett att göra allt och vara överallt.
            Det innebär beredskap för insatser i såväl öken- som polarklimat
            och allt däremellan. Inte nog med att Sverige ska göra allt och
            vara överallt, vi ska därutöver också ha en mycket stor kapacitet.
            I skrivelsen kan man exempelvis läsa att Sverige ska ha kapacitet
            till såväl snabbinsatser som till långsiktiga och mer kortvariga
            insatser.
          </p>
          <p xml:id="i-YX5PsqwW7LJrdCwZ8aa4ao">
            Tyvärr är det orealistiskt att tro att allt detta är möjligt.
            Skrivelsen har mer karaktär av önskelista än strategi. Det måste
            vara frustrerande för ÖB och Försvarsmakten att försöka läsa ut
            en inriktning ur denna skrivelse.
          </p>
          <head type="h1" xml:id="i-Rh5DD3EMV92sTCGmCQ49Uz">
            Bakgrund
          </head>
          <p xml:id="i-2rmhcnfzLqG3f7rEvK8wqK">
            Sverige har en stark tradition av att delta i internationella
            fredsbevarande insatser. Sedan 1956 har ca 100 000 svenskar tjänstgjort
            i utlandsstyrkan. Sammanlagt har vi deltagit i 120 insatser i
            60 länder från Suezbataljonen 1956 till dagens insatser i Afghanistan,
            Kosovo och Tchad.
          </p>
          <p xml:id="i-H8C1rfMG2NcDzNwUKieqve">
            Fram till 1990-talet var Sverige med i nästan alla internationella
            operationer. Under Kongokrisen 1961, då flera svenskar omkom,
            fördes en svensk debatt om vårt deltagande. Efter detta följde
            en period av mindre utsatta uppdrag, exempelvis på Cypern där
            Sverige deltog 19641986.
          </p>
          <p xml:id="i-QJAZqBQ9Kfw2XMBHZf9pMe">
            Insatserna kan vara av olika karaktär, från fredsbevarande till
            fredsframtvingande. Insatserna grundar sig på ett folkrättsligt
            mandat från FN. FN kan sedan ge andra organisationer i uppdrag
            att genomföra insatserna, såsom EU, Nato eller Afrikanska unionen.
            Vi socialdemokrater har drivit på för en politik där det gamla
            svenska invasionsförsvaret gradvis har ställts om till ett insatsförsvar.
            Vi har aktivt medverkat till att stärka och modernisera det internationella
            samfundets förmåga till kris- och konflikthantering.
          </p>
          <p xml:id="i-Vv1Km847rBKTdrLnn2dYcK">
            Sverige har under lång tid arbetat för att stärka det internationella
            samfundets civila och militära krishanteringsförmåga. Preventiv
            diplomati och konfliktförebyggande åtgärder är de viktigaste verktygen,
            men tyvärr är ibland också militära insatser nödvändiga för att
            exempelvis:
          </p>
          <list style="ul">
            <item xml:id="i-658NTonHxJNDP26JBPSCjB">
              förhindra att en konflikt bryter ut som FN-insatsen Unpredep
              i Makedonien
            </item>
            <item xml:id="i-8Z2YySRJnt4cje7UWquzKM">
              upprätthålla säkerhet och stabilitet så att en freds- eller demokratiseringsprocess
              kan fortgå, som EU-insatsen Artemis i Kongo
            </item>
            <item xml:id="i-GiKzQNVTszNxewQLGCjm7R">
              ingripa och stoppa en pågående konflikt, som Natoinsatsen Ifor
              i Bosnien-Hercegovina.
            </item>
          </list>
          <p xml:id="i-75YWjuudp93g85Rq43Uu1m">
            Vi ser i dag alltfler internationella operationer där sektorer
            utöver den militära ingår såsom poliser, åklagare och domare.
            Arbetet med säkerhetssektorsreformer för att skapa långsiktig
            säkerhet utgör en viktig del i många av dagens internationella
            insatser.
          </p>
          <p xml:id="i-9bAfxo23dF13UA6AGc63rT">
            Sverige var under det kalla krigets tid mycket aktivt i freds
            bevarande operationer. Världspolitiken under denna tid kan förenklat
            beskrivas som uppdelad mellan maktpolerna USA och Sovjetunionen.
            De två supermakterna tog ställning i stort sett i alla konflikter
            och stod oftast mot varandra. Sverige kunde spela en viktig roll
            efter en konflikt när alla parter var överens om ett fredsavtal.
            Sverige var av FN efterfrågat för dessa uppgifter eftersom vi
            inte tillhörde någon militär allians, vi var utan kolonial historia
            och kunde därmed upprätthålla en neutralitet mellan konfliktens
            parter. Sverige hade också välutbildade soldater samt bra materiel.
            Vi hade dessutom den politiska viljan att bidra till internationell
            fred och säkerhet.
          </p>
          <p xml:id="i-WwEmfGTqwg9shVSCoi656Z">
            1989 markerar en historisk brytpunkt. De första stenarna hackades
            loss ur muren mellan Öst- och Västberlin. Sovjetunionen upplöstes.
            Det kalla kriget var över. Det förut delade Europa kunde börja
            vandringen mot att bli en kontinent utan skiljelinjer. En ny tid
            var inne.
          </p>
          <p xml:id="i-P5NtSJSyssA1WwqKUTrQV6">
            Dessvärre var inte detta en alltigenom fredlig process vilket
            krigen på Balkan är ett sorgligt bevis för. Trots att konflikterna
            på Balkan utspelades på den egna kontinenten hade EU inte förmågan
            att hantera dem.
          </p>
          <p xml:id="i-HKVnQoa3kAsKYLBpb3VQbU">
            FN var rustat för freds bevarande operationer men krigen på Balkan
            visade att uppgiften hade förändrats. Det som nu krävdes var förmågan
            att stoppa pågående strider. Samtidigt var Nato arbetslöst eftersom
            den fiende organisationen hade skapats för att bekämpa (Sovjetunionen)
            inte längre fanns. Nato sökte en uppgift och hade soldater och
            materiel till sitt förfogande samt besatt den militära strukturen
            som uppgiften på Balkan krävde. FN hade behov av en utförare och
            gav därför Nato uppdraget. Bosnien innebar starten för det som
            vi i dag ser på flera platser, Natoledda operationer på FN:s uppdrag
            och mandat. På FN:s uppdrag kan flera olika aktörer leda operationer
            Nato, EU eller Afrikanska unionen.
          </p>
          <p xml:id="i-9bzcoL99NCmCYL8DjchSBv">
            Nato befinner sig i en förändringsprocess som kommer att pågå
            under lång tid framöver. Också Sverige berörs av detta. Från att
            ha varit en försvarsorganisation vars primära syfte var att försvara
            västeuropeiskt territorium har man gradvis ställt om för att möta
            den nya tidens hot mot vår säkerhet. Nato har i dag ett ökat fokus
            på fredsfrämjande operationer. Det är en nödvändig omorientering.
            Den har också lett till att Sverige i dag ibland samarbetar med
            Nato eftersom samarbetet är nödvändigt för att kunna delta i dessa
            internationella insatser.
          </p>
          <head type="h2" xml:id="i-SkSzmxFJND1xdKG4wfeNaY">
            Sveriges EU-medlemskap
          </head>
          <p xml:id="i-PdAgbd8s55BnDvRJ2YDNbN">
            1995 blev Sverige EU-medlem, och sedan dess utgör EU-samarbetet
            en central del av vår utrikes- och säkerhetspolitik. 2002 tog
            den socialdemokratiska regeringen initiativ till en ny säkerhetspolitisk
            doktrin. Fyra partier (s, m, c och kd) enades kring följande formulering:
          </p>
          <p xml:id="i-7pPnaXEDpNXZEzoMWDy4eb">
            Sveriges säkerhetspolitik syftar till att bevara fred och självständighet
            för vårt land, bidra till stabilitet och säkerhet i vårt närområde,
            samt stärka internationell fred och säkerhet. Sverige är militärt
            alliansfritt. Denna säkerhetspolitiska linje, med möjlighet till
            neutralitet vid konflikter i vårt närområde, har tjänat oss väl.
            För framtiden är det tydligare än någonsin att säkerhet är mer
            än avsaknad av militära konflikter. Hot mot freden och vår säkerhet
            kan bäst avvärjas i gemenskap och samverkan med andra länder.
            På det globala planet är det främsta uttrycket för detta vårt
            stöd till Förenta nationerna. Genom vårt medlemskap i den Europeiska
            unionen deltar vi i en solidarisk gemenskap vars främsta syfte
            är att förhindra krig på den europeiska kontinenten. En betryggande
            försvarsförmåga är en central del av svensk säkerhetspolitik.
            Sverige verkar aktivt för att främja nedrustning och icke-spridning
            av massförstörelsevapen.
          </p>
          <p xml:id="i-5a8pHwb7KHFj3ePreQxY3L">
            Under slutet av 1990-talet verkade Sverige och Finland två länder
            som står utanför militära allianser men med gedigna erfarenheter
            av fredsbevarande operationer för att EU skulle utveckla den civila
            såväl som den militära krishanteringen. Detta arbete leddes av
            ländernas utrikesministrar Lena Hjelm-Wallén och Tarja Halonen.
          </p>
          <p xml:id="i-VDVNiKXM4tohr1FuHWNpnc">
            EU har sedan dess fortsatt att utveckla strukturen för sin civila
            och militära krishantering för att EU ska kunna bidra till internationell
            fred och säkerhet. Enligt EU och Sverige har FN:s säkerhetsråd
            huvudansvaret för bevarandet av internationell fred och säkerhet.
            EU:s kapacitet ställs därför till FN:s förfogande. Alla militära
            EU-operationer har skett på FN:s begäran och under FN-mandat.
            Även de civila operationerna har skett på FN-mandat eller i någon
            form av samarbete med FN.
          </p>
          <p xml:id="i-CYaeXzwmHSXpd7zirHsNcV">
            Den första EU-ledda freds framtvingande operationen var Artemis
            i Kongo 2003 där Frankrike och Sverige deltog. Sedan dess har
            man inom ramen för EU:s gemensamma utrikes- och säkerhetspolitik
            genomfört ytterligare 15 insatser, varav de flesta har varit polisinsatser.
            Endast två EU-länder har deltagit i samtliga av dessa insatser
            Frankrike och Sverige.
          </p>
          <p xml:id="i-SC15Pu9L47CFgboGDejx91">
            Ett exempel på insats där FN har gett stöd för EU att utföra
            en operation är den i Tchad och Centralafrikanska republiken,
            där Sverige ingår. EU-insatsen är ett stöd till FN:s krishanteringsförmåga
            och vilar på ett tydligt folkrättsligt mandat. Socialdemokraterna
            välkomnar att EU på detta vis kan stödja FN:s arbete för kris-
            och konflikthantering. Vi anser att ett svenskt deltagande i en
            EU-styrka stödd av FN med syfte att bidra till säkerhet och skydd
            av såväl civilbefolkningen som flyktingar visar på Sveriges starka
            stöd till det multilaterala systemet.
          </p>
          <p xml:id="i-QguWDPXgffSRCSjhxXQVHe">
            Dåvarande utrikesminister Anna Lindh sade i sitt tal i Almedalen
            i juli 2003:
          </p>
          <p xml:id="i-KJBnfEfDQ734EnEMyDp4iW">
            För första gången den här våren har EU blivit så starkt i den
            gemensamma utrikespolitiken att när FN bad EU ställa upp så kunde
            EU skicka trupper till Kongo för att bevara freden i Kongo. Och
            det är också ett viktigt exempel på vad EU kan betyda utanför
            Europas gränser.
          </p>
          <head type="h1" xml:id="i-EUytzx42tAy4Yh7wpTM4j1">
            Folkrättsligt mandat
          </head>
          <p xml:id="i-WJUjtUar4rqHhJ2NHgivdZ">
            FN har genom säkerhetsrådet huvudansvaret för internationell
            fred och säkerhet. Huvudlinjen är att ett svenskt deltagande i
            fredsbevarande operationer utgår från ett folkrättsligt grundat
            mandat .
          </p>
          <p xml:id="i-BhV6CAFJ6VF6YXW7iijkRp">
            Nationalstaten har ansvaret att skydda sina egna medborgare.
            I de fall då staten inte vill eller förmår hindra folkmord, etnisk
            rensning eller liknande har det internationella samfundet ett
            ansvar att agera. Vi socialdemokrater stöder principen om det
            internationella samfundets skyldighet att skydda.
          </p>
          <head type="h1" xml:id="i-BNqMfvkopKebVQ2ud35hc6">
            Nordiskt samarbete
          </head>
          <p xml:id="i-KjEivWiobKywFhBxswBjix">
            Det är glädjande att det nordiska samarbete vad gäller internationella
            operationer som den socialdemokratiska regeringen utvecklade redan
            1997 genom Nordcaps nu utvecklas vidare.
          </p>
          <p xml:id="i-2K9z8aWRzBiYMKER6DUV8L">
            Under de senaste åren har vi sett ett ökat samarbete mellan de
            nordiska länderna växa fram på flera områden inom säkerhets-,
            utrikes- och försvarspolitiken. Inom försvarssamarbetet finns
            stora möjligheter till samordning och erfarenhetsutbyte. Vi har
            också goda erfarenheter av de internationella insatser där vi
            på olika sätt samarbetar. Viktiga exempel är insatsen i Afghanistan
            liksom den nordiska snabbinsatsstyrkan.
          </p>
          <p xml:id="i-FRa4nksZ8iSBW7Vidje8xb">
            De nordiska länderna liknar varandra på många sätt. Våra samhällssystem,
            våra traditioner och kultur gör det enkelt att samarbeta. Detta
            gör det lämpligt för de nordiska länderna att samarbeta i internationella
            operationer. Dessutom har inget av våra länder en sådan kolonial
            historia som kan leda till att våra insatser inte uppfattas som
            neutrala mellan parterna i en konflikt. Allt sammantaget gör att
            det finns många goda förutsättningar att utveckla ett vidare samarbete.
          </p>
          <head type="h1" xml:id="i-6jQcpqJPQqNLfhjH9Ud4D6">
            Riksdagens beslutsrätt över deltagandet i internationella insatser
          </head>
          <p xml:id="i-NcwLjVtYZa3Wqn4sxT9ggG">
            Sverige är ett av alltför få länder som har en ordning där beslutsrätten
            om deltagande i en beväpnad militär internationell insats ligger
            hos parlamentet. Den svenska riksdagen beslutar på förslag från
            regeringen om en insats ska bli av samt om t.ex. de ekonomiska
            och personella ramarna.
          </p>
          <p xml:id="i-JKG197Nv3noUfFfq1KwT4D">
            Det är viktigt att riksdagen bibehåller den reella makten över
            beslutet att sända väpnad trupp utomlands. Vi socialdemokrater
            har i vår motion om Tchadinsatsen föreslagit följande:
          </p>
          <p xml:id="i-24mfEhJuCL3Xnk7EjCCPRb">
            I huvudsak tillstyrker vi socialdemokrater denna proposition,
            men vi är av uppfattningen att riksdagens mandat bör ges en något
            annorlunda utformning i den del som rör det svenska bidragets
            storlek.
          </p>
          <p xml:id="i-KC3CPcWYNARXwcWk6zZcHo">
            Som framgår av propositionen kommer det svenska skyttekompaniet
            samt vissa stabsofficerare att sammanlagt uppgå till 200 personer.
            Enligt vår mening bör regeringen medges att ställa en svensk väpnad
            styrka av högst denna numerär till förfogande för deltagande i
            Europeiska unionens militära insats i Tchad och Centralafrikanska
            republiken under högst 6 månader ( grundmandat ).
          </p>
          <p xml:id="i-5WCob89H6oVPGzkrKse43W">
            Vi delar den i propositionen framförda uppfattningen att det
            i fall av oförutsedda förstärknings- och evakueringsbehov är viktigt
            att regeringen har möjlighet att tillfälligt förstärka de militära
            insatser som Sverige genomför. Sådan förstärkning bör kunna omfatta
            såväl tillförsel av personal och materiel som undsättning och
            evakuering. En evakuerings- och förstärkningsinsats är till sin
            natur tillfällig och tidskritisk, och den måste vara anpassad
            till den unika situationen. Detta gör att det i förväg är svårt
            att uppskatta omfattningen av en sådan insats. Av propositionen
            kan emellertid utläsas att regeringen bedömer att en tillkommande
            väpnad styrka som uppgår till 290 personer är till fyllest i en
            sådan situation. Enligt vår mening bör regeringen i ett tilläggsmandat
            medges att sätta in en tillfällig förstärkning av denna storlek.
            För att tilläggsmandatet ska få utnyttjas måste särskilda skäl
            av säkerhetshotande karaktär föreligga. Grundmandatet får således
            inte överskridas i samband med exempelvis tillfälligt förändrade
            uppgifter eller liknande, även om sådant ursprungligen inte varit
            förutsett. Utnyttjandet av tilläggsmandatet ska vara anpassat
            till det hot som ska bemötas.
          </p>
          <p xml:id="i-3oFJ3PnqA7EDJK4KgeB5Xk">
            I situationer då det kan vara aktuellt att utnyttja tilläggsmandatet
            har riksdagen särskild anledning att bli informerad, bl.a. för
            att den då får möjlighet till att ta initiativ. Regeringen kan
            lämna sådan information i kammaren. Den kan också välja att informera
            det utskott som berett det riksdagsbeslut i vilket tilläggsmandatet
            givits.
          </p>
          <p xml:id="i-7qAvxfZrmCyKGy7qUaoERj">
            Vi menar att riksdagen bör föreskriva att ett krav för utnyttjande
            av ett tilläggsmandat är att sådan information lämnas eller att
            regeringen underrättar Utrikesnämnden eller överlägger med den.
            Om tidsförhållandena inte medger förhandsinformation eller överläggning
            med Utrikesnämnden bör regeringen åläggas att i efterhand, genom
            skrivelse, informera riksdagen om vad som inträffat.
          </p>
          <p xml:id="i-6wHZUjQgpVz3g4gY6pSzxh">
            Utöver detta vill vi påtala vikten av att regeringen snabbt informerar
            riksdagen inte bara om förändringar av de militära insatser som
            Sverige genomför, utan också i de fall då en av riksdagen beslutad
            insats inte blir av. När regeringen tvingades ställa in insatsen
            till Darfur dröjde man alltför länge med att informera riksdagen.
          </p>
          <head type="h1" xml:id="i-8ASnaGmn9MEkvHDgre45g">
            Förhållningssätt vid folkrättsbrott och övergrepp inom internationella
            insatser
          </head>
          <p xml:id="i-X5nsxm1DrFx9c31LVtckAu">
            Under operation Artemis i Kongo 2003 ska enligt uppgifter franska
            styrkor ha använt tortyr under förhör av fångar, vilket är oacceptabelt.
            De svenska styrkorna var enligt uppgifterna inte direkt inblandade,
            men dock vittnen till det som skedde. Detta utgör ett exempel
            på varför en strategi också bör innehålla riktlinjer för hur Försvarsmakten
            ska agera när det uppstår problem av juridisk eller etisk art
            inom den internationella insats där man deltar. Vi socialdemokrater
            vill framhålla vikten av att våra soldater instrueras och utbildas
            att uppträda i enlighet med gällande regelverk och respektera
            de värden de är ut­sända att försvara.
          </p>
          <p xml:id="i-7aqvDiWcmUf9G1B5m9A662">
            Ett annat viktigt exempel utgörs av kvinnors och barns mänskliga
            rättigheter och medvetenheten om deras extra utsatta situation
            i konflikter, inte minst i form av sexuell exploatering . Det
            är oacceptabelt att internationella styrkor deltar i denna exploatering.
          </p>
          <p xml:id="i-TjvChnL54iAFf6vpMi7Diz">
            Förebyggande arbete genom utbildning i FN:s resolution 1325 och
            arbete med dess implementering utgör också viktiga beståndsdelar
            i en internationell operation. Vi socialdemokrater ställer oss
            bakom regeringens skrivningar om att Sverige bör verka för att
            det ingår i mandatet för en fredsfrämjande insats att beivra och
            rapportera kränkningar av de mänskliga rättigheterna och den internationella
            humanitära rätten och att samarbete ska ske med Internationella
            brottsmålsdomstolen (ICC) så att möjlighet ges att beivra de grövsta
            brotten mot folkrätten.
          </p>
        </div>
        <div type="motSignatures">
          <list>
            <item xml:id="i-7b9bNuwMFs4LY99NgLjpn3" who="i-9KG7jeGdkJDsSQQb3gKA2U">
              Urban Ahlin (s)
            </item>
            <item xml:id="i-KGQdc1HtiBXgkcGA1XQF5A" who="i-8Nio1rUw3hSjL6pvCGw22Y">
              Carina Hägg (s)
            </item>
            <item xml:id="i-KHA8fJzh1TLwhZX9SZApF1" who="i-GsygH5UJM18UkfLBHFkVdD">
              Kent Härstedt (s)
            </item>
            <item xml:id="i-Dygg4gswdbDgkUbpPkNwcf" who="i-Bmi9XXt8ni373cdiv3K6qx">
              Kenneth G Forslund (s)
            </item>
            <item xml:id="i-J9RvCwbRrGq4MhWwPc1A4K" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-GiEKbhWht1zjYQ5HUxaR3T" who="i-3YAEMbZXswzuyekFnSxXSF">
              Olle Thorell (s)
            </item>
            <item xml:id="i-EKM8v4J9JeQSGaeLDdjytf" who="i-RZNwwHohbyBgLVVG4Dy1Bj">
              Carin Runeson (s)
            </item>
          </list>
        </div>
      </div>
    </body>
  </text>
</TEI>
