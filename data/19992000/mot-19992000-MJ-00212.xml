<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0212/mot_199900_MJ_0212-0001.pdf"/>
      <div type="motHeader" xml:id="i-TBZHHKNV5QKib5p57kY5y3">
        <div type="motTitle" xml:id="i-7BaNuzeecDt2945mBZmALb"/>
        <div type="motSubmissionInfo" xml:id="i-D6LmD9QEDQBGpCLpAbJP6M"/>
      </div>
      <div type="motBody" xml:id="i-L9bUcXsq2PFUzBmUoDSM4J">
        <div xml:id="i-JTkbMfkukkqdb3VJd9CckD">
          <p xml:id="i-Y9fUAXQg4yNZkSTmm56AcS">
            1999/2000 mnr: MJ212 pnr: m1054
          </p>
          <p xml:id="i-8x1UL6VKKxJS3freXdC1g6">
            Motion till riksdagen 1999/2000:MJ212
          </p>
          <p xml:id="i-LaVbhrX9LebLB9iba1V1Ev">
            av Göte Jonsson m.fl. (m)
          </p>
          <p xml:id="i-9R8NMy7NR4yTBUXY1WWkLu">
            Konkurrenskraftigt jordbruk genom sänkta skatter
          </p>
          <p xml:id="i-ENVny2YBs4fDZ6h2vqsoPu">
            Motionen delad mellan flera utskott
          </p>
          <p xml:id="i-VxD9TAo44ffmizvWRHNpcd">
            Det svenska jordbruket är viktigt och en angelägenhet för alla.
            Att producera bra livsmedel och samtidigt vårda det öppna kulturlandskapet
            är ett stort uppdrag. Förutsättningen för att svenskt jordbruk
            skall kunna leva vidare och utvecklas är att näringen lever under
            realistiska och bra konkurrens för- hållanden. Läget är för närvarande
            allvarligt och vi vill i denna motion föreslå förändringar som
            på ett betydande sätt förbättrar jordbrukets konkurrenssituation.
          </p>
          <p xml:id="i-8CFKxiRLUk8nNHiHTg16WL">
            1 Sänkt dieselskatt i jord- och skogsbruket
          </p>
          <p xml:id="i-XV3R9NKU54WUJsLb9wF1Nr">
            I utredningen En livsmedelsstrategi för Sverige 1997 påtalas
            jordbrukets negativa konkurrenssituation, bl.a. beroende på höga
            produktionsskatter. Dieselskatten utgör här en tung del. Om man
            jämför dieselskatten i Sverige med andra viktiga konkurrentländers,
            så ligger vårt land högt när det gäller denna skatt. Ett bra sätt
            att förbättra situationen för såväl jordbruket som skogsbruket
            är därför sänkt skatt. Det är obegripligt att regeringen i budgetpropositionen
            går den motsatta vägen och höjer dieselskatten trots att man måste
            vara medveten om den ekonomiska situationen för jord- och skogsbruket.
            Motiveringen för höjningen anges vara miljöpolitiska skäl. Detta
            är i grunden en felsyn när det gäller dessa näringar. Ingen lant-
            eller skogsbrukare kör traktor eller skogsmaskiner för nöjes skull,
            varför miljöargumentet är helt irrelevant i detta sammanhang.
            Vi föreslår nu en sänkning av dieselskatten till 0,53 kronor för
            jordbruket, skogsmaskiner och arbetsredskap. Sänkningen skall
            träda i kraft vid årsskiftet 1999—2000. Vi hälsar med tillfredsställelse
            förslaget i budgetpropositionen att el- och oljeskatten inom jordbruket
            skall sänkas till industrinivå. Detta är ett krav som Moderata
            samlingspartiet har ställt under flera år. Vi kan dock inte biträda
            förslaget att denna sänkning skall träda i kraft först vid halvårsskiftet
            år 2000 utan anser att även denna sänkning skall träda i kraft
            vid årsskiftet 1999-2000.
          </p>
          <p xml:id="i-3hhbaJFDzdTRRFeBY38UF7">
            2 Sänkt skatt på handelsgödsel
          </p>
          <p xml:id="i-P8cXGogjKoh1BWjF8aD8JX">
            Även den höga skatten på handelsgödsel inom jordbruket leder
            till internationell konkurrensnackdel. Vi har i dagens läge kommit
            in i en
          </p>
          <pb facs="riksdagen-motions-pdf/data/199900/mot_199900_MJ_0212/mot_199900_MJ_0212-0002.pdf"/>
          <p xml:id="i-8LN61oSWrDER9eTqLeC78Z">
            situation där medvetenheten och kunskapen om handelsgödselanvändningen
            Mot. 1999/2000 inom jordbruket utvecklats på ett positivt sätt.
            Vi tror inte att skatte- MJ212 instrumentet är det bästa sättet
            när det gäller miljöarbetet med att förhindra läckage från jordbruket.
            Till detta skall läggas att läckaget från stallgödsel faktiskt
            är svårare att bemästra än från handelsgödsel. Det är bl.a. detta
            som gör att läckaget är större vid ekologisk odling än vid konventionellt
            bedrivet jordbruk. Vi anser att handelsgödselskatten vad avser
            kväve skall sänkas till 40 öre per kg. Kostnaderna sänks då med
            cirka 300 miljoner kronor för jordbruket. Vårt förslag om sänkt
            skatt på handelsgödsel innebär inte att vi negligerar växtnäringsläckaget
            från jordbruket. Vi menar att denna fråga angrips bäst genom andra
            metoder än konkurrenssnedvridande skatter. Forskning, information
            och ökad kunskap är bättre metoder när det gäller att komma till
            rätta med miljöproblemen. Även bättre odlingsmetoder och andra
            åtgärder, som t.ex. kantzoner fria från gödsling och bekämpningsmedel
            längs sjöar och vattendrag, är att föredra. Inom ramen för REKO-ersättningen
            kan sådana åtgärder stimuleras. Det kan också vara lämpligt att
            utveckla metoder för miljöbalanser och energibalanser i jordbruket,
            baserat på olika odlingsmetoder. Vi anser att forskningen och
            informationen skall intensifieras och utvecklas bättre. Detta
            kräver ökade medel bl.a. till SLU. Det är lämpligt att resterande
            skatteintäkt på handelsgödsel, vilket motsvarar ca 90 miljoner
            kronor, kan användas för just sådan forskning, information och
            kunskapsförmedlande verksamhet. Detta med sikte på att förbättra
            miljösituationen inom jordbruket. På så vis kan man uppnå goda
            miljöeffekter samtidigt som dessa skattemedel på ett positivt
            sätt indirekt kommer näringen till godo. Regeringen bör återkomma
            till riksdagen med ett förslag i enlighet med vad som anförts
            ovan på detta område.
          </p>
          <p xml:id="i-87Rch83wQcNJrhvi43qXgb">
            3 Arealersättningen
          </p>
          <p xml:id="i-HkMR5FERHgBgnGteaHhVuk">
            Från moderat sida är vi mycket kritiska till att senarelägga
            utbetalningen av arealersättningen. Regeringen har nu hanterat
            frågan om utgiftstaket på ett sådant sätt att denna utbetalning
            inte är möjlig om inte utgiftstaket skall brytas. Detta är nu
            något som vi måste acceptera eftersom riksdagen ställs inför fullbordat
            faktum. Åtgärden innebär att man anstränger jordbrukssektorns
            likviditet med mellan 20 och 40 miljoner kronor beroende på hur
            länge utbetalningen dröjer. För att göra skadan för jordbruket
            så liten som möjligt föreslår vi att utbetalningen av arealersättningen
            skall ske första arbetsdagen efter årsskiftet. Detta bör riksdagen
            som sin mening ge regeringen till känna.
          </p>
          <p xml:id="i-LG3TMXijwbSVxBD69dGXUy">
            4 Miljö- och strukturåtgärder samt regionala åtgärder
          </p>
          <p xml:id="i-RMtii2jNqmPnqkgTMQS27J">
            Det är ett stort misslyckande för Sverige att ersättningarna
            inom ramen för landsbygdsförordningen, och där miljöersättningen
            utgör en viktig del,
          </p>
          <pb facs="riksdagen-motions-pdf/data/199900/mot_199900_MJ_0212/mot_199900_MJ_0212-0003.pdf"/>
          <p xml:id="i-RUMKBPLKiRYZUVXeNoiFw4">
            minskar kraftigt i förhållande till tidigare tilldelad medelsram.
            Finland och Mot. 1999/2000 Österrike som blev medlemmar i EU samtidigt
            som Sverige har behandlat MJ212 frågorna på ett betydligt bättre
            sätt, varför dessa länder erhållit ett väsentligt bättre utfall
            än Sverige. Österrike har till och med fått en kraftig ökning
            av sin ram. Regeringen får här ta ett stort ansvar för det inträffade,
            som nu drabbar svenska bönder negativt. Det hela började direkt
            efter regeringsskiftet 1994. De förslag till miljöprogram som
            Bildtregeringen utarbetat förändrades radikalt av den socialdemokratiska
            regeringen. Detta medförde tidsförskjutning samtidigt som de nya
            reglerna var utomordentligt krångliga. Detta medförde osäkerhet
            när det gällde tillämpning hos bönderna. Vi moderater kritiserade
            skarpt vid flera tillfällen dessa regelverk och krävde förenklingar,
            men regeringen och riksdagsmajoriteten var kallsinnig. Fördröjningen
            när det gällde att utnyttja miljöersättningarna var också allvarlig.
            Från moderat sida hade vi i våra budgetalternativ tidig kostnadstäckning
            för den nationella delen, och vi varnade för att inte utnyttja
            EU-medlen bättre och tidigare, men även på denna punkt var regeringen
            och riksdagsmajoriteten avvisande. Sent omsider har det nu utarbetats
            ett reviderat förslag till regler för miljöersättningarna ”Nytt
            miljöprogram för jordbruket”. Mycket av detta förslag är nu inaktuellt
            genom de kraftigt reviderade ramarna, och vi anser att man mycket
            snabbt måste arbeta fram nya regler. Dessa måste vara enkla, effektiva
            när det gäller utnyttjandet, och samtidigt resultera i goda miljöeffekter.
            Det är viktigt att det konventionella jordbruket inte diskrimineras
            när det gäller det fortsatta programmet. Vi kan inte acceptera
            att t.ex. REKO-ersättningen slopas. Reglerna för REKO-ersättningen
            måste däremot utformas så att ersättningarna utnyttjas och därmed
            ger en positiv miljöeffekt. Frågan om de förlorade ersättningarna
            måste nu hanteras så att skadan kan repareras så snabbt som möjligt.
            Eventuella möjligheter till förbättringar vid avstämningsperioder
            måste bevakas effektivt. De anslagna medlen måste nu utnyttjas
            helt och hinder som försvårar detta undanröjas. Vi förutsätter
            att de nationella medlen i budgeten och ramen skall ligga kvar
            och i övrigt måste vi avvakta den skrivelse som regeringen avser
            att leverera till riksdagen i oktober månad. Vi kommer då att
            ingående granska förslagen och komma med alternativa förslag om
            så erfordras.
          </p>
          <p xml:id="i-L5T1tmpyKimQRH2xpx6Sqs">
            5 Mjölkkvoterna
          </p>
          <p xml:id="i-LA5X7kCK3TGPRSQ5iXLD2H">
            Det är med tillfredsställelse som vi konstaterar att regeringen
            nu i budgetpropositionen föreslår fri handel med mjölkkvoter.
            Moderata samlingspartiet har, liksom Jordbruksverket, redan från
            början drivit denna fråga. Vi har påtalat felaktigheterna i det
            regleringssystem som medfört ökad byråkrati och ökade kostnader
            för bönderna.
          </p>
          <pb facs="riksdagen-motions-pdf/data/199900/mot_199900_MJ_0212/mot_199900_MJ_0212-0004.pdf"/>
          <p xml:id="i-787jU2p4iKbWpNz5JFdz15">
            6 Övrigt
          </p>
          <p xml:id="i-BXWP7bPzXfQaANNbC5QYQ1">
            Anslaget ”Åtgärder inom livsmedelsområdet” ökar enligt budgetförslaget.
            Inom ramen för detta vill vi understryka att medlen till exportfrämjande
            åtgärder inte får sänkas. Detta bör riksdagen som sin mening ge
            regeringen
          </p>
          <p xml:id="i-MHzeX7HqjCtNViudJMM2tH">
            till känna.
          </p>
          <p xml:id="i-DseEotmnXkNfU2yGzfMqcd">
            7 Hemställan
          </p>
          <p xml:id="i-JLDooLW238GE24Ff19VUch">
            Med hänvisning till det anförda hemställs 1. att riksdagen beslutar
            sänka dieselskatten för jordbruket, skogsmaskiner och arbetsredskap
            till 0,53 kr att träda i kraft den 1
          </p>
          <p xml:id="i-NnAPAQqHBdDkYMXG164Ezw">
            januari 2000,'
          </p>
          <p xml:id="i-8BoCr1NFxSmqYe4Ar8v8rz">
            2. att riksdagen beslutar att den i budgetpropositionen föreslagna
            skattesänkningen på el och olja skall träda i kraft den 1 januari
            2000," 3. att riksdagen beslutar sänka skatten på handelsgödsel
            avseende
          </p>
          <p xml:id="i-LkjJyJbKLgPzvpJ4U1qSqo">
            kväve till 40 öre per kg,”
          </p>
          <p xml:id="i-XBT994JNtcYgDJsXd15vij">
            4. att riksdagen som sin mening ger regeringen till känna vad
            i motionen anförts om ökade insatser för forskning, information
            och kunskapsutbyggnad för att förbättra miljösituationen inom
            jord-
          </p>
          <p xml:id="i-52Z1AjQNrA7BZKurrxPkho">
            brukssektorn,
          </p>
          <p xml:id="i-PWcXRSftAVuyZsQ3RMdZ6m">
            5. att riksdagen som sin mening ger regeringen till känna vad
            i
          </p>
          <p xml:id="i-3SJXZ8kWgyit94W1tZF3Kx">
            motionen anförts om arealersättningen,
          </p>
          <p xml:id="i-5TTL52gYJW11RD4DEMTFLQ">
            6. att riksdagen som sin mening ger regeringen till känna vad
            i motionen anförts om miljö- och strukturåtgärder och regionala
            åt-
          </p>
          <p xml:id="i-TZXoHxyYcUcQgQMugQWwt9">
            gärder,
          </p>
          <p xml:id="i-GU793bb4UarDMJUjWMjt8i">
            7. att riksdagen som sin mening ger regeringen till känna vad
            i motionen anförts om exportfrämjande åtgärder.
          </p>
          <p xml:id="i-SP88UKck7U8s1f9dq8nYAg">
            Stockholm den 30 september 1999 Göte Jonsson (m) Ingvar Eriksson
            (m) Catharina Elmsäter-Svärd (m) Per-Samuel Nisser (m) Inger René
            (m) Patrik Norinder (m)
          </p>
          <p xml:id="i-5L1xDhKdqbLkfGKR5sCeRu">
            Ola Sundell (m)
          </p>
          <p xml:id="i-SvDdS2ih7F6jEqmNHS7LoG">
            "Yrkandena 1 och 2 hänvisade till FiU. Yrkande 3 hänvisat till
            SkU.
          </p>
          <p xml:id="i-9cKaoLbau3wVfMPGs7cGrS">
            Carl G Nilsson (m) Lars Lindblad (m) Berit Adolfsson (m) Anders
            G Högmark (m)
          </p>
          <p xml:id="i-XuzRdNKkBL9ZXBM1AdUsiA">
            Lars Björkman (m)
          </p>
          <p xml:id="i-D3w6CogsWmKSrofSzB9rc9">
            Mot. 1999/2000 MJ212
          </p>
        </div>
      </div>
    </body>
  </text>
</TEI>
