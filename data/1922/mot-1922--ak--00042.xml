<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1922--ak--00042">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1922/mot_1922__ak__42/mot_1922__ak__42-001.pdf"/>
      <fw xml:id="i-6uuUmRfT78XznDY15jYQQN">
        Motioner i Andra kammaren, N» 42. 5
      </fw>
      <div xml:id="i-MFirKERhHdo1zeQQRQT37d" type="motHeader">
        <div xml:id="i-Pif7LASo7NB8vp77ZveAEP" type="motTitle"/>
        <div xml:id="i-H7wJ7LL6yhsXy4gfp79Duv" type="motSubmissionInfo"/>
      </div>
      <div xml:id="i-2DPMUD5MaSWtCew6acYbmg" type="motBody">
        <div xml:id="i-5fbULzMjdBgXBYVm1k4iAx">
          <p xml:id="i-CeytFj3LZ1AfRBk9YxNKsc">
            Nr 42.
          </p>
          <p xml:id="i-FhLQZsktqkSKYsA1Fbz1jq">
            Av herr Björnberg, om användande av viss del utav de anslag,
            som beviljas för arbetslöshetens bekämpande, till att möj- liggöra
            skapande av egna hem och bedrivande av mindre jordbruk.
          </p>
          <p xml:id="i-BWZYu8UAW8YUZdZ4b2zxx2">
            Den mest brännande fråga, som för närvarande gör sig gällande
            i vårt land, torde otvivelaktigt vara, huru man på bästa möjliga
            sätt skall kunna hjälpa och bistå dessa många medborgare, vilka
            genom den all- männa depressionen ställts utan arbete och möjligheter
            att själva sörja för sin nödvändiga bärgning, samt måhända ännu
            mer huru och på vad sätt statsmakterna i någon mån böra och kunna
            ingripa för att före- bygga dessa olyckor. Stora offer äro redan
            gjorda och större komma att krävas av såväl stat som kommuner
            för att lindra nöden i de många tusen hemmen. För närvarande föreligger
            till riksdagens behandling från regeringen ett anslagskrav för
            sådant ändamål på 90,000,000 kronor. BSituationen inom flera av
            våra industrier, t. ex. maskinverkstäderna, är helt enkelt förtvivlad,
            och utsikterna att inom rimlig tid åter kunna upptaga driften
            i den omfattning som tidigare, då där sysselsattes massor av arbetare,
            äro nog så minimala. Under sådana förhållanden måste det vara
            en tvingande nödvändighet icke blott att genom samhälleliga åtgärder
            för- anstalta om nödhjälpsarbete och direkta arbetslöshetsunderstöd
            utan även i största möjliga grad skapa nya möjligheter att på
            andra vägar genom produktivt arbete finna sitt levebröd. Om, som
            jag förmodar, alla äro eniga om riktigheten härav, måste det vara
            vår plikt att icke blott principiellt erkänna det utan också var
            och en på sin post, i mån av förmåga och inflytande, medverka
            därhän, att vi måtte kunna avhjälpa och undanröja arbetslösheten
            och nöden i stället för att endast inrikta oss på att hjälpa under
            och i densamma. Ingen torde kunna, lika litet som jag kan, giva
            en tillförlitlig diagnos eller förutsäga, huru många
          </p>
          <pb facs="riksdagen-motions-pdf/data/1922/mot_1922__ak__42/mot_1922__ak__42-002.pdf"/>
          <fw xml:id="i-XQwKXzYuoTRcifiZhyYyAQ">
            6 Motioner i Andra kammaren, Nr 42.
          </fw>
          <p xml:id="i-KneZjjP7pwCaqBGnQwyqMr">
            år denna vår industriella förlamning, detta vårt svenska samhälles
            sjuk- domstillstånd, kommer att vara, innan en förbättring och
            fullt hälsotill- stånd åter förunnas oss. Det saknas ju icke förslag
            till användande av olika hälsomedel och för operativa ingrepp
            från olika håll, från höger tullar, nedpressade arbetslöner, längre
            arbetstid o. s. v. och från vänster socialisering, industriell
            demokrati och kapitalistsamhällets avskaffande, allt recept efter
            respektives olika intressen, idéer och samhällsuppfatt- ning.
            Enligt min ringa mening torde samtliga representera rätt så vär-
            delösa surrogat, när det gäller att i vårt land för närvarande
            återställa samhällets ekonomiska, sunda och normala liv. Den internationella
            anarki, som kriget utgjorde, lämnar efter sig fruktansvärda konsekven-
            ser för så gott som alla folk; så måste också vi, ehuru vi lyckligtvis
            stodo utanför själva kriget, nu taga dessa konsekvenser och genom-
            kämpa, genomleva och genomlida denna hårda och prövande tid. Här-
            vid dominerar arbetslöshetsproblemet. Det angives för närvarande
            ett antal arbetslösa i vårt land av 140,000. Ingen ansvarig folkrepresen-
            tant torde väl vilja neka att så långt samhällets resurser det
            medgiva söka giva dessa nödtorftig försörjning. Då framstår för
            oss såsom förut anmärkts: för huru lång tid? Ett sådant tillstånd
            som det nu rådande är ytterst allvarligt i sina verkningar icke
            blott i ekonomiskt avseende. Det heter »fåfäng gå lärer mycket
            ont». — Hur blir det i sedligt och moraliskt avseende med de tusental,
            vilka nu driva sysslolösa på våra gator och vägar, tiggande sitt
            bröd? Och hur blir det med de tiotals- tusen, vilka antingen erhålla
            direkt understöd eller få nödhjälpsarbete långt från hemmen och
            skiljas från de sina? Väl vetande att det förslag jag i denna
            motion dristar mig peka på, dels i och för sig är mycket vittomfattande
            och dessutom svårt att på ett lyckligt sätt realisera, dels ock
            att det naturligtvis icke tillnärmelsevis kan motsvara alla de
            krav och omedelbara behov, som nu göra sig så starkt gällande,
            kan jag dock icke underlåta att i an- ledning av arbetslöshetsproblemet
            föreslå, att viss del av de anslag (t. ex. '/s), som komma att
            givas, måtte användas för att, efter vederbör- lig prövning, hjälpa
            några tusental av dessa utestängda industriarbe- tare, sådana
            som tidigare lärt sig att hantera yxa och spade, plog och lie,
            tillbaka till landet och lantbruksnäringen. "Det finnes gott om
            lämp- lig mark såväl obruten som odlad både i statens, bolags
            och enskildas ägo, inte bara i Norrland utan också i mellersta
            och södra Sverige, med stora möjligheter att bliva de jordhungrandes
            arbetsgivare och giva dem bröd som lön för mödan. Min mening är
            då, att tillräckligt stora egnahemslotter om 10, 15 å 20 hektar
            måtte upplåtas och eventuellt
          </p>
          <pb facs="riksdagen-motions-pdf/data/1922/mot_1922__ak__42/mot_1922__ak__42-003.pdf"/>
          <fw xml:id="i-KFbBgWDewyFVcuUy92oPPk">
            Motioner i Andra kammaren, Nr 42. 7
          </fw>
          <p xml:id="i-4JWBnVCBRg2LDhD5XxNisd">
            bebyggas och på goda villkor med antingen full ägande- eller
            tryggad besittningsrätt av staten tillhandahållas. Bebyggandet
            av dessa egna- hem ställer sig naturligtvis för sådana, vilka
            i flesta fall äro i saknad av ekonomiska resurser, rätt svårt.
            I vissa fall torde en del industribolags stora jordbruksområden
            vara lämpliga för här åsyftade ändamål såväl som fideikommissegendomar
            och statsdomäner. Ett faktum är ju att ofta där en småbonde reder
            sig och deklarerar en relativt god inkomst på sina två å tre tiotal
            hektar, där deklareras förlust samtidigt av ägaren eller brukaren
            av lika många hundra eller tusental hektar. Förarbeten såsom torrläggning
            och väg- byggnader och eventuellt bebyggande kunna ju lämpligen
            utföras så- som direkt nödhjälpsarbete, vilket i så fall bleve
            av verklig produktiv art. Det har givits mig många tillfällen,
            under de senaste månaderna, konstatera, det en del av de vägarbeten,
            på vilka nödhjälpen specialise- rar sig, äro i lika hög grad konstruerade
            och onödiga som dyrbara. Att under en längre tid endast inrikta
            sig på att underhålla de arbetslösa, i avvaktan på att fabrikerna
            åter komma igång, fruktar jag blir ett sisyfusarbete, som t. o.
            m. kan leda därhän, att vi underhålla icke bara arbetarna utan
            — arbetslösheten. Om man skulle räkna med här angivna antal 140,000
            arbetslösa (och vem garanterar för att det stannar därvid) och
            200 kronor per man och månad, så kommer man till en summa av 336,000,000
            kronors behov under ett år. Utan att man det oaktat, om icke folket
            gives tillfälle till självförsörjning, kommit ur nödläget. Det
            torde vara uppenbart, att inför sådana krav äro vi helt enkelt
            ur stånd att, med bästa vilja, reda oss; det vore som att mjölka
            en döende ko — den sinar. Av det anförda torde framgå, att vi
            hava all anledning ingående pröva möjligheten att förverkliga
            parollen: »tillbaka till landet och mo- dernäringen!» Den skulle
            i flera avseenden rikligt löna med frukterna av sin av liv sjudande
            mylla, odlarens möda, kärlek och vård. Helt säkert önska sig många
            industriarbetare, vilka starka band och goda minnen ännu binda
            vid fädernetorvan, tillbaka till landet. Jag tror näp- peligen
            man behöver befara, även om vi kunna lyckas skapa något tio- tusental
            nya, egna, självförsörjande hem på landet, att, om så väl vore
            vår industri åter komme i gång, denna skulle behöva lida brist
            på ar- betskraft. Jordbruket och industrien behöva varandra. Här
            är icke fråga om antingen det ena eller det andra utan både det
            ena och det andra. Det torde komma att göras invändningar mot
            detta förslag ger nom att konstatera den prekära situation, vari
            även jordbruket befinner sig just nu. Jag har här i motiveringen
            redan påpekat, att det visar
          </p>
          <pb facs="riksdagen-motions-pdf/data/1922/mot_1922__ak__42/mot_1922__ak__42-004.pdf"/>
          <fw xml:id="i-3GuAn3phoWP3yb8sQvqq37">
            8 Motioner i Andra kammaren, Ny 42.
          </fw>
          <p xml:id="i-21HBoa48XUkBjyz7FaDhbu">
            sig i många fall gå drägligt för småbrukare, under det att det
            går då- ligt för stordriften. Utan att närmare ingå i detaljförslag
            tillåter jag mig härmed föreslå,
          </p>
          <p xml:id="i-FgyuGELhSZUpR2Toegv6sQ">
            att riksdagen måtte besluta att såsom ett led i kampen mot arbetslösheten
            anslå viss del (t. ex. '/s) av de anslag, som beviljas för arbetslöshetens
            bekäm- pande, för att av regeringen användas till att möjlig-
            göra för arbetslösa 1 största möjliga antal, som därför äro lämpliga
            och villiga, att skapa egna hem och be- driva mindre jordbruk
            i olika delar av landet.
          </p>
          <p xml:id="i-E2vJFrAmF71x9FyrFVh7rA" type="date">
            Stockholm den 20 januari 1922.
          </p>
          <div xml:id="i-3VrjWpGgX5et6FfWeZ3KsZ" type="signatureBlock">
            <list xml:id="i-2RV3JuDX1L7KtjfJjivgvt">
              <item xml:id="i-JHXAxQ8DXkhY13PXsEj7KX" who="i-7M2GVz37JK9MziYv1Hymck" type="signature">
                Eric Björnberg
              </item>
            </list>
          </div>
          <p xml:id="i-E7Q3av8MijeSbpzwXxkANr">
            Stockholm, Bokförlags-A.-B. Tidens tryckeri 1922.
          </p>
        </div>
      </div>
    </body>
  </text>
</TEI>
