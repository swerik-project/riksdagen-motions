<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-KU-00212">
  <teiHeader>
    <fileDesc>
      <titleStmt>
        <title>Korporativismen i Sverige</title>
        <author corresp="i-MYV5TtBU5tQGwqDu4dq25s">Bengt Westerberg m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Korporativismen i Sverige</title>
          <idno type="rdwebb">GA02K212</idno>
          <rs type="number">K212</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GA02K212/text</ref>
          <ref type="dokument_url_html">http://data.riksdagen.se/dokument/GA02K212</ref>
          <ref type="dokumentstatus_url_xml">http://data.riksdagen.se/dokumentstatus/GA02K212</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>Karin Ahrland</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-9J1gmLVJSnGBRMzrAVvtvR</idno>
            <name>Anne Wibble</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>Kerstin Ekman</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Gf98GpZ3i76iL1cTx7ibRZ" type="signed"/>
        <correspContext corresp="i-Gf98GpZ3i76iL1cTx7ibRZ">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-9J1gmLVJSnGBRMzrAVvtvR"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-5FsdBgp7zC1W8jXSUkwwDq"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
        <correspAction xml:id="i-CadZrpYdSXoDWiV1SZMk8f" type="assigned">
          <date when="2014-11-19"/>
          <time when="14:28:20"/>
        </correspAction>
        <correspContext corresp="i-CadZrpYdSXoDWiV1SZMk8f">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_k_212/mot_198687_k_212-001.pdf"/>
      <div xml:id="i-2ComuAbLqHVfWHbTA9o7zx" type="motHeader">
        <div xml:id="i-12cCAYogtESbdSQViJJEmA" type="motTitle"/>
        <div xml:id="i-X98mgmbB1c31e7cD1ESGF7" type="motSubmissionInfo"/>
      </div>
      <div xml:id="i-3BCZcX3YHywvgTsx6CuUEd" type="motBody">
        <div xml:id="i-LasM1EDxoxbRykbSRu3zGd">
          <p xml:id="i-NN81n34FY79gZbAhiR5dky">
            Motion till riksdagen
          </p>
          <p xml:id="i-9A1RwAQ3KmU5kCmAjV6Vn">
            1986/87:K212
          </p>
          <p xml:id="i-5JbdCbRgGjnP9ZRtH7fQ2i">
            Bengt Westerberg m. fl. (fp) Korporativismen i Sverige
          </p>
          <p xml:id="i-LnUmtvr66ynouAqudVGUfc">
            1. Folkrörelsernas betydelse
          </p>
          <p xml:id="i-9qzxECC6bKKHhk16tDgpwy">
            Liberalismens grundidé är varje individs rätt till frihet och
            likabehandling. Häri har liberaler genom åren funnit ett försvar
            för ett samhällssystem byggt på principen om allmän och lika rösträtt.
            Endast demokratin innebär lika inflytande för alla — oavsett grupptillhörighet,
            kön, yrke eller stånd — vid valet av politiska organ. Samtidigt
            är liberaler medvetna om att skilda former av intresseorganisationer
            och folkrörelser utgör omistliga inslag i samhälls- bilden. Dessa
            ger medborgarna möjligheter att göra sina röster hörda även utanför
            valdagen. Demokratin vitaliseras: missförhållanden uppdagas och
            förslag väcks samtidigt som arbete i fria organisationer tränar
            medlemmarna att delta i demokratiskt beslutsfattande. Det är inte
            svårt att finna exempel på den positiva roll organisationerna
            spelat vid tillkomsten av mycket av det vi finner värdefullt i
            Sverige. De stora folkrörelserna var betydelsefulla krafter bakom
            demokratiseringen, väl- färdspolitiken och folkbildningen. Rösträttsrörelsen,
            väckelserörelsen och nykterhetsrörelsen var omistliga krafter
            till stöd för den politiska kampen för demokrati och social rättvisa
            i vårt land. De fackliga organisationerna blev viktiga hävstänger
            i den ekonomiska och sociala utvecklingen. Jordbruks- kooperationen
            fick en betydelsefull roll då en ny jordbrukspolitik utforma-
            des under mellankrigstiden. Folkbildningsförbunden har medverkat
            till att vidga den andliga friheten och den allmänna bildningsnivån.
            De frivilliga försvarsorganisationerna ger det svenska försvaret
            en unik resurs. Eftersatta grupper som t. ex. handikappade och
            invandrare kan göra sina röster hörda genom olika organisationer.
            På senare tid har miljörörelsen och fredsrörel- sen kommit att
            spela en värdefull roll för opinionsbildningen och samhällsut-
            vecklingen. Mot denna bakgrund värnar folkpartiet om organisationernas
            självständig- het och arbetsmöjligheter. De har en viktig roll
            att fylla som garanter för mångfald och vitalitet i den demokratiska
            processen. Det finns sålunda ingen motsättning mellan folkpartiets
            ställning som idéparti — obundet av någon speciell samhällsklass
            — och en insikt om betydelsen av ett fritt organisations- väsende.
            Om organisationer och rörelser skall kunna fylla denna positiva
            roll måste deras inflytande balanseras av folkrepresentationen
            och de politiska par- tierna. De politiska partiernas uppgift
            är att se till allmänintresset medan intresseorganisationernas
            är att driva sina medlemmars särintressen. Och
          </p>
          <pb facs="riksdagen-motions-pdf/data/198687/mot_198687_k_212/mot_198687_k_212-002.pdf"/>
          <p xml:id="i-MPDmHzNno36tqxNuPGw3Lz">
            idéer om det allmännas bästa — där skilda särintressen sammanvägs
            — måste alltid vara de överordnade. I annat fall riskerar vi att
            närma oss det korporativa samhället: den allmänna och lika rösträtten
            trängs tillbaka som yttersta grund för samhällsstyret till förmån
            för uppgörelser och förhandling- ar mellan olika organiserade
            intressen. Individerna behandlas inte längre lika oavsett vilken
            samhällsgrupp de tillhör. Stora och välorganiserade grupper dominerar
            över de mindre och svagare. Frågan om vilken grupp man representerar
            blir viktigare än vilka argument man har att komma med när en
            fråga skall avgöras. Idéhistoriskt brukar termen ”korporativism”
            hänföras till de idéer om särintressens roll, som återfinns i
            Mussolinis fascism. Där skulle parlamenta- rism ersättas med ett
            representationssystem med yrkes- eller grupptillhörig- het som
            grundprincip, till skillnad från parlamentarismens utgångspunkt
            om den enskilda medborgarens rätt till representation. I nyare
            vetenskaplig debatt har emellertid termen kommit att användas
            i sammanhang, där korporativism existerar inom den parlamentariska
            demokratins ram. Man talar numera om ”neo-korporativism” och en
            vital internationell forskning pågår för att studera detta fenomen.
            I Sverige är korporativism-forskningen inte fullt så utvecklad
            trots att man kan peka på att viktiga pionjärinsatser gjordes
            inom detta område åtminstone så långt tillbaka som under 1940-
            talet. Neo-korporativism, och den akademiska forskningen kring
            detta begrepp, handlar om relationerna mellan den parlamentariska
            demokratin och de organiserade intressena. Litet förenklat kan
            man säga att det är två typer av demokratiproblem som behandlas.
            Det ena rör en situation, där risken är att helhetsperspektivet
            eller allmänintresset får svårt att hävda sig i den allmänna dragkamp,
            som kan råda mellan särintressena (”kravmaskinspro- blemet”).
            Det andra problemet rör en situation, där intresseorganisationer-
            na får allt fler förvaltande uppgifter och där deras självständiga
            roll, och därmed den mångfald organisationsfriheten skall garantera,
            hotas (”koopta- tionsproblemet”). Av detta följer att frågan om
            relationerna mellan allmän- och särintresse i en parlamentarisk
            demokrati i hög grad är ett balansproblem. Och det handlar inte
            endast om ett problem som är aktuellt för parlamentariker och
            grupper som inte tillhör starka organiserade särintressen. I minst
            lika hög grad kan man se frågan om självständighet kontra ansvar
            och inflytande som en strategisk problematik för organisationerna
            — något vi skall återkomma till längre fram i denna motion. Naturligtvis
            är inte Sverige på väg att bli en korporativ stat i betydelsen
            att parlamentarismen ersätts med representation efter yrkesgrupper.
            Ingen betydelsefull organisation vill detta i princip. Men den
            inom socialdemokra- tin framarbetade SAMAK-rapporten visar vilken
            långtgående samordning av organisationer och stat man där är beredd
            till. Rapporten talar bl. a. om behovet av att ”de facto ta ytterligare
            ett steg mot en förhandlingsekonomi”, som skulle innebära att
            ”i princip alla former av inkomster” dras in i en förhandlingsprocess,
            där ”man ger parterna ett ökat inflytande över den ekonomiska
            politiken”. Men även om SAMAK-rapportens vision ännu inte förverkligats
            finns tecken på att balansen mellan sär- och allmänintressen rubbats.
          </p>
          <p xml:id="i-5j2Xw4AHYFzs72LMNCFYVS">
            Mot. 1986/87 K212
          </p>
          <pb facs="riksdagen-motions-pdf/data/198687/mot_198687_k_212/mot_198687_k_212-003.pdf"/>
          <p xml:id="i-F8Z88xfXnES4gGf2xh1wgZ">
            2. Rubbad maktbalans
          </p>
          <p xml:id="i-SqZ8Cwfgf4aupneKQ5eKYx">
            Det är inte svårt att se hur många organisationer under senare
            årtionden kraftigt förstärkt sitt inflytande. De har utvecklats
            till att bli effektiva ”kravmaskiner”, svåra att stå emot när
            de mobiliserar full kraft. Obalansen mellan partier och organisationer
            kan illustreras på flera sätt. En illustration är att jämföra
            de resurser som de politiska partierna har i förhållande till
            intresseorganisationerna. På riksdagens alla partikanslier fanns
            1985 24 handläggare. Enbart TCO:s samhällspolitiska avdelning
            hade vid samma tidpunkt 25 anställda. LO:s socialpolitiska enhet
            och SAF:s utbildningspolitiska enhet hade vardera ca 10 anställda.
            Vid sidan om förstärkta resurser har organisationerna kommit i
            besittning av allt flera centrala positioner. Genom politiska
            beslut har organisationerna givits representation i hundratals
            olika myndigheter och utredningar. SAF, LO, TCO och SACO/SR är
            sålunda representerade i allt från kommerskolle- gium, över domstolsverket
            till riksmuseet. Samtidigt deltar de i ett stort antal remissomgångar.
            Exempel på förslag som under senare år har remitterats till fackliga
            organisationer har gällt bl. a. älgjakten, aborter, våld i videogram,
            kvinnlig omskärelse, prostitution och spelhallar. Dessa styrkerelationer
            sätter naturligtvis sina spår i debatten. De påverkar vilka frågor
            som kommer upp och hur de formuleras. Massmedia, som skulle kunna
            vara en balans mot olika särintressen, förstärker i många fall
            dessa intressens inflytande. Organisationernas överlägsna informationsresurser
            och förmåga att mobilisera sina medlemmar gör att deras genomslag
            i massmedia ofta blir stort.
          </p>
          <p xml:id="i-7uSfXA3fzDZAmtYPW8NCQd">
            Den rubbade maktbalansen mellan allmänintresse och särintressen
            får till effekt att partierna får allt svårare att värna om svaga
            och utsatta gruppers rätt. Med den ojämlikhet som finns i det
            korporativa systemet — inflytande i enlighet med organisationsgrad
            — visar det sig att de svagaste och mest utsatta grupperna får
            svårt att göra sin röst hörd. Det är inte i ”det glömda Sverige”,
            som de starkaste rörelserna har sin hemvist. Det är hos de stora
            och väletablerade grupperna. Men det är inte bara när det gäller
            den liberala demokrati- och jämlikhets- synen som tendenserna
            till korporativism får ogynnsamma effekter. Även när det gäller
            marknadsekonomin kan sådana effekter noteras. Grunden för marknadens
            effektivitet är konsumenternas fria val mellan olika varor och
            tjänster och producenternas strävan att tillfredsställa dessa.
            Inget företag kan i längden överleva om det inte förmår sälja
            produkter som konsumenterna efterfrågar till ett pris som de accepterar.
            Även om verklighetens ekonomier inte överensstämmer med de teoretiska
            modellernas abstrakta värld, så kan vi konstatera att inget annat
            system kunnat visa upp så goda resultat då det gäller välfärd,
            valfrihet och effektivitet som marknadsekonomin. Denna suveräna
            ställning för konsumenterna håller nu på att försvagas av den
            förhandlingsekonomi som gör sitt intrång på allt fler marknader.
            I samband med att marknaderna blir mer reglerade blir besluten
            mer åtkomliga för organiserade intressen och stora företag. Vad
            som tidigare fungerade som ett växelspel mellan konsumenter och
            producenter förvandlas till en ren kraftmätning mellan olika intressegrupper.
            Ofta får konsumentin-
          </p>
          <p xml:id="i-9PNQk6t9B5BwXA67NnACM">
            1" Riksdagen 1986/87. 3 saml. Nr K211—214
          </p>
          <p xml:id="i-G52ornEtm8L4itacJyNxBY">
            Mot. 1986/87 K212
          </p>
          <pb facs="riksdagen-motions-pdf/data/198687/mot_198687_k_212/mot_198687_k_212-004.pdf"/>
          <p xml:id="i-UnkjYo9E3whf49KHc4JdPc">
            tresset ge vika för producentintresset. På varje enskild marknad
            är ägare och anställda förvisso färre än konsumenterna. Men de
            är samtidigt i mycket högre grad direkt berörda. Därför har de
            ofta lättare att bilda starka sammanslutningar: konsumenternas
            bredare, men samtidigt i varje enskild fråga ljummare, engagemang
            ger dem en svagare position vad gäller förmågan att organisera
            sig. Ett exempel på detta är jordbrukspolitiken. Bönderna är mer
            beroende av den än konsumenterna. Därför är de bättre organiserade.
            Dessutom besitter de en rad special- och detaljkunskaper. Vi ser
            också effekterna: bonde- kooperationens makt är mycket stor. Den
            internationella konkurrensen har eliminerats genom politiska beslut.
            Livsmedelsindustrin har centraliserats. Flera uppmärksammade fall
            finns, där privata konkurrenter motarbetas på tvivelaktigt sätt
            (t. ex. Hammerdals mejeri, Pågens vegetabiliska grädde och Götene
            ost). Det sammantagna resultatet av att producentintressen på
            detta sätt dominerar var sin marknad kan mycket väl bli en försämring
            för alla. De som är producenter på en marknad är ju själva konsumenter
            på andra. Samma fenomen — att var och en kämpar för sitt eget
            bästa på andras bekostnad och att detta leder till att alla kan
            få det sämre — ser vi på frihandelns område. I dag reses allt
            fler krav på protektionistiska åtgärder. I Sverige slår socialde-
            mokraterna vakt om protektionismen på tekoområdet. Ytligt sett
            skulle protektionistiska åtgärder leda till minskat hot mot sysselsättningen.
            Detta är dock en felsyn. Protektionism i stor skala skulle leda
            till sådana motåtgärder från omvärlden, att det enda resultatet
            skulle bli lägre reallöner utan att arbetstillfällena blir flera.
            Motsvarande logik kan återfinnas inom den offentliga sektorn.
            Det är lättare att organisera dem som förlorar på en besparing
            än dem som (marginellt) vinner på varje enskild besparing. Den
            sammantagna effekten blir att besparingar blir svåra att genomföra.
            Den obalans som kan konstateras mellan några få starka särintressen
            och dem som skall stå för allmänintresset i den politiska beslutsprocessen
            leder sålunda till såväl bristande politisk jämlikhet som bristande
            effektivitet, vad gäller statens förmåga att tillfredsställa medborgarnas
            intressen i deras egenskap av konsumenter eller skattebetalare.
            Till detta vill vi lägga en tredje punkt, där tendenserna till
            korporativism leder till ur liberal synvinkel ogynnsamma effekter.
            Centralt för liberalismen är idén om att individerna skall åtnjuta
            ett stort mått av integritet, att de skall tillförsäkras sådana
            rättigheter att de på viktiga områden ges möjlighet att självständigt
            fatta beslut om sina egna villkor, oberoende av kollektiva ställningstaganden.
            Aktuella exempel är rätten att fritt välja om man vill gå in i
            eller stå utanför organisationer. Kollektivanslutning är inte
            förenlig med grundläggande idéer om individens integritet och
            politiska frihet. Ibland brukar det hävdas att ovanstående typ
            av kritik syftar till att göra intrång på organisationsfriheten.
            Denna åsikt bygger dock på en felsyn rörande vad denna frihet
            innebär. Organisationsfriheten är en rättighet för individer att
            sluta sig samman och arbeta för gemensamma mål och intressen.
            Men ur detta följer inte att organisationerna skall ha frihet
            att bortse från individers och minoriteters rättigheter i sitt
            handlande. Även intressegrupper
          </p>
          <p xml:id="i-QrYXHAVeNi8guT7mc71R32">
            Mot. 1986/87 K212
          </p>
          <pb facs="riksdagen-motions-pdf/data/198687/mot_198687_k_212/mot_198687_k_212-005.pdf"/>
          <p xml:id="i-AWUz2uQz7LL4UQow4g2r7M">
            måste anpassa sitt handlande till de grundläggande regler som
            den politiska friheten uppställer. Organisationsfriheten får inte
            tas till intäkt för brott mot demokratiska grundrättigheter såsom
            t. ex. rätten att självständigt avgöra om man vill ansluta sig
            till ett politiskt parti. För folkpartiet är det angeläget att
            ge idealiteten ökat utrymme i samhället. Den enskilde skall ges
            möjlighet att i högre grad ta personligt ansvar för sig själv
            och sina medmänniskor. Även här kan vi emellertid se hur de starka
            organisationerna kan hindra individens möjligheter till självständig
            handling. Exemplen på hur sådant, som normalt borde vara en fråga
            för individen personligen, blir föremål för kollektiva beslut
            stannar inte vid ovanstående. Andra fall är de kollektiva hemförsäkringar
            hos Folksam som trots kritik från NO, KO och försäkringsinspektionen
            finns kvar inom den fackliga rörelsen samt Målarförbundets och
            Byggnadsarbetareförbundets ovilja att acceptera boendes frihet
            att själva göra en del inredningsarbeten.
          </p>
          <p xml:id="i-LAsn1dUTh3uJrwBJghr3jf">
            3. Åtgärder
          </p>
          <p xml:id="i-RbyLPKNHEAEpheribXJU8U">
            Balansen mellan särintresse och allmänintresse måste sålunda
            återställas för att värna den politiska jämlikheten, den samhälleliga
            effektiviteten och den individuella integriteten. Vi anser inte
            att så skall ske genom att organisatio- nernas frihet och självständighet
            reduceras, utan genom att de politiska förtroendevalda får förstärkta
            möjligheter att ta sitt ansvar att se till allmänintresset. Vi
            vill inte försvåra för organisationerna att agera i sina medlemmars
            intressen. Som framhållits är starka och livaktiga organisationer,
            vilka hämtar sin kraft från sina medlemmar och kämpar för deras
            intressen, en förutsättning för mångfald och balans. Folkpartiets
            grundinställning och krav rörande organisationernas ställning
            och roll kan sammanfattas i följande principer:
          </p>
          <p xml:id="i-5qZJb4cJ1Ef48nXJNrqvu1">
            Intresseorganisationerna skall slåss för sina medlemmars intressen
          </p>
          <p xml:id="i-QQAKjLhetbF1W2GvaxQ3NT">
            Det är deras uppgift. Ingen utomstående skall lägga fast vilka
            frågor en organisation skall driva, vad den skall anse eller vilka
            som skall representera organisationen. Dess politik skall utgå
            från medlemmarna, och det är hos dem avgörandena skall ske om
            vad som skall uppfattas som ”medlemsintres- set” och hur detta
            kan förenas med andra intressen. En sammantvinning av makt mellan
            de stora organisationerna och det allmänna leder till att detta
            medlemsinflytande försvagas. I takt med att organisationerna smälter
            in i statsapparaten riskerar ledarnas representativitet för sina
            medlemmar att minska. Det blir till sist oklart om organisationsrepresentanterna
            alls fungerar som representanter för sina medlemmars intressen.
            Ytterst kan detta leda till att organisationerna i sin egenskap
            av fria och representativa rörelser försvagas: medlemmarna känner
            misstroende mot sina valda ledare. Förtroendesprickor uppstår.
            På så sätt är korporativismen inte bara ett hot mot den parlamentariska
            demokratins funktionsduglighet: även organisatio- nerna har ett
            intresse av att stå självständiga från staten.
          </p>
          <p xml:id="i-4fivp8oRA69eC7Fq96dmDt">
            Mot. 1986/87 K212
          </p>
          <pb facs="riksdagen-motions-pdf/data/198687/mot_198687_k_212/mot_198687_k_212-006.pdf"/>
          <p xml:id="i-BQMPB4Xd6Z5Xg1DrYu7HRR">
            Organisationsfriheten är till för individen
          </p>
          <p xml:id="i-EySbQGXwsPcqduURTbZrg8">
            Som ovan påpekats är organisationsfriheten en rätt för individer
            att sluta sig samman =— inte en rätt för organisationer att agera
            utan hänsyn till allmänna principer om integritet och individuella
            fri- och rättigheter.
          </p>
          <p xml:id="i-Rw8EzEhrDY57KHmSfHtJrQ">
            Folkrörelserna är folkets rörelser
          </p>
          <p xml:id="i-AMdzXKTJJHvZkeWRSUTsGL">
            Om organisationerna skall kunna bidra till ökad pluralism och
            balans krävs att de står självständiga från dem de är satta att
            påverka, dvs. politikerna. Organisationerna måste med andra ord
            hämta sin styrka från sina medlem- mar. Detta hindrar självfallet
            inte att staten bör kunna ge stöd till organisationer, vilka verkar
            för ideella eller allmännyttiga ändamål eller organisationer som
            företräder grupper, vilka tillhör de sämst ställda i samhället.
            Mot denna bakgrund vill folkpartiet avskaffa avdragsrätten för
            fackavgif- ter och införa avdragsrätt för bidrag till internationellt
            bistånd. Det är också en viktig forskningsuppgift att studera
            hur resursströmmarna ser ut mellan det allmänna och organisationerna.
            En sådan studie vore av värde inte endast för att kartlägga ekonomiska
            makt- och beroendeförhållan- den på central nivå utan även på
            regionala och lokala nivåer.
          </p>
          <p xml:id="i-GRA8Pny3rBjAZsWhT7s8E7">
            Inom ekonomin är det naturligt att konsumentintresset har företräde
            framför producentintresset
          </p>
          <p xml:id="i-TYbMA6mqL83ZwpPNsrgRx4">
            Vi har i det ovanstående visat hur starka producentintressen
            kan leda till att de gemensamma intressen vi alla har i egenskap
            av konsumenter trängs tillbaka. Vi exemplifierade där med jordbrukssektorn.
            Men exemplen kunde lika väl ha hämtats från taxi, flyget eller
            telemarknaden. I samtliga fall har företagarna intresse av att
            hålla fast vid regleringar, vilka är till konsumenter- nas nackdel.
            Detta innebär självfallet inte att samtliga producentkrav är oberättigade.
            Företagare och anställda hart. ex. behov av rimlig tid och hjälp
            för att klara en omställning. Men det måste ändå vara konsumentintresset
            som är vägledande för politiken.
          </p>
          <p xml:id="i-Ui1sokwdq97PyPjNFmq7vM">
            De politiska organen är överordnade organiserade särintressen
          </p>
          <p xml:id="i-aA6rEiuUSuuJdsvbz4Lps">
            Offentligt anställda skall självklart som alla andra ha rätt
            till inflytande över arbetsmiljöfrågor o. d. Men detta får inte
            innebära att de ges dubbel rösträtt: i frågor av principiell karaktär
            måste de stå tillbaka för de politiska besluten. Gränserna måste
            härvidlag markeras tydligare: det måste klargöras att politiska
            ställningstaganden i propositioner, utredningsdirektiv eller utnäm-
            ningar inte är förhandlingsbara. Det är också rimligt att antalet
            intresseföreträdare i verksstyrelser, statliga utredningar och
            liknande organ begränsas. Förvisso finns områden där intresseorganisationerna
            har legitima skäl att vara representerade. Men det är ändå lätt
            att peka på fall, där det är svårt att se hur sådan representation
            kan vara motiverad. Även när det gäller remissförfarandet bör
            sådana här gränsdragningar göras. Från regering och riksdag bör
            det göras klart att de stora organisationerna inte alltid kan
            behandlas som ”tunga”. Självklart är det organisationernas sak
            att själva avgöra vilka frågor de vill driva. Men det
          </p>
          <p xml:id="i-MjpcFXqkfEkxbXsasCg5q3">
            Mot. 1986/87 K212
          </p>
          <pb facs="riksdagen-motions-pdf/data/198687/mot_198687_k_212/mot_198687_k_212-007.pdf"/>
          <p xml:id="i-NnPFnEzSqP6c3v1P2zXiFw">
            är också politikernas rätt och skyldighet att avgöra i vilken
            grad man vill ta intryck av skilda särintressen. I samband med
            den kommunala demokratiutredningen har det uttryckts farhågor
            om att de politiska partierna håller på att försvagas i inflytande.
            De skulle inte spela samma centrala roll i den representativa
            demokratin och debatten som tidigare. Denna utveckling måste motverkas.
            Partierna måste i ökad grad skapa kontaktytor med medborgarna,
            utveckla nya idéer och föra ut dem i debatten. Delvis är en sådan
            förnyelse av partiarbetet en fråga om vilket intresse partierna
            själva besitter för att förändra sin verksamhet — det handlar
            om egen motivation. Men det är också viktigt att partierna ges
            resurser att fungera effektivt. Och här är den ovan påtalade resursobalansen
            mellan sär- och allmänintresse ett kännbart problem.
          </p>
          <p xml:id="i-T2LbfUQUWNL1ZCsaqCZvDL">
            +
          </p>
          <p xml:id="i-ErNYzBg8o7ELWMMhXi5RA8">
            Mot denna bakgrund föreslår vi en rad förändringar i syfte att
            minska de korporativa tendenserna i vårt samhälle: O medlemmar
            skall ha rätt att utträda ur en organisation 0 förbud mot kollektivanslutning
            till politiskt parti skall införas O antalet intresseföreträdare
            i verksstyrelser, statliga utredningar och liknande organ skall
            begränsas 0 de sakförsäkringar som i dag tecknas av organisationer
            för sina medlem- mar bör bygga på principen att den enskilde måste
            aktivt tacka ja för att omfattas av försäkringen O hyresgäster
            skall ges rätt att själva avgöra om de skall betala ersättningar
            för bl. a. hyresgäströrelsens fritidsverksamhet löntagarfonderna
            skall avskaffas organisationernas ekonomiska stöd av skattemedel
            bör kartläggas intresseledamöter i domstolarna skall avskaffas
            facklig närvarorätt i de kommunala nämnderna skall avskaffas MBL
            i regeringskansliet skall avskaffas riksdag och partier bör ges
            ökade resurser att företräda allmänintresset avdragsrätten för
            fackföreningsavgifter skall avskaffas avdragsrätt bör införas
            för gåvor till ideella organisationer för internatio- nellt biståndsarbete
            0 en ny jordbruksutredning bör tillsättas med syfte att bl.a.
            utreda möjligheterna till omfattande avreglering.
          </p>
          <p xml:id="i-1HtwV7uvg8bSEr6QJBo6t">
            SS BOO tRR
          </p>
          <p xml:id="i-3kpLnJqF5tFfk4Udxdkgwr">
            Maktutredningen
          </p>
          <p xml:id="i-QvxHfrLMh8LzNMSZqSc7do">
            Den av regeringen sommaren 1985 tillsatta maktutredningen har
            fått mycket ambitiösa och allmänna direktiv. Detta ser folkpartiet
            som positivt. Det är viktigt att utredningen ges möjlighet att
            arbeta under fria förhållanden och utifrån vetenskapliga fruktbarhets-
            och kvalitetskrav. Vi vill emellertid poängtera det viktiga i
            att vi i Sverige får en belysning av frågorna om balansen mellan
            sär- och allmänintressen, och vilka effekter den rådande situationen
            får i relation till olika normer och ideal knutna till den parlamentariska
            demokratin. Det finns med andra ord behov av inte bara deskriptivt
            inriktad forskning. Även utvärderande eller normativ forskning
            är viktig på detta område. Det är därför angeläget att regeringen
            — genom
          </p>
          <p xml:id="i-XTYWn8qkpfDpsA9F61MwBY">
            Mot. 1986/87 K212
          </p>
          <pb facs="riksdagen-motions-pdf/data/198687/mot_198687_k_212/mot_198687_k_212-008.pdf"/>
          <p xml:id="i-HYLuZJKzPoLtPtbp5U53bR">
            någon pågående utredning eller i annan form — skapar möjligheter
            för att Mot. 1986/87 vetenskapligt belysa de korporativa tendenserna
            i det svenska samhället. K212
          </p>
          <p xml:id="i-uSnLnBJoMFqg8mj7Uga97">
            Hemställan
          </p>
          <p xml:id="i-JpQcaKUESD6oD89G88Pgpk">
            Med hänvisning till det ovan anförda hemställs att riksdagen
            hos regeringen begär förslag till åtgärder för att belysa de korporativa
            tendenserna i vårt samhälle.
          </p>
          <p xml:id="i-Pp89sMQqxmRwXYT9yPWHGF">
            Stockholm den 19 januari 1987
          </p>
          <p xml:id="i-VYqqpNEbMxdH53FFo3cDc5">
            Bengt Westerberg (fp)
          </p>
          <p xml:id="i-APmbuNoHEVbvJgP6aujkxp">
            Ingemar Eliasson (fp) Kerstin Ekman (fp) Karin Ahrland (fp) Birgit
            Friggebo (fp) Anne Wibble (fp) Jan-Erik Wikström (fp)
          </p>
          <p xml:id="i-RLZ6pi2d7Vr3XVLe77ZZFX">
            10
          </p>
        </div>
      </div>
    </body>
  </text>
</TEI>
