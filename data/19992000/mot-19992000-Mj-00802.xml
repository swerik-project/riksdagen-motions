<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Mj_0802/mot_199900_Mj_0802-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ802 pnr: c452
          </p>
          <p>
            Motion till riksdagen 1999/2000:MJ802
          </p>
          <p>
            av Birgitta Carlsson m.fl. (c)
          </p>
          <p>
            Vättern
          </p>
          <p>
            Vättern, Sveriges näst största insjö, har mycket stor betydelse
            för vattenförsörjningen i norra Götaland. Landskapen runt Vättern
            är Västergöt- land, Närke, Östergötland och Småland, och ett stort
            antal tätorter från dessa landskap tar idag sitt färskvatten från
            Vättern. Vättern är en unik insjö, som efter svenska förhållanden
            är mycket djup och med få till- och frånflöden. Vattnet har därför
            en lång omloppstid på cirka 60 år. Vattenkvaliteten är hög vilket
            kan illustreras av att siktdjupet uppgår till cirka 12 meter,
            men har när det var som störst i mitten på 30-talet uppmätts till
            över 17 meter. Vattnet är väldigt kallt och det har skapat förutsättningar
            för en mycket krävande fauna. I sjön finns minst 28 fiskarter,
            varav vätterrödingen är den mest kända. Där finns också öring,
            sik, siklöja, nors, hornsimpa, fem arter kräftdjur och en fiskparasit.
            Vättern och dess utflöde Motala ström är dricksvattentäkt för
            flera hundratusen människor. Det sammanlagda uttaget för kommunal
            och industriell vattenförsörjning har beräknats att vid sekelskiftet
            uppgå till minst 180 m”. Det råder således inget tvivel om att
            Vättern är av ett oskattbart nationellt intresse och måste därför,
            i avvaktan på generella förbättringar av vår miljö, genom radikala
            selektiva skyddsåtgärder räddas undan förstörelse. De tecken på
            försämringar av den fortfarande höga vattenkvaliteten som kan
            märkas talar för att detta måste ske snarast, eftersom erfarenheten
            visat att förstörelsen ofta går mycket fort när den väl börjat
            märkas. Vättervattnet är utsatt för en rad olika föroreningskällor.
            Från industrier, från luftutsläpp från bland annat förbränningsanläggningar
            i omgivningarna, från jordbruket och kommunernas reningsverk etc.
            För att man skall kunna sätta in konkreta åtgärder behöver ytterligare
            undersökningar göras. Man bör kartlägga tillförseln av olika föroreningar
            och vilka källor som kan finnas utöver de redan kända. Det är
            också viktigt att få klarlagt hur olika föroreningar transporteras
            och lagras i sjön. Till detta behövs resurser för kontinuerlig
            mätning och provtagning. Med den kännedom som finns idag om vilka
            föroreningskällor Vättern är utsatt för är det angeläget att kraftfulla
            åtgärder omgående sätts in mot dessa. Det finns enligt vår mening
            inte någon tid att förlora och därför bör det som kan göras, göras
            redan nu.
          </p>
          <pb facs="riksdagen-motions-pdf/data/199900/mot_199900_Mj_0802/mot_199900_Mj_0802-0002.pdf"/>
          <p>
            Hemställan Mot. 1999/2000 MJ802 Med hänvisning till det anförda
            hemställs att riksdagen som sin mening ger regeringen till känna
            vad i motionen anförts om att vidta åtgärder för skydd av Vätterns
            vatten. Stockholm den 3 oktober 1999 Birgitta Carlsson (c) Margareta
            Andersson (c) Lena Ek (c)
          </p>
          <p>
            Sofia Jonsson (c)
          </p>
        </div>
      </div>
    </body>
  </text>
</TEI>
