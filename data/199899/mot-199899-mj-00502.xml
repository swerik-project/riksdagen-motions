<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0502/mot_199899_mj_0502-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ502 MJ502
          </p>
          <p>
            Motion till riksdagen
          </p>
          <p>
            1998/99:MJ502
          </p>
          <p>
            av Gudrun Lindvall (mp) Kor
          </p>
          <p>
            Under slutet av 80-talet slog Astrid Lindgren larm om djurens
            situation, bland annat om kor som aldrig fick komma ut ur ladugården
            och beta gräs. Protesterna ledde till den nya djurskyddslagen,
            som kom 1988 och som Astrid Lindgren fick i 80-årspresent med
            löfte om såväl fria höns som betande kor. Men alla kor kommer
            inte ut på det efterlängtade betet nu heller, tio år senare, trots
            att djurskyddslagen säger att djur skall ges möjlighet till naturligt
            beteende och trots att betet och utevistelsen stadgas i förordning
            och föreskrift till lagen. Hur många som står inne går inte att
            få uppgift om. År 1991 stod ca 30 000 kor inne året runt men sedan
            upphör statistiken på Jordbruksverket. Den nya djurskyddslagen
            följs inte upp.
          </p>
          <p>
            1 Gällande bestämmelser
          </p>
          <p>
            Reglerna om betesgång finns i djurskyddsförordningen (1988:539)
            samt Statens jordbruksverks föreskrifter (1993:129) och allmänna
            råd (1994:2) om djurhållning inom lantbruket m.m. Enligt djurskyddsförordningen
            ska nötkreatur som är äldre än sex månader och som hålls för mjölkproduktion
            hållas på bete sommartid. De nötkreatur som inte hålls för mjölkproduktion
            ska också hållas på bete eller på annat sätt ges tillfälle att
            vistas ute under sommaren. Kravet på utevistelse gäller inte ör
            tjurar och inte för ungnöt som är yngre än sex månader. Men det
            finns regler om undantag från kraven om betesgång i djurskydds-
            örordningen. I Jordbruksverkets föreskrifter regleras betesperioden
            mer detaljerat och också när undantag från betestvång kan medges.
            Betesperioden ska vara sammanhängande och infalla under perioden
            1 maj till 1 oktober. Under betesperioden ska betesdrift ordnas
            för samtliga mjölkande kor samtidigt. Mjölkkor ska under ett dygn
            minst hållas på bete under tiden mellan två mjölkningstillfällen.
            Beläggningen får inte vara högre än att ett växttäcke bibehålls
            på minst 80 procent av betesarealen. Men i föreskrifterna finns
            möjlighet till dispens från beteskravet. Dispenskraven är detaljerade.
          </p>
          <pb facs="riksdagen-motions-pdf/data/199899/mot_199899_mj_0502/mot_199899_mj_0502-0002.pdf"/>
          <p>
            2 Ingen statistik
          </p>
          <p>
            När det gäller dispensgivning eller prövning av undantag från
            kravet på betesgång är det, enligt djurskyddsförordningen, Jordbruksverket
            som handlägger ärendena om djurstallarna tagits i bruk efter den
            1 juli 1988. Detsamma gäller fall där djurstallarna tagits i bruk
            före den 1 juli 1988 men sedan byggts om eller byggts till så
            att djurantalet utökats med mer än nio vuxna eller arton unga
            djur. I övriga fall prövas frågor om undantag av den kommunala
            nämnd som har tillsyn över att djurskyddslagen följs. Enligt uppgift
            finns det ingen aktuell statistik angående prövade resp. god-
            kända ansökningar om undantag från betestvånget, vare sig på Jordbruks-
            verket eller på länsstyrelserna. Det enda som finns är statistik
            från 1991, då en enkätundersökning gjordes. Det året gavs 806
            dispenser varav 610 gällde Norr- och Västerbotten. Enligt en uppskattning
            på Jordbruksverket rörde det sig då om ca 30 000 kor, de flesta
            uppbundna. Det året fanns ca 530 000 kor i Sverige. I interpellationsdebatt
            med mig den 8 maj 1998 lovade dåvarande jordbruksminister Annika
            Åhnberg att ta fram aktuell statistik. Sådan statistik bör tas
            fram årligen. Den måste också ge svar på hur många av de mjölkkor
            som står inne som går i lösdrift resp. är uppbundna.
          </p>
          <p>
            3 Uppbundna året runt i värsta fall
          </p>
          <p>
            Det är naturligtvis förvånande att ingen vet hur utvecklingen
            ser ut efter 991. I dispensbestämmelserna talas om att dispens
            skall kunna ges under kortare tid, högst fem år. Egentligen borde
            därmed alla kor vara ute på bete under sommaren nu, men så är
            det inte. Fortfarande står kor uppbundna i svenska ladugårdar
            året runt, en typ av djurhållning som enligt mitt örmenande =
            inte stämmer överens med = djurskyddslagen. I interpellationsdebatten
            anförde jordbruksministern följande:
          </p>
          <p>
            I Jordbruksverkets föreskrifter (SJVFS 1993:129) om bete finns
            ytterligare bestämmelser om vilka villkor som måste vara uppfyllda
            för att dispens från beteskravet skall ges. Om dispensmyndigheten
            funnit möjligheter att anordna bete för samtliga mjölkkor i en
            besättning inte finns, måste ändå alla sinkor och rekryteringsdjur
            över sex månader alltid hållas på sommarbete, även om dispens
            givits för mjölkkorna. Inga djur som omfattas av en sådan dispens
            får stå bundna hela året. Kravet att även de djur som omfattas
            av dispens skall ha möjlighet att röra sig är tydligt inskrivet
            i Jordbruksverkets föreskrifter om djurhållning i lantbruket.
            I 26 8 punkt 3 e sägs att alla djur som omfattas av undantaget
            skall ges möjlighet till motion under en sammanhängande period
            om minst två månader per år. Det måste inte nödvändigtvis vara
            så att man åtar sig att bygga om för lösdrift. Det kan vara ett
            exempel på hur man hanterar problemet. Ett annat är det som jag
            också nämnde, att man har en areal som visserligen inte är ett
            tillfredsställande underlag för bete, men som dock är tillfredsställande
            i den meningen att mjölkkorna kan komma ut och röra på sig. För
            att man skall få dispens från det egentliga beteskravet förutsätts
            att man på annat sätt har tillgodosett djurens behov av rörelse
            och motion.
          </p>
          <p>
            I samtal med flera veterinärer och andra ”i verkligheten” visar
            sig detta fel. De kor som haft sin sinperiod under vintern, då
            alla kor står inne i Norrland
          </p>
          <p>
            Mot. 1998/99MJI502
          </p>
          <pb facs="riksdagen-motions-pdf/data/199899/mot_199899_mj_0502/mot_199899_mj_0502-0003.pdf"/>
          <p>
            Mot. 4 av förståeliga skäl, kommer aldrig ut. Om de kalvar i
            mars finns 1998/99MJ502 det naturligtvis inga möjligheter till
            utevistelse under sinperioden i februari. Om driften är uppbundna
            kor så står också sinkorna bundna. Det är alltså bara de mjölkkor
            som haft turen att sinperioden sammanfaller med betessäsongen
            som får komma ut, men de kor som med dispensen står inne under
            sommaren är ju just de korna som sinat och kalvat under vintern.
            Med andra ord: de mjölkkor som står inne på sommaren kommer inte
            ut på hela året. I värsta fall står de uppbundna. Hela tiden.
            Enligt ovan nämnda källor är de flesta kor som står inne på dispens
            på sommaren just uppbundna.
          </p>
          <p>
            4 Se över reglerna!
          </p>
          <p>
            Det finns alltså skäl att se över dispensgivningen. Målet måste
            givetvis vara att alla kor kommer ut på bete under sommaren, men
            ett minimikrav måste i alla fall vara att de ges möjlighet att
            röra sig. Annars kan det knappast anses att djurskyddslagen tillämpas
            på korna. En ko som står uppbunden hela året kan inte sägas ha
            givits möjlighet till naturligt beteende enligt 4 8 Djurskyddslagen.
          </p>
          <p>
            5 Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            en översyn av dispensgivningen beträffande betestvånget för mjölkkor,
            2. att riksdagen som sin mening ger regeringen till känna vad
            i motionen anförts om möjlighet till rörelse för mjölkkor för
            vilka dispens givits, Km att riksdagen som sin mening ger regeringen
            till känna vad i motionen anförts om årlig statistik beträffande
            dispenserna.
          </p>
          <p>
            Stockholm den 20 oktober 1998
          </p>
          <p>
            Gudrun Lindvall (mp)
          </p>
        </div>
      </div>
    </body>
  </text>
</TEI>
