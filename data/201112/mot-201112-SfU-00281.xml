<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SfU-00281">
  <teiHeader>
    <fileDesc>
      <titleStmt>
        <title>Bättre villkor för småföretag</title>
        <author corresp="i-CNBy5dFgNNyEozHVpAj93c">av Jacob Johnson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bättre villkor för småföretag</title>
          <idno type="rdwebb">GZ02Sf281</idno>
          <rs type="number">Sf281</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GZ02Sf281/text</ref>
          <ref type="dokument_url_html">http://data.riksdagen.se/dokument/GZ02Sf281</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sf281</ref>
          <ref type="doc">http://data.riksdagen.se/fil/728FDF4C-3999-470E-9657-5F744208E333</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-REFviN8H1scRFRYVBpUFzY" type="signed"/>
        <correspContext corresp="i-REFviN8H1scRFRYVBpUFzY">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-M5o8cYSRJsbmZdvevomfQX"/>
        </correspContext>
        <correspAction xml:id="i-R77YQuEspEzP1wrbch7ioq" type="numbering">
          <date when="2011-10-10"/>
        </correspAction>
        <correspAction xml:id="i-AHeFd6kZEBE6eRbyHjmvJM" type="submission">
          <date when="2011-10-04"/>
        </correspAction>
        <correspAction xml:id="i-BSuSiJ3f3Pb5tQznN42iix" type="transfer">
          <date when="2011-10-04"/>
        </correspAction>
        <correspAction xml:id="i-5DeGPP93itM19XPRozGR37" type="assigned"/>
        <correspContext corresp="i-5DeGPP93itM19XPRozGR37">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-9EPXD6aQ8PtTuXWBN5kdKM" type="TOC">
          <head xml:id="i-Q6bjEtfbQKMF25zwiS5pCH">
            1 Innehållsförteckning
          </head>
          <list>
            <item>
              2Förslag till riksdagsbeslut 2
            </item>
            <item>
              3Bättre villkor för småföretag 3
            </item>
            <item>
              4Ökad rättstrygghet för företagare 3
            </item>
            <item>
              4.1Annons- och fakturaskojare 3
            </item>
            <item>
              4.2Fel vid inbetalningar till skattekonto 3
            </item>
            <item>
              5Ett par företagsskattefrågor 4
            </item>
            <item>
              5.1Forskning och utveckling (FoU) 4
            </item>
            <item>
              5.23:12-regler m.m. 5
            </item>
            <item>
              6Slopad sjuklön och trygghetsfrågor 5
            </item>
            <item>
              6.1Slopad sjuklön för småföretag 5
            </item>
            <item>
              6.2Det sociala skyddsnätet 6
            </item>
            <item>
              6.3Avskaffa sjudagarstvånget i sjukförsäkringen 7
            </item>
          </list>
        </div>
        <div type="motProposal" subtype="förslag">
          <head xml:id="i-JiCTHNEPHnS69q7APm9615">
            2 Förslag till riksdagsbeslut
          </head>
          <list style="ol">
            <item xml:id="i-QCqZKVwJm4C1VjnvGiL3XH">
              Riksdagen tillkännager för regeringen som sin mening vad som
              anförs i motionen om att återkomma till riksdagen med förslag
              till åtgärder för att komma till rätta med annons- och fakturaskojare.
              1
            </item>
            <item xml:id="i-Jy37nq4fzyJSUq5E9c9hRu">
              Riksdagen tillkännager för regeringen som sin mening vad som
              anförs i motionen om översyn av rutiner vid misstagsbetalningar.
              2
            </item>
            <item xml:id="i-K2NNdzLwKDFh7JvkgwEu3a">
              Riksdagen tillkännager för regeringen som sin mening vad som
              anförs i motionen om kreditering på skattekonto för satsning på
              forskning och utveckling i små och medelstora företag. 3
            </item>
            <item xml:id="i-5JZxkSFFBtiGpit7sjhdCF">
              Riksdagen tillkännager för regeringen som sin mening vad som
              anförs i motionen om syftet med 3:12-reglerna. 2
            </item>
            <item xml:id="i-3dARnFQYv3qyUhVQc5V2ZA">
              Riksdagen tillkännager för regeringen som sin mening vad som
              anförs i motionen om borttagande av sjuklönekostnader i mindre
              företag.
            </item>
            <item xml:id="i-AbLhbSFehZEtrMpzmGD8V9">
              Riksdagen tillkännager för regeringen som sin mening vad som
              anförs i motionen om företagares sociala trygghet.
            </item>
            <item xml:id="i-Xto9nSRzou3muMtXjo3VsG">
              Riksdagen tillkännager för regeringen som sin mening vad som
              anförs i motionen om möjligheten för egenföretagare att välja
              en dags karenstid i sjukförsäkringen.
            </item>
          </list>
          <p xml:id="i-8nNg8vECUM567Y2jnkMHjJ">
            1 Yrkande 1 hänvisat till CU.
          </p>
          <p xml:id="i-EpY9jyNMJXPwuHS96sxsgo">
            2 Yrkandena 2 och 4 hänvisade till SkU.
          </p>
          <p xml:id="i-VKvmZ8mNn8LB9hHDpEgeL5">
            3 Yrkande 3 hänvisat till FiU.
          </p>
        </div>
        <div type="motContent">
          <head xml:id="i-7KpxS2voL4YuB49b2WEFHL" type="h1">
            3 Bättre villkor för småföretag
          </head>
          <p xml:id="i-25f3eHD2YapGGymivjTwS2">
            De små och medelstora företagen är viktiga för Sverige. De står
            för en stor del av landets tillväxt och är viktiga för att förnya
            näringslivet. Små företag inom t.ex. servicesektorn flyttar inte
            heller utomlands. Småföretag kan växa och bli stora.
          </p>
          <p xml:id="i-JG9Xw1VYiM1g6Ay7UmaWhV">
            Vänsterpartiet vill underlätta för de små företagen på olika
            sätt. I den här motionen beskrivs förslag som på olika sätt bidrar
            till ökad rättstrygghet för företagare, förbättringar på skatteområdet
            och ökad trygghet för företagare.
          </p>
          <head xml:id="i-BqJrEAexJi48NBDcyLj3gE" type="h1">
            4 Ökad rättstrygghet för företagare
          </head>
          <head xml:id="i-LaTRNt1jBFaJz4TcxHxNBZ" type="h2">
            4.1 Annons- och fakturaskojare
          </head>
          <p xml:id="i-2DpUuTNSVoSdoPWVcK6LeK">
            Frågan om annons- och fakturaskojare har uppmärksammats en längre
            tid. Trots det fortsätter antalet anmälningar om bluffakturor
            att öka. Ökningen beror troligtvis till stor del på att de falska
            fakturorna i allt större utsträckning upptäcks, men det är också
            uppenbart att hittills vidtagna åtgärder mot problemen inte är
            tillräckliga. I de flesta fall handlar det om olaglig verksamhet
            eftersom det är fråga om rena bedrägerier. Olika rättsinstanser
            måste tydligare än i dag prioritera dessa frågor. Det skulle ha
            en viktig preventiv effekt.
          </p>
          <p xml:id="i-6vy1qaRNEp5eT6WNNutjUQ">
            Företagare har inte samma konsumentskydd i lagstiftningen som
            privatpersoner. Privatpersoner kan vända sig till Konsumentverket
            respektive de lokala konsumentrådgivarna. Företagare har alltså
            inte samma möjlighet, vilket kan öka deras utsatthet. Därför är
            det nödvändigt att se över samhällets roll vad gäller rådgivning
            och stöd även till företagare.
          </p>
          <p xml:id="i-6jhh79k5sAJUhm8RtSmA7R">
            Företagare kan alltid vända sig till bransch- eller intresseorganisationer.
            Till exempel har Svensk Handel upprättat en varningslista över
            oseriösa företag och lämnar information om hur man ska agera om
            man fått en bluffaktura. Det är givetvis också viktigt att den
            enskilde företagaren är vaksam, men man måste ändå ha förståelse
            för att den enskilde entreprenören inte tänkt sig att den här
            typen av bedrägeriverksamhet skulle vara en del av vardagen som
            företagare.
          </p>
          <p xml:id="i-XbUxNT1ENK6THrbZtLrhDL">
            Mot bakgrund av vad som ovan anförs bör regeringen återkomma
            till riksdagen med förslag till åtgärder för att komma till rätta
            med annons- och fakturaskojare. Detta bör riksdagen som sin mening
            ge regeringen till känna.
          </p>
          <head xml:id="i-5jJaXtBJ1L1WX7vauAc7Z6" type="h2">
            4.2 Fel vid inbetalningar till skattekonto
          </head>
          <p xml:id="i-fKe9jdAGNiszsPRoDKmzY">
            Det har förekommit att företagare vid inbetalning till skattekonto
            betalat in pengar till fel konto eller angivit fel OCR-nummer.
            Det har visat sig vara misstag som är svåra att rätta till. Många
            upplever att det är både kostnads- och tidskrävande att få till
            stånd en rättelse, om ens möjligt. Den skattskyldige kan bl.a.
            bli hänvisad till att starta en civilrättslig process mot den
            person som felaktigt fått pengar insatta på sitt skattekonto.
          </p>
          <p xml:id="i-STDdcd6JruqCGRALtS7nxR">
            Många gånger framförs vikten av att underlätta för småföretag
            och att krångel och byråkrati inte får hindra entreprenörsandan.
            Att misstag ska kunna rättas till på ett rimligt sätt är viktigt,
            inte minst för att upprätthålla rättstryggheten.
          </p>
          <p xml:id="i-CCLgRsd75DzQDY6R6PjYT7">
            Vänsterpartiet har under förra mandatperioden riktat tillkännagivande
            till regeringen med innebörden att regeringen bör ta initiativ
            till att rutiner kring s.k. misstagsbetalningar ses över. Skatteutskottet
            har avstyrkt yrkandet med hänvisning bl.a. till beredningen av
            de förslag som Skatteförfarandeutredningen lagt fram om skattekontosystemet.
            I den proposition som regeringen lämnat med anledning av Skatteförfarandeutredningen
            ryms emellertid inga förslag som syftar till att komma tillrätta
            med misstagsinbetalningar. Regeringen bör därför ta initiativ
            till att se över rutinerna kring misstagsinbetalningar. Detta
            bör riksdagen som sin mening ge regeringen till känna.
          </p>
          <head xml:id="i-5SFmCp1nRp16QM7nCh119y" type="h1">
            5 Ett par företagsskattefrågor
          </head>
          <p xml:id="i-7GA8Zz88JPLyDMJGKvVg8V">
            Vissa förbättringar och justeringar på skatteområdet är nödvändiga
            för att underlätta för företagen. Vi vill också peka på vikten
            av att ha ett enhetligt likformigt regelsystem med få undantag
            som är enkelt att förstå och tillämpa för den enskilde företagaren.
            Ett likformigt skattesystem förhindrar också inlåsningseffekter
            och en snedvriden konkurrens.
          </p>
          <head xml:id="i-X3MZeuGqU1ya5QTyk4LE5M" type="h2">
            5.1 Forskning och utveckling (FoU)
          </head>
          <p xml:id="i-UCZMzgJMCrCe3Vk7wwG1K6">
            Forskning och utveckling är avgörande för framtida satsningar
            för att utveckla t.ex. miljö- och energiteknik. Det behövs ökade
            resurser till alla delar inom FoU, från grundforskning till utveckling
            av produkter och tjänster. I motion Innovationer (2011/12:N414)
            presenterar Vänsterpartiet därför förslag till en nationell innovationsstrategi
            som syftar till att skapa bredd och långsiktighet i innovationspolitiken.
          </p>
          <p xml:id="i-6gw9GEYM6uT7nMj9vTsAhP">
            Inom ramen för Vinnova har små och medelstora företag under några
            år kunnat få bidrag till behovsidentifiering av, förstudier till
            och genomförande av FoU-projekt. Intresset har varit mycket stort
            och indikerar att här behövs ytterligare insatser.
          </p>
          <p xml:id="i-gRNxZZteABRnwS2qeq8Zx">
            Vi vill därför utöka möjligheterna genom kreditering på skattekonto.
            Stödet ska avse högst 30 procent av företagets kostnader upp till
            ett tak på 2,5 miljoner kronor. Alla företag med upp till 250
            anställda ska omfattas. Den här typen av system är inte ovanligt
            i andra länder. Vårt grannland Norge har ett sådant skatteavdrag
            sedan några år tillbaka. Medel finns avsatta i Vänsterpartiets
            budgetmotion (2011/12:Fi243) för en ökad satsning på forskning
            inom små och medelstora företag. Vad som ovan anförs om kreditering
            på skattekonto för satsning på FoU i små och medelstora företag
            bör riksdagen som sin mening ge regeringen till känna.
          </p>
          <head xml:id="i-T5HfaPfvTPzniVexxisrMu" type="h2">
            5.2 3:12-regler m.m.
          </head>
          <p xml:id="i-QgXLvsbvdjQetGNTXMzonX">
            Vänsterpartiet har medverkat till att 3:12-reglerna, som gäller
            beskattning av utdelningar och kapitalvinster från fåmansföretag
            till delägare, reformerats. Reglerna tillkom i och med 1990 års
            skattereform med syftet att förvärvsinkomster ska beskattas lika
            oavsett om de kommer från ett lönearbete eller från arbetsinsats
            i ett eget aktiebolag. I dag ifrågasätter vi alltmer hur de används
            för att slippa undan skatt.
          </p>
          <p xml:id="i-4wnM5fnDpKr85KavGnMRza">
            Efter reformeringen 2006 beskattades vid utdelningar kapitaldelen
            med 20 procent upp till en viss nivå som bestäms schablonmässigt
            med hänsyn till företagets egna kapital och utbetalda löner. Därutöver
            sker beskattning progressivt i tjänst. Om delägaren i stället
            sålde aktier beskattades vinst som ryms inom ett sparat utdelningsutrymme
            med 20 procent. Utöver det utrymmet beskattades vinsten i tjänst
            (upp till 100 basbelopp) och därutöver i kapital med 30 procent.
          </p>
          <p xml:id="i-V26vVMVhD87KY8usbsAnov">
            Därefter har vissa justeringar gjorts, bl.a. höjt schablonbelopp
            i förenklingsregeln och förändringar i löneunderlagsregeln. Senast
            år 2009 genomfördes ytterligare en sänkning av löneuttagskravet
            samt en höjning av schablonbeloppet. Vi såg det som en positiv
            åtgärd.
          </p>
          <p xml:id="i-76t97j5THVr65CNEp6Xfcc">
            Regelverket får ibland kritik för att vara krångligt. Syftet
            är dock att förhindra att det som ska betraktas som tjänsteinkomster
            omvandlas till kapitalinkomster. Vänsterpartiet tycker att det
            syftet är viktigt och måste upprätthållas. Vi välkomnar därför
            de förslag till regelförändringar som regeringen föreslår i budgetmotionen
            i syfte att förhindra vissa skatteupplägg. Vänsterpartiet avvisar
            samtidigt förslagen om att införa en takregel för utdelning, höjt
            schablonbelopp och höjd räntefördelningsränta. Om möjligt ska
            förenklingar genomföras, och vi menar att en översyn kan vara
            nödvändig. Vad som ovan anförs om syftet med 3:12-reglerna bör
            riksdagen som sin mening ge regeringen till känna.
          </p>
          <head xml:id="i-WMD7D7kUdLGvrNTj92ipoo" type="h1">
            6 Slopad sjuklön och trygghetsfrågor
          </head>
          <head xml:id="i-UhUvcJHf3LyRfqLfvNGQSD" type="h2">
            6.1 Slopad sjuklön för småföretag
          </head>
          <p xml:id="i-Uoex5tMDhWBjNaJyFK6uBm">
            Arbetsgivare är i dag skyldiga att betala sjuklön i 14 dagar
            till anställda som inte kan arbeta p.g.a. sjukdom. När det gäller
            mindre företag kan regeln om 14 dagars sjuklön innebära problem.
            Även om mindre företag som kollektiv har en lägre sjukfrånvaro
            än genomsnittet, inser vi att sjuklönekostnaderna kan ge problem
            i det enskilda företaget. Ett mindre företag har inte alltid samma
            resurser och kanske inte tillgång till samma kunskaper på området
            som ett större företag. Det är mycket som talar för att gällande
            regler kan påverka företagens vilja att anställa.
          </p>
          <p xml:id="i-Gqm7nNHZoUkKLmejX6TkmQ">
            Det finns också risk för utestängningseffekter på arbetsmarknaden
            om företagen inte vågar anställa människor som t.ex. har återkommande
            sjukperioder bakom sig. Vänsterpartiet menar att vi måste underlätta
            för företag att anställa även personer med en sjukdomshistoria.
            Så skapar vi ett arbetsliv där alla ges möjlighet att ta plats
            och utvecklas efter sina förutsättningar.
          </p>
          <p xml:id="i-Eg9B8UX2Au5kDA14uJWgQs">
            Vi föreslår att mindre företag med upp till 10 anställda helt
            ska slippa betala 14 dagars sjuklön. Företag med upp till 10 anställda
            ska omfattas helt medan en avtrappning sker i företag med 1115
            anställda. I syfte att underlätta för mindre företag finns pengar
            avsatta i Vänsterpartiets budgetmotion (2011/12:Fi243) för en
            sådan åtgärd.
          </p>
          <p xml:id="i-VbWqjp9Ydf4QoHNGtQ6xGN">
            Vad som ovan anförs om borttagande av sjuklönekostnader i mindre
            företag bör riksdagen som sin mening ge regeringen till känna.
          </p>
          <head xml:id="i-BV7JXYmAgN1tFazGGsede9" type="h2">
            6.2 Det sociala skyddsnätet
          </head>
          <p xml:id="i-DfCs47DyvVrayRjJxe8tZP">
            Personer som driver eget företag med F-skattsedel (enskild firma
            eller handelsbolag) ska ha samma rätt till socialförsäkringssystem
            som anställda. Det finns skillnader som är viktiga att belysa,
            inte minst inför att socialförsäkringsutredningen lämnar sitt
            delbetänkande under våren 2012.
          </p>
          <p xml:id="i-HFcz75RUAxVjabEfDy23wj">
            Nettointäkten (resultat efter skatt) i ett företag ligger till
            grund för SGI (sjukpenninggrundande inkomst). Om inkomsten i företaget
            är låg innebär det att företagaren får en låg sjukpenning, föräldrapenning
            etc. Det kan medföra stora ekonomiska konsekvenser om inkomsten
            i företaget är låg under en längre period. I vissa branscher är
            det också vanligt att uppbyggnadsfasen är lång. Nettoinkomsten
            ligger även till grund för en företagares framtida pension. Det
            kan också få betydelse för s.k. levebrödsföretag där nettoinkomsten
            är låg. Bland dessa företag finns fler kvinnor än män.
          </p>
          <p xml:id="i-JRgwN7gpHqPjwGYcCV1Cf">
            Det har funnits en möjlighet att hos Försäkringskassan få godkänd
            s.k. jämförelseinkomst. Det innebär att Försäkringskassan fastställer
            SGI som motsvarar lönen för en anställd i motsvarande yrke eller
            verksamhet. Detta är dock enbart möjligt under företagets uppbyggnadsskede.
            Systemet har dessutom visat sig vara problematiskt eftersom arbetsmarknaden
            blivit alltmer diversifierad och lönesättningen alltmer individuell,
            också inom ramen för kollektivavtalen. Därför har systemet med
            jämförelseinkomst ibland uppfattats som godtyckligt och inte tillämpats
            lika över landet.
          </p>
          <p xml:id="i-KckEtPU4wcuALJ9U3Xyrhv">
            Vänsterpartiet konstaterar sammanfattningsvis att den koppling
            som i dag finns mellan nettointäkten i ett företag och utbetald
            socialförsäkringsersättning hittills inte fungerat bra. Vi menar
            att det är viktigt att få en lösning där människor som driver
            eget företag inte får en sämre försäkring än anställda. Vad som
            ovan anförs om företagares sociala trygghet bör riksdagen som
            sin mening ge regeringen till känna.
          </p>
          <head xml:id="i-6gCuNzEWS8Hbji1PbPi7xZ" type="h2">
            6.3 Avskaffa sjudagarstvånget i sjukförsäkringen
          </head>
          <p xml:id="i-LqDLGE8hyFV5QXweAFaXhf">
            Den 1 juli förra året blev den kortaste karenstiden i sjukförsäkringen
            för egenföretagare sju dagar i stället för en dag. Det ska jämföras
            med anställda som fortsatt har en dags karensdag. Organisationen
            Företagarna menar att regeringens försämrade skydd för egenföretagare
            riskerar att slå negativt mot nyföretagandet. Man menar att regeringens
            agerande riskerar att göra folk mer ovilliga att starta företag.
          </p>
          <p xml:id="i-PM9rFypEQAicD6BPLCF5Wx">
            Vänsterpartiet delar Företagarnas oro. Sverige behöver fler företagare
            inte färre. Vi vill att Sveriges egenföretagare, precis som i
            dag, ska kunna välja en karenstid om 7, 14, 30, 60 eller 90 dagar.
            Egenavgifterna anpassas efter vilken karenstid företagaren själv
            väljer.
          </p>
          <p xml:id="i-HpZwWN4wZXUK8gMHhv2Kdi">
            Vi vill därutöver ge egenföretagaren möjlighet att välja en dags
            karenstid i sjukförsäkringen. Därmed får egenföretagare möjlighet
            till mer av den trygghet som anställda har. Den förbättrade tryggheten
            ska vara frivillig att ta del av och följs av en förhöjd egenavgift
            för de företagare som väljer att få det extra skyddet. Det frivilliga
            skyddet kommer sannolikt att motsvara en justering i sjukförsäkringsavgiften
            i egenavgifterna med cirka 0,75 procentenheter. Vad som ovan anförs
            om möjligheten för egenföretagare att välja en dags karensdag
            i sjukförsäkringen bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-Lg39VHTTFbd8LTx6VxGxMi" who="i-CNBy5dFgNNyEozHVpAj93c">
              Jacob Johnson (V)
            </item>
            <item xml:id="i-XLaqjhgBDFzAZxEoaWrvfZ" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-Q336Fqv54fQCtzv6c7Frwu" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-6FLehnWzdwex3eYiFA9aTc" who="i-FAhoYDeAxVXRZmnF5LnHgv">
              Kent Persson (V)
            </item>
          </list>
        </div>
      </div>
    </body>
  </text>
</TEI>
