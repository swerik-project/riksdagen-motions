<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KrU-00335">
  <teiHeader>
    <fileDesc>
      <titleStmt>
        <title>Utveckla e-sporten och spelandet i Sverige</title>
        <author corresp="i-Qqu9byP8zwudzHA8ErxkRe">av Rickard Nordin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:335 av Rickard Nordin (C)</title>
          <idno type="rdwebb">HA02335</idno>
          <rs type="number">335</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HA02335/text</ref>
          <ref type="dokument_url_html">https://data.riksdagen.se/dokument/HA02335</ref>
          <ref type="dokumentstatus_url_xml">https://data.riksdagen.se/dokumentstatus/HA02335</ref>
          <ref type="pdf">https://data.riksdagen.se/fil/67A55E46-C452-4DC2-9851-35317DABABBC</ref>
          <ref type="docx">https://data.riksdagen.se/fil/92F97FEF-FA67-4663-AD9F-084BF76D9B83</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7tJLePPMDKys1XyP1AGJUA" type="signed"/>
        <correspContext corresp="i-7tJLePPMDKys1XyP1AGJUA">
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction type="submitted" xml:id="i-5JyDApm4tP7v6EvgdauFeT">
          <date when="2022-11-17"/>
          <time when="15:57:52"/>
        </correspAction>
        <correspAction type="reviewed" xml:id="i-Hmoav6pFw7rA9FRZRMLgiE">
          <date when="2022-11-18"/>
          <time when="10:43:22"/>
        </correspAction>
        <correspAction type="referred" xml:id="i-Wn48ZsVqA8ZEZ1ALcZ1d2k">
          <date when="2022-12-01"/>
        </correspAction>
        <correspAction type="assigned" xml:id="i-FGLoBBeF2pNrX7TzLvLD5o">
          <date when="2023-05-11"/>
          <time when="16:05:14"/>
        </correspAction>
        <correspContext corresp="i-FGLoBBeF2pNrX7TzLvLD5o">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-F1Va1BrNbMDt1gTBk2rSPj"/>
        <correspContext corresp="i-F1Va1BrNbMDt1gTBk2rSPj">
          <ref type="uppgift">2022/23:KrU7</ref>
          <ref type="ref_dok_id">HA01KrU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU7</ref>
          <ref type="ref_dok_titel">Spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8d3iai4HQ7qF7uzuhVJ214"/>
        <correspContext corresp="i-8d3iai4HQ7qF7uzuhVJ214">
          <ref type="uppgift">2022/23:SfU15</ref>
          <ref type="ref_dok_id">HA01SfU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU15</ref>
          <ref type="ref_dok_titel">Migrationsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UgctmistS7D2HYRKygpiXU"/>
        <correspContext corresp="i-UgctmistS7D2HYRKygpiXU">
          <ref type="uppgift">2022/23:UbU8</ref>
          <ref type="ref_dok_id">HA01UbU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU8</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VQBoepn4F4vkwzg6ju3Ees"/>
        <correspContext corresp="i-VQBoepn4F4vkwzg6ju3Ees">
          <ref type="uppgift">2022/23:UbU9</ref>
          <ref type="ref_dok_id">HA01UbU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU9</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:335 av Rickard Nordin (C) Utveckla e-sporten och spelandet i Sverige</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-FLCYQAVhuu6XpFFYyK7A15">
            Förslag till riksdagsbeslut
          </head>
          <list style="ol">
            <item xml:id="i-46wg48qmEguqAGFpUHqxdC">
              Riksdagen ställer sig bakom det som anförs i motionen om att
              e-sport ska få samma förutsättningar juridiskt som övrig sport
              och tillkännager detta för regeringen.
            </item>
            <item xml:id="i-Xq3XUZfNZdLee9bEtRmRi1">
              Riksdagen ställer sig bakom det som anförs i motionen om att
              ge e-sportföreningar samma möjligheter att söka stöd som övriga
              sportföreningar har via Riksidrottsförbundet och tillkännager
              detta för regeringen.
            </item>
            <item xml:id="i-RSsu4u5N6LsFF6WGCFvvcj">
              Riksdagen ställer sig bakom det som anförs i motionen om att
              spel ska anses vara en kulturform och att kulturbegreppet bör
              breddas för att inkludera spel och tillkännager detta för regeringen.
            </item>
            <item xml:id="i-VXS12Y1q5FfXPgg3qd8UKp">
              Riksdagen ställer sig bakom det som anförs i motionen om att
              Kulturrådet ska få ett utökat uppdrag för att kunna främja spelkulturen
              enligt nuvarande direktiv och tillkännager detta för regeringen.
            </item>
            <item xml:id="i-JXaCbyNts1bFCjgyzgnF8G">
              Riksdagen ställer sig bakom det som anförs i motionen om att
              ge ett uppdrag till Migrationsverket att se över sina regler så
              att e-sportare räknas som andra atleter vid ansökan om visum och
              tillkännager detta för regeringen.
            </item>
            <item xml:id="i-5NDEwVw89TpT8LkkEupYkV">
              Riksdagen ställer sig bakom det som anförs i motionen om att
              vidga och permanenta de regler som regeringen fattat beslut om
              för att möjliggöra bättre möjligheter till inresetillstånd för
              e-sportare och tillkännager detta för regeringen.
            </item>
            <item xml:id="i-W4VTQJRv7cervTTbLKwrwz">
              Riksdagen ställer sig bakom det som anförs i motionen om att
              tillåta e-sport som inriktning på gymnasieutbildning, likt andra
              specialgymnasier, och tillkännager detta för regeringen.
            </item>
            <item xml:id="i-9TVQegQsCAS1MFuuJjd1J9">
              Riksdagen ställer sig bakom det som anförs i motionen om att
              klargöra möjligheten att betala ut prispengar i e-sport och förströelsespel
              som är baserade på skicklighet, och detta tillkännager riksdagen
              för regeringen.
            </item>
            <item xml:id="i-MQCZGrhv5oEwAc4poXQFrE">
              Riksdagen ställer sig bakom det som anförs i motionen om att
              ta vara på kompetensen i spelbranschen och överföra den till andra
              sektorer i samhället och tillkännager detta för regeringen.
            </item>
            <item xml:id="i-JyYgVGJf3ETCeUkFE3uC4a">
              Riksdagen ställer sig bakom det som anförs i motionen om att
              fokusera på jämställdhet inom e-sportvärlden och tillkännager
              detta för regeringen.
            </item>
            <item xml:id="i-YAnMBZPodX3G49eVzpkxwW">
              Riksdagen ställer sig bakom det som anförs i motionen om att
              utöka möjligheterna till validering av kompetens som erhålls via
              spelande och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TZMY3foKJHK1xt69Hofo9b">
            Motivering
          </head>
          <p xml:id="i-EMRpePg2tEP81ygF6LdP6f">
            E-sport är den snabbast växande rörelsen vi har i Sverige. Rörelsen
            är mångfacetterad och består av människor av alla åldrar, nationaliteter
            och kön.
          </p>
          <p xml:id="i-AVmWr4kpzKrNHP9xVxZPsT">
            Det finns flera anledningar till att e-sport bör likställas med
            annan sport. För det första fyller den många av de sociala funktioner
            som sporten också gör: E-sport är ett sätt för unga att träffas,
            lära sig samarbeta och utvecklas i grupp, att lära sig laganda
            samt att arrangera och driva föreningsverksamhet. I och med att
            e-sport ofta drivs på gräsrotsnivå – spelarna är också coacher,
            föreningsledare och arrangörer – så är den e‑sport som finns nu
            dessutom extra bra för att skapa civilt engagemang bland unga.
          </p>
          <p xml:id="i-FzmBgoGppe6iZMTJNBXDqg">
            För det andra finns tillgänglighetsskälet: skador, funktionshinder
            och dåliga upp­växtförhållanden håller många unga borta från de
            mer fysiskt krävande sporterna, och i nuläget finns det ganska
            få sporter som de kan delta i fullt ut. E-sport är förhållandevis
            lättillgängligt och kräver inte en perfekt hälsa. Om vi kunde
            uppnå samma nivå av aktiva föreningsliv i E-sportsverige som i
            civilsamhället så vore det en ingång in i gemenskap och föreningsaktivitet
            för många unga som nu finner sig utestängda.
          </p>
          <p xml:id="i-JCqV5CQDJeD4s114S8yv93">
            Slutligen kommer vi förstås till hälsoaspekten. Den stora majoriteten
            av sporter i Sverige är fysiskt krävande och medför fysisk träning,
            vilket är hälsosamt. Här kan man invända att e-sporten misslyckas,
            men det finns god evidens för att datorspel också medför andra
            hälsofördelar: förbättrat minne, kognitiv förmåga, förmåga att
            resonera samt perception och problemlösning. Precis som annan
            sport verkar många spel också hjälpa till med avslappning och
            stressdämpning. Det finns också klara indikationer på att e‑sport
            och datorspel kan hjälpa äldre att behålla mental klarhet längre.
          </p>
          <p xml:id="i-177hCnCndYPk2m5xYRjV15">
            Sammantaget delar e-sport karaktär och fördelar med många andra
            sporter och kanske viktigast av allt: En allt större mängd ungdomar
            och unga vuxna spelar – både privat och i grupp. Det vore galenskap
            att låta denna potential gå förlorad när vi istället kan stödja
            och uppmuntra att fler unga spelar i grupper och i de sociala
            sammanhang som uppstår när man deltar i e-sport i lag istället
            för att isolera sig ensam vid sin egen dator.
          </p>
          <p xml:id="i-SPBNb5SAyGor3bYpcqScrM">
            Numera disputerade idrottsvetaren Kalle Jonasson (f.d. Danielsson)
            vid Malmö hög­skola har gjort en studie som jämför e-sport med
            traditionell sport utifrån den klassiska modell som brukar användas
            för att karakterisera modern sport. På punkt efter punkt kommer
            han fram till att e-sport i mångt och mycket liknar annan sport.
            Studien har dessutom ett par år på nacken och resonemangen har
            stärkts ytterligare sedan dess.
          </p>
          <p xml:id="i-61AYUu86tyRhXC4zziNJpz">
            Det är inte vår uppgift att göra skillnad på olika sporter, och
            därför behöver e-sporten likställas med andra sporter för att
            ha möjlighet att attrahera människor på likvärdiga villkor. Men
            oavsett om e-sporten ska likställas med andra sporter eller inte
            – diskussio­nen fastnar ofta i semantiska diskussioner – så finns
            det goda poänger med att verksam­heten ska kunna söka stöd på
            samma villkor som de sporter och förbund som finns inom Riksidrottsförbundet.
            Idag går e-sportrörelsen runt på sponsorpengar enbart. Det öppnar
            upp för problem när det enbart är resultat som räknas, och arbete
            med värdegrund och samhällsengagemang kommer i andra hand.
          </p>
          <p xml:id="i-FoVpPn6uis4YVnzyF15DWj">
            Samtidigt som debatten om vad som ska klassas som sport och inte
            när det gäller e‑sport finns samma diskussion kring det bredare
            begreppet ”spelande” och kultur. Diskussionen om vad som är kultur
            och inte är ständigt pågående och långt ifrån tydlig. Att förklara
            begreppet kultur är en svår, nästintill omöjlig, uppgift eftersom
            det finns flera olika förklaringar som ändå på olika sätt hänger
            samman med varandra. Det vi dock vet är hur stora positiva effekter
            som har utkommit av kulturen och vilken positiv inverkan den har
            på oss som människor. Kultur är något som vi vill bevara och visa
            för nästkommande generationer och fortsätta att glädjas utav.
            Det kan handla om musik, konst, arkitektur, kläder, religion,
            ritualer, lekar, sägner, litteratur m.m. Den här motio­nen handlar
            inte om varför någonting annat inte är kultur, utan den handlar
            om varför just spel är kultur och en kulturform som är värd att
            bevara, utveckla och sprida.
          </p>
          <p xml:id="i-VwoTgozW4gmnuy6Qmz3rxC">
            Digitalt och analogt spelande är idag en av Sveriges mest populära
            fritidssysselsätt­ningar, framförallt bland unga. Vi har spelat
            brädspel och olika former av analoga spel i tusentals år, och
            idag spelar dessutom runt 80 % av Sveriges befolkning digitala
            spel i någon form. Spelande benämns som en kulturutövning i statistiken
            när bl.a. SCB, Myndigheten för kulturanalys och SOM-institutet
            undersöker svenskarnas kulturvanor. Det är för dem och för de
            flesta svenskar en självklarhet att spelande i olika former kan
            betraktas som en kulturutövning i samma kategori som konst, musik
            och film. Det talas om det svenska spelundret, och fantastiska
            spel som Battlefield, Minecraft och Candy Crush Saga är bara några
            av de internationellt framgångsrika spel som har sin hemvist i
            Sverige. Det råder ingen tvekan om att den svenska spelindustrin
            är en stark kraft som både bidrar till att sätta Sverige på kartan,
            bidrar till att skapa nya arbetstillfällen och bidrar med nya
            skatteintäkter. Till skillnad från exempelvis film och musik så
            betraktas formellt dock inte spel som en kulturform i statens
            mening för tillfället. Detta innebär ett antal problem och utmaningar.
          </p>
          <p xml:id="i-JNoASnvasDBNX7KCkJgfEf">
            När spelen hamnar utanför kulturbegreppet och förminskas till
            att vara ren under­hållning utan konstnärligt värde så blir det
            en självuppfyllande profetia. Spelbranschen styrs då av marknaden
            snarare än av kreatörens vision och därmed får det kommersiella
            värdet större vikt än det konstnärliga värdet. Kulturen måste
            få ha ett eget värde, den ska inte behöva motivera sin existens
            genom att vara nyttig ekonomiskt, hälsomässigt eller på något
            annat sätt. Film och musik har möjlighet att både verka på en
            marknad och producera storslagna verk som sprids till en stor
            publik samtidigt som det också finns statligt stöd för smalare
            uttryck som inte har samma kommersiella värden. Detta stöd saknas
            för spelen och därmed blir det otroligt svårt att utveckla spel
            utan en kom­mersiell baktanke. Vidare innebär spelens icke-status
            att de hamnar utanför samtliga regionala kulturplaner och istället
            måste skohornas in på undantag.
          </p>
          <p xml:id="i-9U2Wj6TRMwycwUi4z4LdCr">
            Jag föreslår en modern och utökad syn på kulturbegreppet och
            att spel ska inklude­ras i detta. I Norge ligger spelkulturen
            under Kulturdepartementet, och vi borde lära oss av vår nordiska
            granne om vi vill ta tillvara det svenska spelundret, som vi gjorde
            med den svenska musikexporten på 70- och 80-talen. På det sättet
            kommer fler aktörer och personer att få möjlighet att ta del av,
            skapa och sprida spelkulturen. I Sverige är det Kulturrådet, en
            myndighet under Kulturdepartementet, som fördelar statens bidrag
            till kulturen och som formellt bestämmer vad som är kultur och
            inte. Det är det som är ansvarigt för att de nationella kulturpolitiska
            målen ska uppfyllas. Jag menar att både digitalt och analogt spelande
            passar väl in i de målen och ger stöd till förslaget att bredda
            och utveckla kulturbegreppet.
          </p>
          <p xml:id="i-9KQ5EXF4pMWvWyAjZaiSET">
            Spel är redan etablerat som kultur i många människors medvetande,
            det finns en stark kreativ näring som ständigt utvecklas och ekonomiska
            incitament att bredda kulturbegreppet. Det är dags att uppdatera
            kulturbegreppet och därigenom ta ett stort kliv på vägen för att
            uppfylla både de nationella målen och kulturpolitiken.
          </p>
          <p xml:id="i-R4FNaVq8UdJL2eGqCG7ACm">
            Det finns också fler aspekter av problematiken samt en gammaldags
            lagstiftning. Stora e-sportstjärnor från andra länder har ibland
            svårt att få visum till Sverige på grund av ett gammaldags synsätt
            och förlegade regler. Flera av de största tävlingarna i världen
            går av stapeln i Sverige, och vi har bland världens bästa lag
            i flera grenar. Att atleter som ska delta i DN-galan eller en
            fotbollslandskamp inte skulle få inresetillstånd för att kunna
            resa till Sverige är en löjeväckande tanke; ändå är det precis
            det som sker när per­soner från andra länder vill komma och delta
            i e-sportens stora tävlingar på exempelvis Dreamhack. Vi såg stora
            problem i samband med The International som slutade med att tävlingen
            helt fick flyttas från Sverige, trots att konståknings-VM kunde
            genomföras utan problem för de deltagande. Regeringen har nu gjort
            mindre justeringar i regelverken, men dessa måste permanentas
            och utvidgas.
          </p>
          <p xml:id="i-Nn6tBCSzZTotBPbDqYYoAN">
            Det är också på sin plats att påpeka att e-sport och icke-e-sport
            idag blir mer och mer sammanblandat, t ex med de elektroniska
            tavlor man idag använder inom pistolskyttet. Är det då en e-sport
            eller en ordinarie sport? Man kan ju faktiskt till och med fråga
            sig om dessa tavelsystem skall regleras inom dagens lagstiftning?
            Gråzonerna bara växer allt mer, och det är därför rimligt att
            se över dagens lagstiftning och inkludera e-sporten.
          </p>
          <p xml:id="i-KEs3moT79KYBwNs5wf6yxs">
            Det finns också en gammaldags syn på vilka sporter och specialinriktningar
            som får starta gymnasieutbildningar. Idag finns flera e-sportgymnasier
            som utökad kurs, eftersom det inte är tillåtet att starta e-sportgymnasier
            på samma villkor som andra gymnasier. E‑sporten har minst lika
            goda förutsättningar för professionellt utövande som många andra
            utbildningar som idag får startas. Det är fullt rimligt att ge
            möjligheter att på allvar starta e-sportgymnasier. Det ger också
            möjligheter att ytterligare fokusera på ledarskap, uppförande
            på nätet samt vikten av kost och motion för att prestera på högsta
            nivå.
          </p>
          <p xml:id="i-TF5v11hFrkdyAcwKHb2mPX">
            Det finns också ett problem där både e-sport och förströelsespel
            baserade på skick­lighet, exempelvis flipperspel, hamnar i en
            gråzon. Det handlar om möjligheten att betala ut prispengar till
            deltagare i ett evenemang. Eftersom båda typerna av spel hamnar
            under lotterilagen finns det risk att de klassas som lyckobaserade
            och inte skicklighets­baserade och att det att betala ut prispengar
            till de som är framgångsrika i tävlingar därmed skulle vara olagligt.
            Den som sett resultatlistan i flipperspels-SM eller i e‑sport­evenemang
            vet att ingetdera handlar om tur. Det är därför viktigt att regeringen
            klargör att dessa spel ska ha möjlighet att betala ut prispengar.
            Vissa gör det redan idag, efter­som någon rättslig prövning inte
            skett, men vid frågor till Lotteriinspektionen har tvek­samma
            svar erhållits. Det vore helt förödande om svenska e-sportevenemang,
            som är bland de största i världen, inte skulle få dela ut prispengar.
            Det är därför mycket ange­läget att regeringen snarast återkommer
            med ett förtydligande av lagstiftningen på området.
          </p>
          <p xml:id="i-CVCjGLWRoJwv9uVc1Rnuf2">
            Det som sker på nätet sker också i e-sportvärlden. Många gånger
            är attityder hårdare och samtalsklimatet råare. Det drabbar inte
            minst kvinnliga spelare som får utstå trakasse­rier från motspelare.
            Det är självklart helt oacceptabelt och något som samhället inte
            kan tolerera. Det är en självklarhet att inga skattepengar ska
            gå till arrangemang som inte jobbar aktivt för jämställdhet och
            har nolltolerans i fråga om trakasserier beroende på kön eller
            någon annan diskrimineringsgrund. Dreamhack är på många sätt en
            föregångare i arbetet med attityder och har länge jobbat för ett
            mer inkluderande klimat i sina arrange­mang. Rätt kanaliserad
            är e-sporten en enorm möjliggörare. E‑sporten skapar stjärnor
            och förebilder. Personer som med rätt attityd och uppmuntran kan
            påverka hela genera­tioner av unga människor och deras vanor på
            nätet. Det bör därför vara högprioriterat för regeringen att se
            över på vilka sätt som jämställdhet kan uppmuntras i samband med
            samhällets bidrag och insatser kring spelande.
          </p>
          <p xml:id="i-KuLQRfBBK4eBb79QaxcP2F">
            E-sport och spelande följer givna mönster. Många gånger är det
            repetitiva moment som man ska öva på och utföra till perfektion.
            Att bemästra de momenten ger belön­ingar av olika slag. För elitspelare
            är det ekonomiska belöningar, men för den stora massan handlar
            det snarare om belöningar inuti spelet som ger hjärnan belöning
            för att ha presterat.
          </p>
          <p xml:id="i-LBgn7Nyro8UyRsLardMN37">
            Precis samma mekanismer kan användas i andra sektorer i samhället.
            Det finns mängder av arbetsuppgifter som är enkla och repetitiva.
            Med inslag av spelande hade dessa kunnat få en helt annan status,
            och arbetet hade kunnat bli mycket mer motive­rande. Att använda
            så kallad ”gameification” har därför enorm potential, för att
            öka både välbefinnandet och produktiviteten. Att utforska de möjligheterna
            ytterligare borde vara en given del av exempelvis industripolitiken.
            Vi har en världsledande spelindustri i Sverige och vi har spjutspetskompetens
            i många traditionella tillverkande industriföretag. Trots det
            korsbefruktas dessa sällan. Här har industripolitiken en tydlig
            uppgift i att utforska möjligheterna i att föra samman dessa branscher.
          </p>
          <p xml:id="i-YAfayUXairHJzzKJh2q8fW">
            Det finns studier som visar att e-sportande och dataspelande
            personer presterar bättre på jobbet och utvecklar förmågor som
            samarbete och logiskt tänkande bättre än andra. Trots det är det
            svårt att få kunskaperna validerade och översatta till verkligheten
            på arbetsmarknaden. Det är ett reellt problem som skapar onödiga
            trösklar för bland annat unga att få sitt första jobb.
          </p>
        </div>
        <div type="motSignatures">
          <list>
            <item xml:id="i-34g4nWxkx9wzHZnXhqSArM">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
