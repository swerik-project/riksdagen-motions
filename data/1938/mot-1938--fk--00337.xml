<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__337/mot_1938__fk__337-001.pdf"/>
      <fw xml:id="i-KzxdBjwL3BZh785oQAi3e4">
        Motioner i Första kammaren, Nr 337. 1
      </fw>
      <div type="motHeader" xml:id="i-2q4j1uraREpsYH5VmZNiSB">
        <div type="motTitle" xml:id="i-RJxc7noVGq4Q1pTaVuzxjK"/>
        <div type="motSubmissionInfo" xml:id="i-8cPy4zoPYffe7gd8yYaNCw"/>
      </div>
      <div type="motBody" xml:id="i-Bb4tLBEQJVG6jCwGTrYswM">
        <div xml:id="i-HNxbAhLnAVbYchzcvmdsZG">
          <p xml:id="i-Y6AypLgM3NLfd9JMoYQiwT">
            Nr 337.
          </p>
          <p xml:id="i-BErtQ4mLh7sUJFPwxrDFK">
            Av herr Wagnsson, i anledning av Kungl. Maj:ts proposition angående
            ändrade pensionsbestämmelser för lärare vid folk- och småskolor
            m. tf.
          </p>
          <p xml:id="i-16RzkY9x9DmXGS4mbkndbg">
            I Kungl. Maj:ts proposition nr 279 hemställes, att riksdagen
            måtte be- myndiga Kungl. Maj:t utfärda bestämmelser i huvudsaklig
            överensstäm- melse med i propositionen angivna grunder angående
            ändrade pensionsvill- kor för lärare vid folk- och småskolor m.
            fl. Mot förslaget i vad det avser de vikarierande lärarna synes
            vissa erinringar kunna göras. Icke-ordinarie befattningshavare
            inom allmänna civilförvaltningen lik- som ock vid statens undervisningsväsen
            anställas antingen såsom extra ordinarie eller såsom extra befattningshavare.
            Extra ordinarie men icke extra hava pensionsrätt. Vikarier äro
            i icke ringa utsträckning anställda så- som extra ordinarie och
            hava då pensionsrätt. Mer än en fjärdedel av de vid läroverken
            anställda extra ordinarie adjunkterna äro vikarier, som så- ledes
            åtnjuta pensionsrätt.
          </p>
          <p xml:id="i-2zUzr645Fu49KHmtBZUSZ7">
            Icke ordinarie lärare vid folkskoleväsendet anställas antingen
            såsom extra ordinarie eller ock såsom vikarier. Bägge kategorierna
            hava hittills åtnjutit pensionsrätt. Extra ordinarie anställas
            å särskilt inrättade lärar- tjänster, om vilkas behövlighet för
            framtiden man ej är så säker, att man kan inrätta tjänsten såsom
            ordinarie. Vikarie uppehåller antingen vakant tjänst eller tjänst,
            vars innehavare åtnjuter tjänstledighet. Vid folkskole- väsendet
            är således vikarie aldrig anställd såsom extra ordinarie. För
            att anställas såsom extra ordinarie lärare vid det statliga undervis-
            ningsväsendet fordras icke att vara fullt behörig till motsvarande
            ordinarie tjänst, och såsom extra lärare kan anställas person,
            som icke erhållit den för ämneslärare gällande speciella lärarutbildningen
            (provåret). Vid folk- skoleväsendet däremot gäller samma kompetensvillkor
            för ordinarie, extra ordinarie och vikarierande lärare. Vikarien
            vid folkskoleväsendet är därför behörig även till ordinarie tjänst,
            och han har alltid full tjänstgöring. Under de många omfattande
            utredningar, som föregingo löneregleringen för lärarkårerna, gjordes
            ingående undersökningar angående möjligheten att tillämpa ungefär
            samma system i fråga om anställning för icke-ordinarie lärare
            vid folkskoleväsendet som vid det statliga skolväsendet. Det visade
            sig därvid, att det statliga systemet skulle i viss utsträckning
            kunna till- lämpas i större städer och kanske även i en eller
            annan större landskom-
          </p>
          <p xml:id="i-4Rvcj7gckBTskbA1tM23RM">
            Bihang till riksdagens protokoll 1938. 3 saml. Nr 337. 1
          </p>
          <pb facs="riksdagen-motions-pdf/data/1938/mot_1938__fk__337/mot_1938__fk__337-002.pdf"/>
          <fw xml:id="i-Q9ZJBJ9URShxzbdA1yFqWw">
            2 Motioner i Första kammaren, Nr 337.
          </fw>
          <p xml:id="i-A6GzL6bKRy3FmiRmd9z6Kw">
            mun. Där skulle nämligen kunna anställas extra ordinarie lärare
            med upp- gift att fullgöra den tjänstgöring, varav behov kan komma
            att uppstå un- der året; vikariat bland annat. På landsbygden
            i allmänhet och i mindre och medelstora städer kunde däremot en
            sådan anordning icke införas, var- för dessa skoldistrikt och
            den icke-ordinarie lärarpersonalen därstädes skulle komma i en
            mycket ogynnsam ställning. Då därtill kom, att det skulle blivit
            förenat med betydande tekniska svårigheter att på den icke- ordinarie
            personalen vid folkskoleväsendet tillämpa det statliga systemet
            för anställningen, stannade man utan någon meningsskiljaktighet
            vid att bibehålla den förut gällande skarpa åtskillnad mellan
            extra ordinarie lärare och vikarierande lärare, som ligger däri,
            att vikarie icke kan vara anställd såsom extra ordinarie och att
            extra ordinarie lärare kan anställas endast å särskild utom de
            ordinarie befattningarna inrättad tjänst. Med hänsyn där- till,
            att det av de bägge kategorierna lärare kräves exakt samma kompetens
            och att de hava att utföra samma arbete, tillerkändes de lika
            rätt i fråga om tjänstårsberäkning för lönetur. Beträffande övriga
            löneförmåner be- stämdes däremot vissa olikheter. Hithörande bestämmelser
            anpassades så- ledes på ett ändamålsenligt sätt efter förhållandena
            vid folkskoleväsendet och systemet har i detta avseende hittills
            visat sig fungera på ett mycket tillfredsställande sätt. Då det
            nu efter ingående utredningar befunnits skäligt tillerkänna vika-
            rierande lärare vid folkskoleväsendet enahanda tjänstårsrätt för
            uppflytt- ning i högre löneklass som extra ordinarie lärare, synes
            redan därav böra följa, att åtskillnad icke heller bör göras beträffande
            tjänstårsrätt för er- hållande av pension. Att vikarierna vid
            folkskolorna icke hava så fast an- ställning som vissa vikarier
            vid de statliga läroanstalterna, beror icke på tjänsternas olika
            värde inom ifrågavarande skolsystem utan därpå, att de olika skoldistrikten
            var för sig anställa extra ordinarie och vikarier, vilket medför,
            att läraren måste erhålla nytt förordnande vid övergång från ett
            skoldistrikt till ett annat. Det vore under sådana förhållanden
            oriktigt att tillmäta formen för anställningen en sådan betydelse,
            att befattningshava- rens pensionsrätt skulle göras beroende därav.
            Avgörandet bör i detta hän- seende liksom beträffande lönetursrätten
            vara de sakliga omständigheterna, nämligen att vikarien här måste
            vara behörig till motsvarande ordinarie tjänst, samt att tjänstgöringens
            omfattning och art är densamma för vika- rierande som för ordinarie
            lärare. I propositionen antydes, att en sådan fastare anställning
            skulle kunna beredas en del vikarier, att pensionsrätt därmed
            skulle följa automatiskt. Varken de sakkunniga eller departements-
            chefen lämna emellertid några närmare upplysningar om hur man
            tänkt sig denna fastare anställning, men man torde kunna antaga
            att därmed åsyftas införande av extra ordinarie anställning för
            vissa vikarier, såsom sker vid de statliga läroanstalterna. Vi
            hava här ovan påvisat, att en sådan anordning kan, så länge skoldistrikten
            var för sig anställa lärare, genom- föras huvudsakligen endast
            i de större städerna, och att den skulle kunna
          </p>
          <pb facs="riksdagen-motions-pdf/data/1938/mot_1938__fk__337/mot_1938__fk__337-003.pdf"/>
          <fw xml:id="i-Kw9qnCPj3LB1oKX3x2NwPq">
            Motioner 1 Första kammaren, Nr 337. 3
          </fw>
          <p xml:id="i-CSNB9usER9AEYBLBy35DvQ">
            medföra betydande olägenheter för de icke-ordinarie lärarna i
            mindre skol- distrikt. Då intet nytt inträffat, som skulle kunna
            motivera betydelsefulla prin- cipiella ändringar av det av riksdagen
            år 1937 beslutade avlöningsreglemen- tet för folkskollärare m.
            fl., i vad reglementet avser icke-ordinarie lärare, finner jag
            det föga troligt, att det åsyftade anställnings- och avlöningssyste-
            met blir infört vid folkskoleväsendet, så vida inte staten helt
            övertager folkskolorna eller åtminstone uppdrager åt central myndighet
            att anställa lärarna. I varje fall kan icke såsom stöd för borttagandet
            av vikariernas pensionsrätt åberopas ifrågasatta ändringar av
            avlöningsreglementet, då man icke vet om dessa ändringar bliva
            genomförda inom en överskådlig framtid. Det är också planerna
            att på vissa punkter rubba de principer, på vilka avlöningsreglementet
            är uppbyggt, som väcker de största betänkligheterna, särskilt
            som intet utformat förslag föreligger, varför man icke kan bedöma
            konsekvenserna av det steg, som skulle tagas. Från statsekonomisk
            syn- punkt torde det icke kunna anföras några skäl att utesluta
            vikarierna från pensionsrätt. Särskilt om — såsom departementschefen
            bebådar — be- gränsningen av den tid, inom vilken pensionsavdrag
            skall göras, upphäves, lärer det bliva för statsverket fördelaktigare
            att låta vikarierna behålla pensionsrätten med därmed följande
            pensionsavdrag än att tillerkänna dem rätt att för pension tillgodoräkna
            2/3 av vikarietiden utan att pensionsav- drag för den tiden gjorts.
            Som skäl för avskaffande av vikariernas pensionsrätt anföres i
            proposi- tionen, att riksdagens revisorer påtalat, att lärare,
            som efter något tiotal års tjänstetid av en eller annan anledning
            lämnat undervisningsväsendet, kunnat genom ett kortare vikariat
            vid pensionsålderns inträdande skaffa sig pension. Det synes vara
            anledning att här erinra om att vad revisorerna i berörda avseende
            anförde icke ledde till upphävande av lärarnas rätt att på ovan
            angivet sätt erhålla pension, som svarade mot de förvärvade tjänståren
            och de inbetalda pensionsavgifterna. Riksdagen har tvärtom be-
            slutat att tillerkänna sådan statlig befattningshavare, som frivilligt
            avgår tidigast fem år före pensionsåldern, förtidspension och
            befattningshavare, som frivilligt avgår ännu tidigare, får rätt
            till uppskjuten livränta, svaran- de mot den intjänta pensionen.
            Dessa förmåner föreslås nu bliva gällande även för folkskolans
            lärare. Därmed undanröjes den för lärarna hittills gäl- lande
            oegentligheten, att de vid frivillig tidig avgång berövats värdet
            av in- tjänt pension, såvida de icke i samband med pensionsålderns
            uppnående trädde i tjänst någon tid. Den sådan lärare eljest tillkommande
            rätten till s. k. »uppskjuten pension» har nämligen visat sig
            praktiskt taget värdelös. Som exempel härpå kan anföras, att en
            lärarinna, som i 31 år innehaft med pensionsrätt förenad befattning
            och erlagt pensionsavgifter men därefter av familjeskäl nödgats
            avgå några år i förtid, vid under år 1937 uppnådd pensionsålder
            sökte och erhöll uppskjuten pension, vilken då befanns uppgå
          </p>
          <pb facs="riksdagen-motions-pdf/data/1938/mot_1938__fk__337/mot_1938__fk__337-004.pdf"/>
          <fw xml:id="i-6nngDnB7a4mAzVFXxB3RKf">
            4 Motioner i Första kammaren, Nr 337.
          </fw>
          <p xml:id="i-Fqb6GymtNhwifFHgcfYL3m">
            till endast 84 kronor. Då pensionsrätten för i förtid avgående
            lärare nu blir ordnad på ett rationellt och rättvist sätt, få
            de förhållanden, vilka för- anledde statsrevisorernas påpekande,
            icke längre någon betydelse, och vad revisorerna framhållit kan
            icke anföras mot bibehållande av vikariernas pensionsrätt. Berövas
            vikarierande folk- och småskollärare tjänstepensionsrätten, torde
            detta komma att få konsekvenser även för vissa andra grupper befattnings-
            havare. Utredning pågår angående införande av obligatorisk undervisning
            i hushållsgöromål och torde skolkökslärarinnornas anställnings-,
            avlönings- och pensionsförhållanden böra ordnas i samband därmed.
            På vilket sätt detta än sker, torde det icke kunna undvikas, att
            ett betydande antal lä- rarinnor måste ambulera mellan ett flertal
            skoldistrikt. Detta skulle enligt hittills gällande bestämmelser
            icke medföra några svårigheter för tillgodo- räknande av tjänstetid
            för lönetur och för pension. Men skall för pensions- rätt krävas
            stadigvarande anställning, torde många lärarinnor komma att uppnå
            pensionsåldern utan att ha förvärvat pensionsrätt. Uppmärksammas
            bör också, att extra ordinarie befattningar icke finnas vid mindre
            folksko- lor eller för biträdande lärare och icke heller för föreståndarinnor
            eller bi- trädande föreståndarinnor vid arbetsstugor eller skolhem.
            Slutligen bör beaktas, att anställningsformen för en icke-ordinarie
            lärare vid folk- och småskolor kan växla. En viss lärare kan den
            ena terminen vara extra ordinarie men den följande terminen vikarie;
            stundom med fort- satt tjänstgöring i samma skolhus och skolavdelning.
            Uppenbarligen kom- mer det också att medföra ökat besvär vid beräkningen
            av löner och stats- bidrag, om pensionsavdrag skall göras för
            vissa icke-ordinarie lärare men icke för andra, medan likställighet
            i detta avseende hittills varit rådande. Av det ovan anförda torde
            framgå, att mycket starka skäl tala för bibe- hållande av pensionsrätten
            för vikarier vid folkskoleväsendet, samt att frå- gan härom icke
            gärna kan ha någon större ekonomisk betydelse för stats- verket
            utan närmast är att betrakta såsom ett ändamålsenligt anpassande
            av pensionsbestämmelserna efter förhållandena inom folkskoleväsendet
            och efter den av 1937 års riksdag beslutade löneregleringen. Med
            stöd av det ovan anförda hemställes, att riksdagen i skrivelse
            till Kungl. Maj:t måtte uttala, att vid utfärdandet av bestämmelser
            angående ändrade pensionsvillkor för lärare vid folk- och småskolor
            m. fl. pensionsrätt även måtte tillkomma vikarierande lärare vid
            folk- och småskolor.
          </p>
          <p xml:id="i-QJDsBy3bQcvDmGkmKhwV1D">
            Stockholm den 27 april 1938.
          </p>
          <p xml:id="i-K2pmwyTst6GV97DnwkV26C">
            Ruben Wagnsson.
          </p>
          <p xml:id="i-3CdSvW6cGQMZyWSGvAH8xu">
            Stockholm 1938, Ivar Heggströms Boktryckeri A. B. 882108
          </p>
        </div>
      </div>
    </body>
  </text>
</TEI>
