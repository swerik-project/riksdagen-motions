<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00390">
  <teiHeader>
    <fileDesc>
      <titleStmt>
        <title>Gårdsförsäljning av egenproducerad cider</title>
        <author corresp="i-R9MuNkxgtjYredKHhh6ujV">av Per Bill (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gårdsförsäljning av egenproducerad cider</title>
          <idno type="rdwebb">GZ02So390</idno>
          <rs type="number">So390</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So390/text</ref>
          <ref type="dokument_url_html">http://data.riksdagen.se/dokument/GZ02So390</ref>
          <ref type="dokumentstatus_url_xml">http://data.riksdagen.se/dokumentstatus/GZ02So390</ref>
          <ref type="doc">http://data.riksdagen.se/fil/42853EAB-D08A-4FC5-92D8-5FD8CCED91DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QoxsSgsmXhYBmq1PsMABKL" type="signed"/>
        <correspContext corresp="i-QoxsSgsmXhYBmq1PsMABKL">
          <note type="signatory" corresp="i-R9MuNkxgtjYredKHhh6ujV"/>
        </correspContext>
        <correspAction xml:id="i-KJ3wGHkuLrPe9S8LmSoJvN" type="numbering">
          <date when="2011-10-06"/>
        </correspAction>
        <correspAction xml:id="i-RXwFovEmNXF6VccmYtgZio" type="submission">
          <date when="2011-10-04"/>
        </correspAction>
        <correspAction xml:id="i-XM2w7BVReL5BE1y3KRvtTL" type="transfer">
          <date when="2011-10-04"/>
        </correspAction>
        <correspAction xml:id="i-Ahu2wQMuiVQLqzqM1aGSYT" type="assigned"/>
        <correspContext corresp="i-Ahu2wQMuiVQLqzqM1aGSYT">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motContent">
          <head xml:id="i-BcPJ4qZTLgE6zgwQxxP8Y8" type="h2">
            Förslag till riksdagsbeslut
          </head>
          <p xml:id="i-VzbFx7a9gj1myLsZo9o1cA">
            Riksdagen tillkännager för regeringen som sin mening vad som
            anförs i motionen om gårdsförsäljning av egenproducerad cider.
          </p>
          <head xml:id="i-9MtDtWPGpRfYgCPiSQAYha" type="h1">
            Motivering
          </head>
          <p xml:id="i-LeTKad3gkVF3Skd6tcqz6q">
            På 1990-talet upphörde flera av monopolen på alkoholområdet,
            t.ex. import, tillverkning och partihandelsförsäljning. Detta
            skedde för att anpassa Sverige till EU:s inre marknad. Dock valde
            vi i Sverige att behålla detaljhandelsmonopolet, Systembolaget,
            av alkoholpolitiska skäl. Villkoret vid förhandlingarna om svenskt
            EU-inträde var att slå vakt om näringsfriheten för producenter.
            Premissen för att Sverige skall få ha statligt detaljhandelsmonopol
            för alkoholdrycker är att drycker och producenter från EU inte
            får diskrimineras i förhållande till svenska.
          </p>
          <p xml:id="i-Ziu8ATzyyb4XCZmYnhxP7">
            Problemet är att nuvarande bestämmelser hämmar den inhemska produktionen.
            Svenska produkter har inte samma villkor som utländsk produktion
            när det gäller tillgång till den viktiga egna närmarknaden. I
            praktiken diskrimineras närproducerade svenska drycker i förhållande
            till drycker från övriga EU och världen.
          </p>
          <p xml:id="i-Tm27ASRyvzBAaBnwrrLodj">
            Under förra mandatperioden diskuterades en ny alkohollag. Frågan
            om gårdsförsäljning hänvisades dock till en ny utredning. Undertecknad
            välkomnar utredningen och hoppas att denna skall resultera i att
            gårdsförsäljning av egenproducerad cider kommer att tillåtas i
            Sverige.
          </p>
          <head xml:id="i-3fpNN5niu5MNjFvEK8uLfw" type="h2">
            Problem för inhemska producenter
          </head>
          <p xml:id="i-DkxrrgMMAK78A9gzxNnomV">
            Systembolaget skall ha ett utbud som motsvarar ett tvärsnitt
            från hela världen. Systembolagets sortiment är dock med nödvändighet
            begränsat i relation till den enorma mängden drycker som produceras
            världen över. Endast en bråkdel av dessa kan av naturliga skäl
            få plats.
          </p>
          <p xml:id="i-YCPXwPcror9zZacyKEmEis">
            Kravet på icke-diskriminering av utländska drycker medför att
            Systembolaget ger plats åt samma bråkdel av svenska drycker som
            av utländska. Systembolaget gör allt för att undvika att anklagas
            för diskriminering, ty då kunde monopolställningen ifrågasättas.
            Den helt övervägande delen av svenskproducerade produkter kommer
            således inte in i Systembolagets sortiment.
          </p>
          <p xml:id="i-MftTMZzRaWtL29nuiD6JW6">
            Systembolagets storskalighet innebär ett annat hinder. Monopolet
            skall förse hela Sverige, vilket kräver stora kvantiteter. Även
            Systembolagets krav på god lönsamhet gör att man har inköpsregler
            som gynnar storskaliga leverantörer. Inhemska vin- och fruktvins-
            och ciderproducenter är i regel småskaliga och saknar ofta möjlighet
            att tillgodose Systembolagets stränga leveranskrav. Det gäller
            i synnerhet för nyetablerade företag.
          </p>
          <head xml:id="i-CLfAZrwrT7sGrRB4WqA11a" type="h2">
            Närmarknadens betydelse
          </head>
          <p xml:id="i-Npo6LVJf2oVhxN71nAWuD4">
            I länder utan försäljningsmonopol samt Finland kan producenter
            sälja direkt till sin hemmamarknad. Det är vanligt att mindre
            och medelstora producenter i de traditionella vinländerna säljer
            större delen av sin produktion direkt till besökare. Sådan gårdsförsäljning
            kräver ingen distribution eller fördyrande mellanled. Den blir
            därmed gynnsam såväl för producent som för kund och är dessutom
            mer miljövänlig. Lokal, småskalig och mångfasetterad produktion
            vore omöjlig utan denna försäljning.
          </p>
          <head xml:id="i-39A7hS7cSCUmJuzyj3FhTH" type="h2">
            Det finska exemplet
          </head>
          <p xml:id="i-2d9QoGqJcMZ492NpnuffNF">
            Sedan 1995 har Finland gjort ett undantag från sitt försäljningsmonopol
            för vin och fruktvin. Däri ingår även cider. Försäljning i gårdsbutik
            av egenproducerade drycker har, med speciella bestämmelser och
            begränsningar, tillåtits. Definitionen av gårdsvin och råämnena
            är enligt finländsk lag följande:
          </p>
          <p xml:id="i-DkpScUJCPnXFGTb8H9jF1k">
            Gårdsvin skall vara fruktvin som framställts enbart genom jäsning
            ochvars alkoholhalt är högst 13 volymprocent, som produceras av
            en tillverkare som i både rättsligt och ekonomiskt hänseende är
            oberoende av andra företag inom samma bransch och som årligen
            tillverkar högst 100 000 liter fruktvin, upptappat på kärl, i
            fråga om vilket de bär och frukter som använts vid tillverkningen
            samt de aromgivande växtdelarna är till 100 procent inhemska,
            vars råämnen till minst 50 procent härstammar från tillståndshavarens
            egna odlingar eller från odlingar som han besitter, vars organoleptiska
            egenskaper härstammar från de råämnen som använts vid framställningen
            eller från de smak- och aromämnen som uppstått ur dem vid jäsningen.
          </p>
          <p xml:id="i-YGNXaV8bWCodeyZp5cUWQ">
            Gårdsvinet kan ges namn enligt råämnets växtplats antingen efter
            gården, byn, kommunen, landskapet eller något annat område. Om
            användningen av geografiska påskrifter bestäms särskilt.
          </p>
          <p xml:id="i-VTESY6RWJArKiCfhnWHEY4">
            I februari 2007 blev Finland tvunget att anpassa sin lagstiftning.
            EU-kommissionen hade invändningar på punkt 3 i definitionen av
            gårdsvin. För att uppfylla EU:s önskemål gjorde Finland ett tillägg
            till punkt 3 enligt följande:
          </p>
          <p xml:id="i-FHFMGWGkk2gb34RFsqiMMr">
            I vars framställning använts bär och frukter samt aromgivande
            växtdelar vilka härstammar från en växtzon inom det Europeiska
            ekonomiska samarbetsområdet, vars karakteristiska drag genereras
            norr om den sextionde nordliga breddgraden.
          </p>
          <p xml:id="i-BtkeSALNYUU5tLgRiBRLks">
            Det här innebär att varje gårdsbutik fortfarande endast får sälja
            egenproducerade drycker men att druvan och bären som används kan
            härstamma från exempelvis Sverige. Kravet är att druvan kommer
            från norr om den 60:e breddgraden.
          </p>
          <p xml:id="i-RsGBpLzf8cHft8oq6Xzvgq">
            Gårdsförsäljningen har fungerat utmärkt och medfört en blomstring
            av den finska landsbygden. Inhemsk turism har ökat starkt och
            arbetstillfällen skapats. Näringen har fått en stark folklig förankring.
          </p>
          <p xml:id="i-6eQV97FSCzjTA6AuZVtSxX">
            Finlands lagstiftning kan skapa underlag för en svensk motsvarande
            lagstiftning. Härigenom kan problem undvikas och tid vinnas. Självklart
            kan det finnas specifikt svenska förhållanden som motiverar särskilda
            lösningar. Dit hör inte minst att Sverige officiellt är ett av
            EU:s vinodlande länder.
          </p>
          <head xml:id="i-7BAmM7dRiEb33BCHNGawQJ" type="h2">
            Alkoholpolitiska effekter
          </head>
          <p xml:id="i-BgCx2hoDuggmGvUSDERBT9">
            Inga experter inom alkoholforskningen förutser några speciella
            negativa effekter för alkoholpolitiken. Inga sådana har heller
            konstaterats i Finland. Det praktiska genomförandet av gårdsförsäljning
            kräver givetvis ett regelverk som säkerställer god kontroll, inte
            minst att försäljning inte sker till ungdomar. En gårdsbutiks
            tillstånd skall efter varning kunna dras in om missförhållande
            uppdagas.
          </p>
          <head xml:id="i-5H44b8cNTh7sYAukZXjf3T" type="h2">
            Ciderproducenter i Sverige
          </head>
          <p xml:id="i-TcfPwqSHe3NsCn5PGiSt7u">
            Trots att gårdsförsäljning inte är tillåtet i Sverige och trots
            alla problem och ofördelaktiga regler för ciderproducenterna i
            Sverige har det vuxit upp flera spännande verksamheter runtom
            i Sverige. Bland dessa producenter märks Kiviks Musteri AB, beläget
            på Österlen i Skåne. Det tillverkar olika sorters cider, både
            med alkohol och alkoholfria.
          </p>
          <head xml:id="i-9WAviCJzVc8DuzC4daFXit" type="h2">
            Närproducerat vin och fruktvin på Systembolaget
          </head>
          <p xml:id="i-XzswbgaAHWLzE8f1Fskkcp">
            Systembolaget har under 2008 gjort en förändring av sin sortimentspolicy
            som innebär att producenter av vin och fruktvin får sälja sina
            drycker i en systembutik (den närmaste). Även om detta är en välkommen
            attitydförändring ger den inte alls samma positiva effekter som
            gårdsbutiker.
          </p>
          <p xml:id="i-rCDNBBbyg7D6hZWYVxAFJ">
            I en debattartikel av den 7 september 2009 framförde Systembolagets
            vd Magdalena Gerger att gårdsförsäljning av t.ex. vin går att
            förena med svensk alkoholpolitik. Genom att utveckla Systembolagets
            service och introducera e-beställning på dess hemsida ser Systembolaget
            en möjlighet att möta önskemålen från allmänheten och gårdsproducenterna.
            Planen är att göra det möjligt för semestrande gårdsbesökare att
            beställa gårdsproducerat vin via Systembolagets nya e-beställningstjänst.
            Varorna kan sedan hämtas i någon av företagets 412 butiker.
          </p>
          <p xml:id="i-LgHvgjZUawWw1CyxehkfTu">
            Magdalena Gergers utspel vittnar om en okunskap om hur gårdsförsäljning
            fungerar i praktiken. Utökad service genom e-handel är självfallet
            positivt för konsumenterna, men ersätter inte på långa vägar gårdsförsäljningen
            vi eftersträvar. E-handelssystemet tilltalar INTE vare sig svenska
            eller utländska besökare. Attraktionen består i att varan säljs
            direkt till turister och andra besökare till anläggningarna. Många
            av vinodlarna i Sverige är hobbyodlare och i så gott som samtliga
            fall rör det sig om småskalig verksamhet. Volymen är liten och
            det framställda vinet blir dyrt, vilket medför begränsade möjligheter
            att få det sålt via Systembolaget. I dagsläget sker beställningarna
            en flaska i taget till respektive kund runt om i landet. När tillverkaren
            sedan distribuerar varan via beställningssortimentet avgår över
            100 kr/flaska till Systembolaget och logistik, vilket raderar
            ut hela vinsten. De små gårdsproducenterna diskrimineras fortsatt,
            och detta är inget som sortimentspolicyn eller e-handelssystemet
            kommer att förändra.
          </p>
          <p xml:id="i-53MJkLDaEroxBbKRveGKM3">
            Vår vision och exempel från andra länder visar att den här typen
            av vinerier ofta blir små lanthandlar för närproducerade, ekologiska
            produkter som grönsaker, honung, kryddor, ost m.m. Vinerierna
            skapar härigenom positiva synergieffekter för hela landsbygden.
          </p>
          <head xml:id="i-KNqRFqLQUoxTsk6tHhmX1v" type="h2">
            Positiva effekter av gårdsförsäljning
          </head>
          <p xml:id="i-96rAdvcpurTYfsXtBsCDXn">
            Gårdsbutiker skapar nya jobb i både odling, framställning och
            handel. Landsbygden får en ny näringsgren. Gårdsbutiker bidrar
            därmed till en mer mångfasetterad landsbygd.
          </p>
          <p xml:id="i-E2gNtGHVfBXB2T8UBExx3W">
            Gårdsbutiker skapar en sund och livaktig landsbygdsturism.
          </p>
          <p xml:id="i-DtAN6Y9iuaSRuhu3u5HaGV">
            Gårdsbutiker bidrar till att själva hantverket med produktion
            belyses och tar fokus från den vanliga masskonsumtionen.
          </p>
          <p xml:id="i-QXTkA8iyigzgkSL2Jto5X7">
            Miljön vinner på både kortare transporter och fler bär- och fruktodlingar.
          </p>
          <p xml:id="i-465rSbB4JnrkLoCuDUdPBg">
            Avsättning för vilda bär inom landet skapas, exempelvis blåbär,
            lingon, hjortron.
          </p>
          <p xml:id="i-CLwwHguiSyBwRqW1WDsg6j">
            Bättre övervakning av ålders- och nykterhetskontrollen i alla
            butiker.
          </p>
          <p xml:id="i-2QQHCCJNNYYn2u58bMoKm1">
            Gårdsbutiker skapar positiva synergieffekter för andra närproducerande,
            ekologiska tillverkare.
          </p>
          <head xml:id="i-MCJbZnmwJh6jGnFj8yKras" type="h2">
            Sammanfattning
          </head>
          <p xml:id="i-Dj2tRCJWn1M5zbvJCwWyey">
            Producenterna borde ha rätt att få rimliga möjligheter till avsättning
            av sina produkter. Det skulle skapa nya arbetstillfällen och ökad
            avsättning för svensk odling, liksom för tillvaratagandet av svenskproducerade
            produkter. Det skulle även bidra till en ökad inhemsk turism.
            I Finland har vi noterat alla dessa positiva konsekvenser till
            följd av möjligheterna till gårdsförsäljning.
          </p>
        </div>
        <div type="motSignatures">
          <list>
            <item xml:id="i-M9tgqWmhfiKfCj6fj76oMS" who="i-R9MuNkxgtjYredKHhh6ujV">
              Per Bill (M)
            </item>
          </list>
        </div>
      </div>
    </body>
  </text>
</TEI>
