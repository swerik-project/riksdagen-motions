<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00212">
  <teiHeader>
    <fileDesc>
      <titleStmt>
        <title>om en utvecklingsplan för Norrbotten</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en utvecklingsplan för Norrbotten</title>
          <idno type="rdwebb">G202212</idno>
          <rs type="number">212</rs>
          <ref type="dokument_url_text">http://data.riksdagen.se/dokument/G202212/text</ref>
          <ref type="dokument_url_html">http://data.riksdagen.se/dokument/G202212</ref>
          <ref type="dokumentstatus_url_xml">http://data.riksdagen.se/dokumentstatus/G202212</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FFj2nyNad2NCQ1RRZa7tcg" type="signed"/>
        <correspContext corresp="i-FFj2nyNad2NCQ1RRZa7tcg">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__212/mot_197879__212-001.pdf"/>
      <fw xml:id="i-FuosYqbAD6mr6rz8KyUcZP">
        Motion 1978/79:212
      </fw>
      <div xml:id="i-M6pdkgSimGrbLC1P1n6zep" type="motHeader">
        <div xml:id="i-BWpwYWRKsZotn99cuy4Pv1" type="motTitle"/>
        <div xml:id="i-BAmakMEikad7EmVexwc5vr" type="motSubmissionInfo"/>
      </div>
      <div xml:id="i-2uBqFpAZW55jyXpYe7L9dg" type="motBody">
        <div xml:id="i-YNHThcVdow8rK32kz9ZVo7">
          <p xml:id="i-5i5pUMYHsCL3avMSBrdhPf">
            av Lars Werner m. fl. om en utvecklingsplan för Norrbotten
          </p>
          <p xml:id="i-P7BLaLtDVEnp29Gygb4dfs">
            Vänsterpartiet kommunisterna har under åtskilliga år ställt förslag,
            bl. a. i riksdagen, som har syftat till industrialisering och
            till att trygga rätten till arbete för folket i Norrbotten. Våra
            förslag har rymt både insatser på vissa orter och krav på en genomarbetad
            plan för utvecklingen av länets näringsliv. Arbete utgör den grundläggande
            betingelsen för såväl individers som samhällens utveckling. Från
            regionalekonomisk synpunkt är tillgången till arbetstillfällen
            en avgörande förutsättning. För det arbetande folket handlar det
            inte bara om att säkra en god materiell standard utan också om
            att känna tillfredsställelse och mening. För samhället måste inriktningen
            vara att åstadkomma ett regionalt näringsliv med tillvaratagande
            av varje regions produktiva resurser och med produktion för människornas
            bästa. Norrbotten har alla de förutsättningar som krävs för att
            människor skall kunnaleva väl och för att samhällen skall kunna
            blomstra. När nedsmutsning av luft och vattendrag blir ett allt
            större hot mot människornas hälsa runt om i världen, kan Norrbotten
            alltjämt erbjuda rika tillfällen till vistelse i ren och oförstörd
            natur. När jordens naturresurser krymper alltmer finns i Norrbotten
            fortfarande tillgångar som, till följd av rovdrift på redan exploaterade
            resurser och ett kortsiktigt lönsamhetstänkande, alltjämt är outforskade.
            Folket i Norrbotten är medvetet om länets tillgångar. Där finns
            också en kunskap, förvärvad genom en hårdhänt verklighet, om hur
            länets naturtill- gångar — jorden, malmen, skogen och vattenkraften
            liksom den arbetskraft de själva representerar — har utnyttjats,
            missbrukats och förslösats. Där finns också insikten om det totala
            ointresse som politiska och ekonomiska maktcentra i landets södra
            delar har för att skapa ett för framtiden utvecklingsbart näringsliv
            i regionen och därmed trygga rätten till ett meningsfullt arbete
            och skapa materiellt goda förhållanden för befolkningen. Tillsammans
            utgör detta grunden för en berättigad vrede och misstro mot de
            ekonomiska intressen som med snabba vinster för ögonen genomfört
            en hänsynslös rovdrift och mot de politiker som svikit sina löften
            och ställt de ekonomiska exploatörernas intressen före norrbottningarnas.
            Norrbotten har behandlats på samma sätt som kolonisatörer alltid
            har behandlat sina kolonier. Näringslivet är ensidigt inriktat
            på framställning av råvaror och halvfabrikat. Av de som arbetar
            i industrin har nära 68 96 jobb inom gruvor och metallindustrin,
            men knappt en fjärdedel av dem arbetar med förädling till färdiga
            produkter. Ytterligare 21 96 finns inom trä-, massa- och pappersindustrin.
            60 26 av industriproduktionen går på export, vilket är
          </p>
          <pb facs="riksdagen-motions-pdf/data/197879/mot_197879__212/mot_197879__212-002.pdf"/>
          <fw xml:id="i-FUnqpzAfTK8SzRjAsbEU9">
            Mot. 1978/79:212 9
          </fw>
          <p xml:id="i-TMMMA8bcPC3NFXovWDte4E">
            dubbelt så mycket som riksgenomsnittet. Den ensidiga inriktningen
            och exportberoendet gör att näringslivet i Norrbotten är extremt
            konjunkturkäns- ligt, och den nuvarande ekonomiska krisen har
            drabbat länet hårt. Förutom att leverera råvaror och halvfabrikat
            levererar Norrbotten också energi. Länet svarar för ungefär en
            fjärdedel av den vattenkraftsbaserade elenergin i landet men förbrukar
            bara själv omkring en femtondel. Näringslivets utveckling i Norrbotten
            har också återspeglats i befolknings- talen. Under 1960-talet
            flyttade 83 500 personer från länet. Den sammanlagda flyttningsförlusten
            uppgår till ca 35 000 personer netto hittills under efter- krigstiden.
            Flyttvågorna har kommit vid högkonjunkturer, när storkapitalet
            i södra Sverige har behövt arbetskraft. Detta innebär att länet
            också står för en betydande ökning av arbetskraften i landets
            övriga delar. Särskilt tydligt var detta under 1960-talet, då
            sysselsättningen ökade i landet som helhet men tilläts minska
            i Norrbotten. De statliga stödinsatserna för länet har hittills
            varit av ringa betyelse och har sedan 1965 inte gett mer än ca
            5 000 jobb. I detta sammanhang bör sägas att de generella stöden
            knappast har gett några effekter. Detta kan jämföras med att antalet
            anställda i skogsbruket sedan början på 1950-talet minskat med
            nära 25 000 i länet. En beräkning av vad Norrbottens arbetande
            befolkning tillför det svenska samhället i värden och vad som
            i olika former stannar eller återförs till länet visar att det
            pågår en nettodränering av länets resurser. Detta behöver i och
            för sig inte vara fel — det går inte att betrakta landets olika
            delar som ekonomiskt isolerade enheter. Men det blir fel när denna
            dränering innebär låg levnadsstandard och en sådan otrygghet inför
            framtiden som är fallet i Norrbotten i dag. Dessa förhållanden
            har också resulterat i separatistiska politiska strömningar. Exemplen
            på detta är många:
          </p>
          <p xml:id="i-41t9qeQUminrabYrHfnQnG">
            Hotet om driftsinskränkningar i malmfälten är akut. Det är ovisst
            om det blir någon utveckling av SSAB i Luleå. ASSI:s boardtillverkning
            hotas av nedläggning. Vattenkraftsutbyggnaden kommer att vara
            avslutad om ett par år. 22000 går arbetslösa och av dem har 14000
            beredskapsarbete eller arbetsmarknadsutbildning. Arbetslöshet
            och undersysselsättning bland kvinnorna är enorm men går inte
            att precisera, eftersom de flesta kvinnor inte ens anser det lönt
            att söka arbete. Inkomsterna för männen i vissa av Norrbottenskommunerna
            är inte mer än 60 926 och något däröver av medelinkomsten för
            männen i landet som helhet. Efter en tillfällig ljusning i början
            på 1970-talet har utflyttningen skjutit ny fart de senaste åren.
          </p>
          <p xml:id="i-7PhBgm4G9dFYH4Cdo74Hd9">
            Dessa exempel, som skulle kunna mångfaldigas, visar på ett kolonialt
            utnyttjande av Norrbotten och att den resursdränering som pågår
            från länet är orättfärdig. Resurser måste därför återföras till
            Norrbotten för att utveckla
          </p>
          <pb facs="riksdagen-motions-pdf/data/197879/mot_197879__212/mot_197879__212-003.pdf"/>
          <fw xml:id="i-28ttjyzbWyXhzNGkinyhSd">
            Mot. 1978/79:212 10
          </fw>
          <p xml:id="i-8yUX4VEzLGxivMdNKSKH44">
            länets näringsliv. En sådan utveckling måste baseras på de tillgångar
            av råvaror, energi och arbetskraft som finns i länet. Den måste
            innefatta ett stopp för rovdriften och betyda en planerad hushållning
            med tillgångarna för att trygga jobb och materiell standard för
            framtiden. Under de närmaste åren måste 15 000 jobb skapas i Norrbotten
            för att ungdomen skall kunna få arbete och länet få samma sysselsättningsgrad
            som övriga landet. Men då kvarstår ändå en betydande undersysselsättning
            bland kvinnorna. Vpk:s Norrbottensdistrikt har utarbetat ett konkret
            förslag om hur 6 000 nya jobb skall kunna åstadkommas under den
            närmaste S-årsperioden. Under uppbyggnadsskedet skapas dessutom
            ett stort antal byggnads- och anläggningsjobb, och investeringarna
            får stor betydelse för mekaniska verkstäder, åkerier, andra småföretag
            inom servicesektorn och den kommu- nala servicen. Det totala antalet
            jobb som skapas genom utvecklingsplanen ökar därmed avsevärt.
          </p>
          <p xml:id="i-CCtJ83z7noRopmCRtphzqY">
            Trygga framtiden i malmfälten
          </p>
          <p xml:id="i-GKPbgC1b11k6NyPHMB4xzh">
            LKAB är i sin nuvarande utformning inte tillräckligt att bygga
            framtiden på. Den ensidiga rovdriften måste ersättas av en offensiv
            poitik så att hela näringslivet i detta väldiga basområde ges
            nya möjligheter. Staten måste därvid ta sitt ansvar för LKAB:s
            anställda och malmfältens framtid. Nya verksamheter måste komma
            i gång och kemisk och elektronisk industri samt verkstadsindustri
            utvecklas. För att bibehålla och öka sysselsättningen i Malmbergsgruvan
            måste de sämre malmerna tillvaratas, en ny huvudnivå öppnas och
            anläggningar för att tillvarata jordartsmetallerna i avfallsdammarna
            byggas. I anslutning till Kirunagruvan måste ett nytt kulsinterverk
            anläggas och det beslutade apatitverket utvidgas för att klara
            fosforbehovet till en konstgödselfabrik i länet. Apatitverket
            måste också kunna tillvarata jordarts- metallerna i avfallet.
            Dessutom måste brytning av Viscariakopparn snarast startas. Förslaget
            om att bygga apatitverk i Malmberget och att utvidga apatitverket
            i Kiruna grundar sig på att apatitmalmen i malmfälten innehåller
            sällsynta jordartsmetaller till mycket stora värden. I apatiten
            finns bl. a. en av världens största förekomster av yttrium och
            lantan, som används som legeringstillsats inom metallurgin, men
            också har användning inom oljeindustri, TV-teknik och glas- och
            keramikindustri. En produktion av jordartsmetaller skulle få mycket
            stor betydelse för LKAB:s och malmfältens framtid. Framställning
            av metallkoncentrat och uppförande av ett metallverk bör ske i
            malmfälten. Vpk har vid flera tillfällen krävt att man skall börja
            bryta Kaunisvaara- malmen. Vi upprepar det kravet. Denna malm
            är svavelhaltig, och detta har tidigare ansetts som en nackdel.
            Men det kan tvärtom vara en fördel om en anläggning för framställning
            av svavelsyra uppförs i anslutning till Kauni-
          </p>
          <pb facs="riksdagen-motions-pdf/data/197879/mot_197879__212/mot_197879__212-004.pdf"/>
          <fw xml:id="i-UkZyYP1c62t4sf4zaECdyf">
            Mot. 1978/79:212 11
          </fw>
          <p xml:id="i-BqYAnRySsGdwKttJsqdqyn">
            svaaragruvan. Svavelsyra behövs vid framtagning av jordartmetaller
            ur avfallen i malmfälten samt mineraler ur anrikningssanden i
            Aitik. Om denna verksamhet vid Kaunisvaara kommer i gång, betyder
            det 200 fasta jobb i Pajala kommun.
          </p>
          <p xml:id="i-HBC2Z1pxj1JgHLSrjhh6eJ">
            Konstgödselfabrik till Norrbotten
          </p>
          <p xml:id="i-WhzBYJ7mnwzeGvqP4YxdiZ">
            Vpk har upprepade gånger föreslagit anläggning av en fullgödselfabrik
            i Norrbotten. Förutsättningarna för en sådan fabrik är unika,
            eftersom samtliga råvaror finns i länet. Det finns också ett stort
            behov av bättre och miljövänligare handelsgödsel, vilket bl. a.
            har dokumenterats från jordbru- karhåll under flera år. De primära
            råvaror som behövs är kväve, fosfor och kalium. Ammoniak, som
            innehåller kväve, kan fås ur koksverksgasen vid SSAB i Luleå.
            Fosfor finns i apatit, som finns i stora mängder i järnmalms-
            gruvorna och gråbergshögarna i malmfälten. Den fosforråvara som
            f.n. importeras från bl. a. Mexico innehåller höga halter kadmium,
            som nu lagras i den svenska åkerjorden och går upp i sädesaxen.
            Det kan undvikas om man använder fosfor som utvinns i malmfälten.
            Kalium kan fås som biprodukt vid aluminiumtillverkning ur den
            glimmer som finns i stora mängder i anrik- ningssanden i den Bolidenägda
            Aitikgruvan. Kalksten som behövs i processen kan brytas på flera
            platser i Norrbotten, exempelvis i Norvijaure i Jokkmokks kommun,
            Masungsbyn och Prästholm. Talk som förhindrar att gödslet klibbar
            finns i täljstensfyndigheterna i Lautakoski i Pajala kommun. Svavelsyra
            som också behövs vid processen kan utvinnas ur Kaunisvaara- malmen.
            Spårämnen som borater och perborater kan utvinnas ur turmalin
            som finns i anrikningssanden i Aitik. Magnesium och de metallurgiska
            spårämnena finns i överflöd i Norrbotten. Vid konstgödselframställningen
            fås som biprodukt stora mängder gips, vilket kan användas som
            underlag för en gipsskivefabrik och vid cementtill- verkning tillsammans
            med t. ex. kalk från Prästholmen. En ammoniakfabrik i kombination
            med en konstgödselfabrik skapar ca 800 nya jobb. Brytning och
            framställning av övriga råvaror ger ca 500 arbetstill- fällen
            fördelade i länet. En konstgödselfabrik i Norrbotten förbättrar
            handels- balansen med miljardbelopp varje år. Konstgödslet är
            i dag en hörnpelare för det svenska jordbruket. Detta innebär
            att alla beredskapsskäl talar för att en inhemsk gödseltillverkning
            grundad på inhemska råvaror bör tas upp. Industrimineraler från
            Aitikgruvan måste förädlas. Bolidens planer på att tillvarata
            bl. a. glimmer, apatit och fältspat skall genomföras. Aluminium
            framställs ur glimmern. Förädlingen skall ske i Norrbotten. Ett
            mineralogiskt utvecklingscentrum skall skapas i Norrbotten och
            prospekteringen utökas. SGU måste få större resurser för en fullständig
            inventering och utvärdering av fyndigheterna i länet. Kommunerna
            måste få tillgång till fullständig information om de tillgångar
            som existerar. Forsk- ningen skall ske under landstingets kontroll.
          </p>
          <pb facs="riksdagen-motions-pdf/data/197879/mot_197879__212/mot_197879__212-005.pdf"/>
          <fw xml:id="i-5n1ZYwJrmXtizncWjaJRuq">
            Mot. 1978/79:212 12
          </fw>
          <p xml:id="i-FhmcfvMqUxJ5yG1hxumsEU">
            Med dessa förslag skapas 2000 jobb — därav 1300 i malmfälten
            om konstgödselfabriken placeras där — inom gruv- och mineralsektorn
            till en investeringskostnad av ca 2,4 miljarder kronor.
          </p>
          <p xml:id="i-1iqqcbXgXawy99QgsQstZ">
            Luleå — ett centrum i en järn- och stålregion
          </p>
          <p xml:id="i-SsSNwdZxCgPcT4xAmwuLLB">
            Luleå får inte vara en ort för enbart råämnestillverkning. Den
            stora importen av stål till Sverige ger förutsättningar för en
            starkt ökad ståltill- verkning både för export och för inhemska
            behov. Den metallurgiska utbyggnaden för detta ändamål bör ske
            i Luleå. Samtidigt måste stora resurser sättas in för forskning,
            utveckling och förädling. Råämnena skall förädlas och biprodukter
            tillvaratas. Anläggningar bör uppföras för en utökad masugns-,
            LD-ugns- och stränggjutningskapacitet och råstålet förädlas genom
            byggande av bredbandvalsverk, mediumvalsverk och tunnplåtsvalsverk
            — det senare en förutsättning för utveckling av Plannja. Energin
            ur masugns- och LD-ugnsgasen tillvaratas genom att ett kraftvärmeverk
            uppförs. Masugnsslaggen tillvaratas för framställning av mineralull,
            och ett extra energitillskott kan fås genom att slaggvärmen från
            LD-verket tillvaratas. Koksverket byggs ut och kan fylla landets
            behov av koks, och koksverks- gasen tas till vara genom att den
            tidigare nämnda ammoniakfabriken byggs. Kunskapen om utveckling
            av metallurgiska processer och produktutveck- ling av stålprodukter
            måste finnas inom SSAB:s Luleåenhet. Därför bör samordningen mellan
            tekniska högskolan, SGU, Metallurgiska forsknings- stationen och
            SSAB utvecklas. Basindustriernas utbyggnad av förädlingsin- dustrin
            i länet förutsätter en utveckling av en avancerad verkstadsindustri.
            Notviksverkstaden bör utveckla ett eget tillverkningsprogram för
            att täcka behovet åt de statliga företagen. Totalkostnaderna för
            dessa investeringar beräknas till ca 4,3 miljarder kronor och
            ge nya jobb åt 1 800 arbetare och tjänstemän.
          </p>
          <p xml:id="i-3KKFHepuRDhJDZ5zTgKpZQ">
            Skogens produkter förädlas
          </p>
          <p xml:id="i-Rn6Qv44hxipAV6pFg3hGiZ">
            Förädlingen inom länets skogsindustri skall drivas väsentligt
            längre än som nu sker. Biprodukter vid massaindustrin skall utnyttjas
            och kemisidan utvecklas. En intensifierad skogsvård ger bättre
            balans mellan tillväxt och uttag. Vidareförädlingen av sågade
            trävaror byggs ut och skogsspillet utnyttjas. Detta innebär att
            följande åtgärder måste vidtas och anläggningar uppfö- ras:
          </p>
          <p xml:id="i-6WDEpVMhDvH5S6qtVmYWm5">
            Inom länet finns en del överårig och fullmogen skog som av skattetekniska
            och andra privatekonomiska skäl inte avverkas. Samtidigt hotar
            brist på virke, inte minst för sågarna. Ur samhällsekonomisk synpunkt
            och skogs-
          </p>
          <pb facs="riksdagen-motions-pdf/data/197879/mot_197879__212/mot_197879__212-006.pdf"/>
          <fw xml:id="i-HVPKZ8PVQPZ3QRRi2QZkuj">
            Mot. 1978/79:212 13
          </fw>
          <p xml:id="i-A192QVG2gBgsgtuXpzmUpP">
            vårdssynpunkt måste denna privatskog slutavverkas och nyplantering
            ske. All utsyning av skog underställs skogsvårdsstyrelsen. I samband
            med ökade slutavverkningar ökas också hyggesrensning, markberedning
            och skogsodling utan användande av gifter. Hyggesrensning bör
            ske snabbt efter slutavverkning. Röjningen bör ökas och kvalitetsfräm-
            jande stamkvistning utföras. Röjningsvirke, virkesspill och stubbar
            måste i större utsträckning tillvaratas, främst för energiändamål.
            Sågverken måste moderniseras och garanteras tillgång på virke.
            Arbets- miljön vid sågarna måste förbättras. ASSI bör i samarbete
            med domänverket skapa en inlandsdivision, som i inledningen skall
            omfatta dels en fabrik för byggelement och inrednings- snickerier,
            dels en möbelindustri där man bör söka samarbete med Koope- rativa
            förbundet. Vissa oljebaserade kemiprodukter måste på sikt utvinnas
            ur träet och försöksverksamhet med detta bör påbörjas. En fabrik
            för vidareförädling av tallolja och tillverkning av lim bör anläggas
            i Piteå eller Karlsborg. Utvecklingsarbete för att anlägga en
            fabrik för vidareförädling av massa i Piteå bör påbörjas. Driften
            av boardfabriken i Piteå bibehålls i full utsträck- ning tills
            ersättningsindustri skapats. Tillsammans skulle dessa förslag,
            som baserar sig på utvinning av skogens produkter, kunna ge 2
            200 nya jobb, varav de flesta i inlandet. De fasta investeringskostnaderna
            skulle uppgå till 250 milj. kr., och skogsvårdspro- grammet skulle
            dra en årlig kostnad av 200 milj. kr.
          </p>
          <p xml:id="i-53EEHqGinWVLNqt9DTZT4e">
            Jordbruket utvecklas
          </p>
          <p xml:id="i-GgkKwrqak5kyrMD5avVBfb">
            Länets jordbruk måste genomgå en grundlig upprustning så att
            mark, arbetskraft och teknik kan utnyttjas bättre och skördarna,
            antalet kreatur och produktutveckling ökas. F. n. brukas i länet
            ca 47 000 ha, av vilka 8 000 ha är täckdikat, och varje år täckdikas
            ytterligare 500 ha. Takten bör ökas till 2 000 ha/år. Norrbotten
            bör bli självförsörjande på konsumtionsmjölk, vilket innebär en
            ökning av produktionen med 10-12 miljoner kg/år. En ökning av
            självförsörjningsgraden för smör och ost förutsätter en ytterligare
            produk- tionsökning. För att åstadkomma detta måste nya ladugårdar
            byggas och kostammen ökas med ca 4 000 djur. Detta motsvarar 200
            nya familjejord- bruk. Verksamma mjölkproducenter i Norrbotten
            bör ges stöd för att effektivisera sin produktion. Trädgårdsodlingen
            kan och bör ökas och nya handelsträdgårdar anläggas i Piteå, Älvsbyn,
            Kalix och Tornedalen. Konservindustrier måste anläggas. Fiskevårdsmyndigheterna
            måste ges större resurser att genomföra en rationell fiskeriverksamhet
            och industri för att tillvarata fiskets produkter. Laxtrappa skall
            byggas i Jokkfall.
          </p>
          <pb facs="riksdagen-motions-pdf/data/197879/mot_197879__212/mot_197879__212-007.pdf"/>
          <fw xml:id="i-CrGafqbWuPwhPKXAXA1x9r">
            Mot. 1978/79:212 14
          </fw>
          <p xml:id="i-Ku84vJuxobmbKQEQKP4ESK">
            Inom jordbruket kan 400 jobb skapas till en kostnad av 200 milj.
            kr. i fasta investeringar. 5 miljoner per år bör anslås för jordupprustningsprogram-
            met.
          </p>
          <p xml:id="i-CGswsPAsGhbjLHPcDrV8x4">
            Förbättrade kommunikationer
          </p>
          <p xml:id="i-4JZWJiDUKgo3sgsDudFrg7">
            Fraktkostnadernas betydelse för näringslivet i Norrbotten — speciellt
            gäller det malmfälten — kräver en ytterligare utveckling av fraktstödet.
            Hamnav- gifterna måste sänkas betydligt genom statligt fraktstöd
            till hamnarna. Järnvägen mellan Luleå och Gällivare måste rustas
            upp och LKAB transportera en större del av sin produktion via
            malmhamnar i Luleå. Likaså måste järnvägen mellan Övertorneå och
            Karungi upprustas och linjen byggas ut till Pajala. Järnväg måste
            byggas mellan Pajala-Kaunisvaara och Svapp- avaara genom detta
            mineralbälte. Förbindelsen bör också anslutas till det finska
            järnvägsnätet vid Kolari i Finland. Inlandsbanan bör upprustas
            mellan Gällivare och Arvidsjaur. Nya landsvägsbroar bör byggas
            i Norra Rödupp över Kalixälven, i Bredåker över Lule älv, i Anttis
            över Torne älv och i Pitsund. Dåliga vägar bör förbättras, bl.
            a. väg 400 till Saivomutka och vägen Boden-Gäddvik söder om Lule
            älv. Flygförbindelserna bör förbättras genom att ett inlandsflygfält
            anläggs och flygpriserna på övre Norrland radikalt sänkas. Tillsammans
            ger dessa förslag inom kommunikationssektorn 700 nya jobb under
            fem års tid för en kostnad av 350 milj. kr. Det första steg i
            en utvecklingsplan för Norrbotten som har presenterats i motionen
            ger 6 000 nya jobb och kostar ca 8 miljarder kronor fördelat över
            fem år. Parallellt med att den genomförs måste nya projekt tas
            fram för att förverkliga rätten till arbete. Nya projekt som också
            de måste styras av hänsyn till behovet att hushålla med naturtillgångarna
            och ge det arbetande folket trygghet i arbetet och god materiell
            standard.
          </p>
          <p xml:id="i-LpPxpJQbjVJZGTv2x4cUFh">
            Hemställan
          </p>
          <p xml:id="i-5a3P1rjqZmSz1vRtbcvjtC">
            Under hänvisning till det ovan anförda föreslås att riksdagen
            uttalar att den i motionen föreslagna utvecklings- planen för
            Norrbotten bör genomföras under de närmaste fem åren och hos regeringen
            hemställer om att de åtgärder som fordras för detta vidtas.
          </p>
          <p xml:id="i-9k4R7RVc8KLLQFeXM15k6Q" type="date">
            Stockholm den 9 januari 1979
          </p>
          <p xml:id="i-E97yEBLLmRmyMWCFH1UXZB" type="signatureBlock">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) JÖRN SVENSSON (vpk)
          </p>
        </div>
      </div>
    </body>
  </text>
</TEI>
