<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00614">
  <teiHeader>
    <fileDesc>
      <titleStmt>
        <title>Inflammatoriska tarmsjukdomar</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inflammatoriska tarmsjukdomar</title>
          <idno type="rdwebb">H102So614</idno>
          <rs type="number">So614</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So614/text</ref>
          <ref type="dokument_url_html">http://data.riksdagen.se/dokument/H102So614</ref>
          <ref type="dokumentstatus_url_xml">http://data.riksdagen.se/dokumentstatus/H102So614</ref>
          <ref type="doc">http://data.riksdagen.se/fil/7F5FA20A-9E00-43C8-8AC3-345FF42840B7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6wX421dMh1xAswBnYgHDKy" type="signed"/>
        <correspContext corresp="i-6wX421dMh1xAswBnYgHDKy">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-WxzwpyiVxSrq76ouywqZhP" type="numbering">
          <date when="2013-10-07"/>
        </correspAction>
        <correspAction xml:id="i-EEgxuvjAZUimNStTU2yKyx" type="submission">
          <date when="2013-10-04"/>
        </correspAction>
        <correspAction xml:id="i-YEYncA6yqzxmLDJCTRfyKr" type="transfer">
          <date when="2013-10-02"/>
        </correspAction>
        <correspAction xml:id="i-4vHChFvQCPbrWG3MQaXXuU" type="assigned"/>
        <correspContext corresp="i-4vHChFvQCPbrWG3MQaXXuU">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CFUD9ZXSgPCScXeRJqEDBr" type="motHeader"/>
      <div xml:id="i-EwKRE9ZHsLPnLh54KNdA6K" type="motBody">
        <div xml:id="i-DP8JDQaM5rT4S4MuuE5ZTp" type="motProposal" subtype="förslag">
          <head xml:id="i-NU5mtWijSR8yWhoUFoRTeN">
            Förslag till riksdagsbeslut
          </head>
          <p xml:id="i-MkXLcq32HY5JbH674n58FC">
            Riksdagen tillkännager för regeringen som sin mening vad som
            anförs i motionen om inflammatoriska tarmsjukdomar.
          </p>
        </div>
        <div xml:id="i-WBiHU3ARDw7d6efnu3MP9i" type="motContent">
          <head xml:id="i-uoE62FhZSPZ589WGdD45D" type="h1">
            Motivering
          </head>
          <p xml:id="i-5DhwJSYk3YZMExDCEqD4QL">
            De vanligaste inflammatoriska tarmsjukdomarna är ulcerös kolit
            och Chrons sjukdom. De kännetecknas av kroniska inflammationer
            i tarmen utan påvisbar infektion. De är autoimmuna sjukdomar,
            vilket innebär att immunförsvaret angriper kroppens egen vävnad.
            Inflammatoriska tarmsjukdomar kallas på engelska IBD (Inflammatory
            Bowel Disease). Det ska inte förväxlas med IBS (Irritable Bowel
            Syndrome).
          </p>
          <p xml:id="i-T8E8jEECbJ7oSztpcgibRn">
            Mellan 0,5 och 1 procent av Sveriges befolkning har någon form
            av inflammatorisk tarmsjukdom. Varje år insjuknar 2 700 svenskar
            i ulcerös kolit och Chrons sjukdom. De flesta som insjuknar är
            yngre, mellan 15 och 35 år. En hel del är 10–15 år. Inflammatoriska
            tarmsjukdomar har blivit allt vanligare.
          </p>
          <p xml:id="i-HbvjtN4YAXZ4VHZxZRwAFe">
            Symptomen skiljer sig mellan de olika IBD-sjukdomarna och mellan
            olika individer. Men det är vanligt med svåra mag- och tarmproblem.
            Det kan yttra sig på samma sätt som till exempel salmonella, men
            förloppet är som regel inte lika plötsligt. Buksmärta är vanligt
            både vid ulcerös kolit och Chrons sjukdom. Vid Chrons är det dessutom
            vanligt med återkommande feber, viktnedgång, trötthet och sjukdomskänsla.
            Får man feber vid ulcerös kolit är det allvarligt och man bör
            då läggas in på sjukhus. Trötthet och mindre viktnedgång förekommer
            även för patienter med ulcerös kolit, särskilt när blodvärdet
            är lågt. Det är vanligt att barn med inflammatorisk tarmsjukdom
            drabbas av tillväxthämning, hos kvinnor kan menstruationerna upphöra.
          </p>
          <p xml:id="i-Y43X8Z4uJ2ry7RTKGXsUUF">
            De inflammatoriska tarmsjukdomarna kommer ofta i skov, vilket
            innebär bättre mellanperioder. Men hos vissa är inflammationen
            svårbehandlad och leder till ständiga besvär.
          </p>
          <p xml:id="i-F1GKzVpZckvxELmk18v3GV">
            Akuta skov behandlas huvudsakligen med kortison, även om det
            inte hjälper för alla. Cellgift är en annan behandlingsmetod.
            De nya biologiska läkemedlen har inneburit nya behandlingsmetoder.
            Ofta behövs en kombination av olika mediciner för att nå full
            behandlingseffekt. Eftersom sjukdomarna är kroniska syftar behandlingen
            både till att behandla akuta besvär och att förebygga nya skov.
            Baksidan av behandlingarna är biverkningar. Långvarig högdosbehandling
            med kortison riskerar att leda till urkalkning av skelettet. Kortison
            hjälper dessutom bara mot aktuella symptom och kan inte förhindra
            nya skov. Ju fler mediciner som används samtidigt för att hämma
            kroppens immunförsvar (och därmed hålla inflammationerna i schack),
            desto större risk för biverkningar.
          </p>
          <p xml:id="i-QuT51YATBRLW4rPuceK1hm">
            Sjukdomarna medför ofta livslånga funktionsnedsättningar som
            försvårar studier och arbete. Förutom lidandet för de drabbade
            så medför sjukdomarna stora samhällskostnader, inte minst i form
            av förlorad produktivitet. Det finns forskning som visar att dessa
            kostnader skulle kunna sänkas om de sjuka fick snabbare behandling.
          </p>
          <p xml:id="i-J8YV2dyb7Jar6fGpobJURb">
            Våren 2010 genomförde Riksförbundet för mag- och tarmsjuka en
            enkät: Livskvalitet, råd och kommunikation vid Chrons sjukdom
            och ulcerös kolit. 935 medlemmar i organisationen berättade om
            sin syn på hur det är att leva med inflammatoriska tarmsjukdomar.
            I enkäten framkom följande upplevelser:
          </p>
          <list xml:id="i-9ZERjHrN1jyKnc54VYShxr" style="ul">
            <item xml:id="i-DCLFPABUXBzXU7JWt7H8t7">
              Tiden det tar att få en diagnos varierar kraftigt.
            </item>
            <item xml:id="i-FBBdAWt2MsuFsd2BmtMB5A">
              Begränsad möjlighet att påverka vården och att få en second opinion.
            </item>
            <item xml:id="i-PZuzw5YvxW3h53auR671ZM">
              Kronisk trötthet.
            </item>
            <item xml:id="i-CGhTcQdGSB2JWL9bTjPuvK">
              Det är svårt för omgivningen att förstå att jag är sjuk – det
              syns ju inte på mig.
            </item>
            <item xml:id="i-5rkw9fbXbyKkWS9GLKQut6">
              Ständig oro för nya skov.
            </item>
          </list>
          <p xml:id="i-UxpznqpmBj8MttfDwAXLWC">
            Kunskapen om inflammatoriska tarmsjukdomar behöver förbättras
            både inom vården och i övriga samhället, för att fler ska få en
            tidigare diagnos och därmed tidigare behandling. Patienterna måste
            få tillgång till behandlingsteam med heltäckande kompetens för
            att behandla inflammatoriska tarmsjukdomar.
          </p>
          <p xml:id="i-9w7FyUPLDvGrb88D39NTqq">
            Många upplever sjukdomssymptomen som skambelagda, på grund av
            att de inkluderar tarmbesvär. Därför är det extra viktigt att
            skapa förtroende inom vården så att patienten vågar berätta om
            sina besvär och att patienten alltid bemöts med respekt.
          </p>
        </div>
        <div xml:id="i-REGZL2NmHNuEKfkF4CPvVd" type="motSignatures">
          <list xml:id="i-AqMeNB5awjkMe38uNGwZsS">
            <item xml:id="i-4E22dWJ3fh5b7wFph1DvC2">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
