<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03322">
  <teiHeader>
    <fileDesc>
      <titleStmt>
        <title>Trygghet och arbetsro för skolans medarbetare och elever</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3322 av Kristina Axén Olin m.fl. (M)</title>
          <idno type="rdwebb">H8023322</idno>
          <rs type="number">3322</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023322/text</ref>
          <ref type="dokument_url_html">http://data.riksdagen.se/dokument/H8023322</ref>
          <ref type="dokumentstatus_url_xml">http://data.riksdagen.se/dokumentstatus/H8023322</ref>
          <ref type="docx">http://data.riksdagen.se/fil/0085C129-EDCB-4648-B570-3BA84433D99E</ref>
          <ref type="pdf">http://data.riksdagen.se/fil/ADB162CC-B8CF-4172-A74E-52A2B05086C2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Xj5uLMa6CTTw7ET4jeEHCb" type="signed"/>
        <correspContext corresp="i-Xj5uLMa6CTTw7ET4jeEHCb">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction type="submitted" xml:id="i-GyZq5eUxY5cToswmGbv487">
          <date when="2020-10-06"/>
          <time when="14:10:00"/>
        </correspAction>
        <correspAction type="reviewed" xml:id="i-Uuax3jyeZD3HT4F4coXib1">
          <date when="2020-10-06"/>
          <time when="16:49:00"/>
        </correspAction>
        <correspAction type="referred" xml:id="i-UjZr4xMCnS7ZA3ccQgvHDX">
          <date when="2020-10-14"/>
        </correspAction>
        <correspAction type="assigned" xml:id="i-P61fac68fJSLxtv3gmhGoG">
          <date when="2021-11-16"/>
          <time when="13:37:28"/>
        </correspAction>
        <correspContext corresp="i-P61fac68fJSLxtv3gmhGoG">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-TYkhXN5We3Jy43oJaUjs95"/>
        <correspContext corresp="i-TYkhXN5We3Jy43oJaUjs95">
          <ref type="uppgift">2020/21:UbU10</ref>
          <ref type="ref_dok_id">H801UbU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Fzo7DXGLxKqrgjbkNHBp9L"/>
        <correspContext corresp="i-Fzo7DXGLxKqrgjbkNHBp9L">
          <ref type="uppgift">2020/21:UbU11</ref>
          <ref type="ref_dok_id">H801UbU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QxDGeDMEQkKhbHcR3UMmB2"/>
        <correspContext corresp="i-QxDGeDMEQkKhbHcR3UMmB2">
          <ref type="uppgift">2020/21:UbU12</ref>
          <ref type="ref_dok_id">H801UbU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU12</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JJyd9TbusockTZ16okT8yX"/>
        <correspContext corresp="i-JJyd9TbusockTZ16okT8yX">
          <ref type="uppgift">2020/21:JuU24</ref>
          <ref type="ref_dok_id">H801JuU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU24</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7UTiQrtgtrvS2Y9vW1pbBX"/>
        <correspContext corresp="i-7UTiQrtgtrvS2Y9vW1pbBX">
          <ref type="uppgift">2020/21:JuU27</ref>
          <ref type="ref_dok_id">H801JuU27</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU27</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3322 av Kristina Axén Olin m.fl. (M) Trygghet och arbetsro för skolans medarbetare och elever</div>
      </div>
      <div type="motBody">
        <div type="motProposal" subtype="förslag">
          <head xml:id="i-JasAaH47zCK4dP6xtvvQYT">
            Förslag till riksdagsbeslut
          </head>
          <list style="ol">
            <item xml:id="i-Ji3okRnVKxgNm43fJtjANW">
              Riksdagen ställer sig bakom det som anförs i motionen om att
              alla skolhuvudmän och skolor bör ha åtgärdstrappor med insatser
              från första timmens frånvaro och tillkännager detta för regeringen.
            </item>
            <item xml:id="i-7HTrp9UaiX5ubtJg3vbrN6">
              Riksdagen ställer sig bakom det som anförs i motionen om att
              Skolverket bör få i uppdrag att ta fram en nationell handlingsplan
              mot problematisk och otillåten frånvaro samt att följa upp frånvaron
              på nationell nivå och tillkännager detta för regeringen.
            </item>
            <item xml:id="i-2qiyCmiY532cBwmVHg3LeK">
              Riksdagen ställer sig bakom det som anförs i motionen om att
              alla skolor ska ha forsknings- och evidensbaserade program mot
              kränkningar och trakasserier och tillkännager detta för regeringen.
            </item>
            <item xml:id="i-E8d5PVN1QjDCXcG7AYKyvj">
              Riksdagen ställer sig bakom det som anförs i motionen om att
              skärpa skollagen i syfte att underlätta för rektorer att flytta
              elever som hotar eller mobbar andra elever, och detta tillkännager
              riksdagen för regeringen.
            </item>
            <item xml:id="i-3r7e8JCkZNVzKyDKuDJLBh">
              Riksdagen ställer sig bakom det som anförs i motionen om att
              kompetensutvecklingssatsningar i fråga om kränkande behandling,
              hot och våld bör genomföras och tillkännager detta för regeringen.
            </item>
            <item xml:id="i-pDWHGsVJiYaKgjUsgMsop">
              Riksdagen ställer sig bakom det som anförs i motionen om att
              i skollagen tydliggöra även elevernas ansvar för arbetsmiljön
              i skolan och tillkännager detta för regeringen.
            </item>
            <item xml:id="i-CCNhAXyH4GQEm7xnDCeaXy">
              Riksdagen ställer sig bakom det som anförs i motionen om omdömen
              i ordning och reda som en skriftlig kommentar och bilaga till
              terminsbetygen i grundskolan och tillkännager detta för regeringen.
            </item>
            <item xml:id="i-F9nyYc8dbbyX8CDL3u8Gqv">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att säkerställa
              en effektivare och mer rättssäker hantering av anmälningar och
              tillkännager detta för regeringen.
            </item>
            <item xml:id="i-Gy8hhVFgKxpaGnQPn6Nt6D">
              Riksdagen ställer sig bakom det som anförs i motionen om att
              tydliggöra skollagen om att undervisning som huvudregel inte ska
              vara könsuppdelad och tillkännager detta för regeringen.
            </item>
            <item xml:id="i-A2u9Qvp1zoEuzcZZV5tKAV">
              Riksdagen ställer sig bakom det som anförs i motionen om att
              se över de delar av skollagen som rör trygghet och studiero i
              syfte att tydliggöra och stärka lärares rätt att ingripa och tillkännager
              detta för regeringen.
            </item>
            <item xml:id="i-vGvBt5CTLHrH6GFQPfGtv">
              Riksdagen ställer sig bakom det som anförs i motionen om skärpta
              straff för våld mot lärare och annan skolpersonal och tillkännager
              detta för regeringen.
            </item>
            <item xml:id="i-W9A24MRRfr5dQTWXAYncnZ">
              Riksdagen ställer sig bakom det som anförs i motionen om att
              Brå bör ges i uppdrag att genomföra en fördjupad kartläggning
              av brottsligheten i skolorna och tillkännager detta för regeringen.
            </item>
            <item xml:id="i-Av2kwaX9p3EbDp5xkQ1Uy7">
              Riksdagen ställer sig bakom det som anförs i motionen om att
              se över hur alla skolors förebyggande arbete mot den psykiska
              ohälsan kan stärkas och utgå från beprövade och vetenskapliga
              metoder och tillkännager detta för regeringen.
            </item>
            <item xml:id="i-5nm3XKAtaugGSUUg5PR3ki">
              Riksdagen ställer sig bakom det som anförs i motionen om att
              tydliggöra huvudmannaskapet och ansvaret för elevhälsan och tillkännager
              detta för regeringen.
            </item>
            <item xml:id="i-H8GW6LFsDyEM69iz1KH1wJ">
              Riksdagen ställer sig bakom det som anförs i motionen om lärares
              och skolledares anmälningsskyldighet vid kränkningar och tillkännager
              detta för regeringen.
            </item>
            <item xml:id="i-SPX85A9YbfXLAiGC9VCypg">
              Riksdagen ställer sig bakom det som anförs i motionen om att
              stärka rektorns befogenheter att stänga av elever från gymnasieskolan
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-DzShYSysBXFysaxy47A6Np">
            Motivering
          </head>
          <p xml:id="i-HBSSHKni8sNUqg3uRDss7M">
            Trygga elever lär sig mer. Därför ska det råda ordning och reda
            i skolan. Det är lärares, elevers och föräldrars ansvar. Alla
            lärare, rektorer och elever ska känna sig trygga i skolan och
            arbetsro ska råda i klassrummen. Det betyder att skolan ska vara
            fri från stök, hot, våld, kränkningar och trakasserier.
          </p>
          <p xml:id="i-xZidhvoLKWgRmt2pyxgFF">
            Tyvärr är kränkande behandling fortfarande ett stort problem.
            Ska skolan kunna skapa en trygg miljö utan hot, våld och kränkningar
            krävs ett genomgripande och systematiskt arbete. Det måste finnas
            rutiner för hur hot, våld och olika former av kränkningar ska
            hanteras. En väl fungerande elevhälsa är också mycket viktig,
            inte minst för att motverka psykisk ohälsa.
          </p>
          <head type="h2" xml:id="i-NeSji62WrwwZ3hh75KNpfv">
            Allt arbete mot kränkningar och mobbning ska vara baserat på
            vetenskap och beprövade erfarenheter
          </head>
          <p xml:id="i-GZYgYnCWUSgpFfc29awrKM">
            Det är viktigt att allt arbete mot olika former av kränkningar
            i skolan är baserat på vetenskap och beprövade erfarenheter. Den
            brist på kunskap kring kränkande behand­ling som finns på många
            skolor behöver åtgärdas. Vi anser därför att Skolverket i sam­råd
            med Skolinspektionen, Brå och Folkhälsomyndigheten bör få i uppdrag
            att utarbeta en webbaserad pilotmodell, liknande Matematiklyftet,
            i syfte att kunna erbjuda ett digi­talt kompetenslyft i frågor
            som rör att förebygga hot, våld och kränkande behandling i skolan.
            Det är viktigt att modellen, i likhet med andra insatser mot hot,
            våld och kränk­ningar, är evidensbaserad och utvecklas med stöd
            i aktuell forskning.
          </p>
          <p xml:id="i-ADUtSQNcavqMXwuU3oWBEp">
            Skolverket bör också få ett uppdrag att göra en ny kvalitativ
            utvärdering av de program och metoder som effektivt förebygger
            och åtgärdar kränkningar och trakasserier, exem­pelvis Olweusprogrammet.
          </p>
          <head type="h2" xml:id="i-UceoMZ9GNWAA7pJE1iwm56">
            Skärpt skollag som säkerställer att det är den som hotar och
            mobbar som flyttas, inte brottsoffret
          </head>
          <p xml:id="i-UJ24hkdc3iP7jCtsADteUB">
            Dagens skollag är inte tillräckligt tydlig när det gäller att
            det alltid är förövaren, och inte brottsoffret, som bör byta skola.
            Skollagen bör därför skärpas så att rektor har ansvar för att
            i vissa fall utan dröjsmål och med tvång kunna flytta en elev
            till en annan skolenhet under en längre tid än fyra veckor, utan
            att alla andra åtgärder har prövats.
          </p>
          <head type="h2" xml:id="i-BfdQEcEi3PDnHiS2UekDFH">
            Gemensamt ansvar för att säkerställa att skolan är en trygg plats
            präglad av arbetsro
          </head>
          <p xml:id="i-PkoZudynV2nCQ4Aj5pVHAc">
            Anmälningar om hot och våld mot lärare har ökat under senare
            tid. I en undersökning från Lärarnas Riksförbund uppger en fjärdedel
            av lärarna att de utsatts för hot, våld, sexuella trakasserier
            eller kränkningar inom sin yrkesutövning. Nästan fyra av tio lärare
            har dessutom blivit hotade med att bli anmälda av elever eller
            föräldrar. Det resulterar i att lärare drar sig för att tillrättavisa
            elever eller ingripa vid bråk av rädsla för att bli anmälda. Ett
            gemensamt vuxenansvar från både skola och föräldrar krävs för
            att få ordning på stökiga skolor och garantera en trygg arbetsplats
            för både lärare och elever. Moderaterna vill därför se över de
            delar av skollagen som rör trygghet och studiero i syfte att tydliggöra
            och stärka lärares rätt att ingripa vid en ordningssituation.
          </p>
          <p xml:id="i-55KHFMXUQztv73CmFeKUS3">
            Det yttersta ansvaret för att skolan är en trygg arbetsplats
            för elever och personal vilar på rektor. Samtidigt är ansvaret
            för en trygg arbetsmiljö som präglas av studiero ett gemensamt
            ansvar som till lika stora delar vilar på skolans samtliga parter.
            Föräldrarnas ansvar är att se till att eleverna har rätt förutsättningar
            för kunskapsinhämtning i skolan genom att exempelvis främja god
            sömn, rörelse och studiemotivation. Väl i skolan måste varje elev
            också ta ansvar, inte bara för sin egen kunskapsinhämtning, utan
            också visa respekt för andra elevers förutsättningar till lärande.
            Därför menar Moderaterna att skollagen behöver förtydligas så
            att det framgår att även eleverna har ett ansvar för att arbetsmiljön
            i skolan präglas av trygghet och arbetsro.
          </p>
          <p xml:id="i-RoqqNX2KsoobkFNxxJTHpA">
            Alla skolor ska ha ordningsregler som gör skolan till en lugn
            och trygg plats, men för att ytterligare öka tryggheten och arbetsron
            i skolan bör ordningsomdömen, som en skriftlig kommentar och en
            bilaga till terminsbetygen, införas i grundskolan och gymna­siet.
          </p>
          <head type="h2" xml:id="i-Rnp93pPZjfPaSLfwyGG87J">
            En effektivare hantering av anmälningar
          </head>
          <p xml:id="i-PrnuSnFtrsRtmWuUAkCZR2">
            Parallellt behöver hanteringen av anmälningar förbättras. Huvudregeln
            ska vara att problem och händelser i första hand ska anmälas till,
            och utredas av, skolhuvudmannen. Först därefter bör det vara möjligt
            att gå vidare till nästa instans, exempelvis Skol­inspektionen.
            Detta ställer krav på att skolhuvudmännen dels har en fungerande
            klago­målshantering, dels har rutiner för att snabbt hantera uppkomna
            situationer. Moderater­na anser att regeringen bör utreda hur
            detta kan säkerställas och återkomma med sådana lagförslag som
            säkerställer effektiva och rättssäkra anmälningsförfaranden och
            proces­ser som minskar skolornas administration, främjar agerande
            av skolans professioner i ordningssituationer och säkerställer
            alla barns och elevers trygghet och studiero.
          </p>
          <head type="h2" xml:id="i-UoAuH2bGfoNeQqoYb6hYj7">
            Jämställdhet i skolan är en förutsättning för att alla barn ska
            kunna komma till sin rätt, oavsett kön
          </head>
          <p xml:id="i-RshFwV3dq1icW7HnZKuVdy">
            De grundläggande demokratiska värderingar och de mänskliga rättigheter
            som är ut­gångspunkten för skolans värdegrund gäller alla skolor,
            oavsett huvudman eller inrikt­ning på skolan. Skolans styrdokument
            och läroplaner är mycket tydliga med att skolan ska motverka traditionella
            könsmönster och att alla barn och elever ska ges möjlighet att
            utveckla förmågor och intressen utan begränsningar utifrån kön.
            Moderaterna värnar det fria skolvalet och den mångfald av skolor
            och inriktningar som föräldrar och elever har att välja mellan.
            Men det bygger på att alla skolor, oavsett huvudman, står upp
            för och följer den skollag och värdegrund som Sveriges riksdag
            har beslutat om.
          </p>
          <p xml:id="i-9cE1dEyb6mD95vZQ8h9JHb">
            Moderaterna är därför kritiska till den tolkning av skollagen
            som Skolinspektionen gör vilket ger klartecken till att permanent
            dela upp flickor och pojkar i exempelvis idrottsundervisningen.
            Jämställdhet i skolan är en förutsättning för att alla barn ska
            kunna komma till sin rätt, oavsett kön.
          </p>
          <p xml:id="i-Q3Lrth3E3aTYVAQkF58qMi">
            Moderaterna vill därför se över och skärpa skollagen så att det
            inte råder några som helst tvivel om att huvudregeln i den svenska
            skolan är att undervisningen inte ska vara könsuppdelad. Detta
            utesluter dock inte att det även i fortsättningen ska finnas möjlighet
            för skolor att göra tillfälliga och pedagogiskt motiverade gruppindelningar
            av eleverna.
          </p>
          <head type="h2" xml:id="i-QucisDDnoA5xQpZLBTMiSW">
            Ett nytt brott, våld mot alarmerings- eller skolpersonal, ska
            införas
          </head>
          <p xml:id="i-SKvLMtxLLDhqPQrrd2ujPM">
            Moderaterna har tidigare föreslagit att våld mot tjänsteman bör
            bli en egen brottsrubri­cering där straffet ska vara minst sex
            månaders fängelse. I dag behandlas hot mot tjänste­man och våld
            mot tjänsteman i samma straffstadgande. Straffet för våld mot
            tjänsteman blir ofta cirka en månads fängelse. För att dömas för
            brottet våld mot tjänsteman krävs dock att det våld som utövats
            haft till syfte att tvinga tjänstemannen till eller hindra honom
            eller henne från en åtgärd i myndighetsutövningen eller att hämnas
            för en sådan åtgärd.
          </p>
          <p xml:id="i-5f1sS8ekQ32LXjVPa97J6w">
            Moderaterna har vidare lagt fram förslag som innebär att angrepp
            mot sjukhus- och ambulanspersonal som normalt inte träffas av
            våld mot tjänsteman – på grund av kravet på myndighetsutövning
            – ska omfattas av ett nytt brott med en straffskala som motsvarar
            vad som gäller för våld mot tjänsteman, det vill säga som lägst
            fängelse sex månader.
          </p>
          <p xml:id="i-4tEWFCumYZqSpkvpAYTsq1">
            Precis som vad gäller sjukhuspersonal omfattas angrepp mot lärare
            och annan skol­personal i många fall inte av våld mot tjänsteman
            eftersom angreppen i fråga inte kan knytas till någon form av
            myndighetsutövning från lärarens/skolpersonalens sida.
          </p>
          <p xml:id="i-XCZ4YL92jdqd5ohKEWZVVJ">
            Enligt Moderaternas mening finns det anledning att se strängare
            på angrepp mot skolpersonal. Moderaterna anser därför att ett
            nytt brott som tar sikte på alla former av våldsamma angrepp mot
            lärare och annan skolpersonal ska införas. Straffskalan bör motsvara
            den som gäller för våld mot tjänsteman. För unga lagöverträdare
            blir dock i regel reducerade straff och särskilda påföljder aktuella.
            Ett sådant nytt brott kan benäm­nas våld mot alarmerings- eller
            skolpersonal.
          </p>
          <head type="h2" xml:id="i-SbaHjzsrWdfwvegWCCHakp">
            Brå ska genomföra en fördjupad kartläggning av brottsligheten
            i skolorna
          </head>
          <p xml:id="i-KCiVsNS8Gp12ufGRvkigSu">
            Åren 2012–2016 nästan fördubblades anmälningarna till Arbetsmiljöverket
            om fysiskt våld i grund- och gymnasieskolan – från 230 till 425.
            Och ökningen har fortsatt under de senaste åren. Enligt Arbetsmiljöverket
            verkar trenden i skolan följa den allmänna utvecklingen när det
            gäller anmälningar om hot och våld i övriga arbetslivet.
          </p>
          <p xml:id="i-XnNBFQkgxMybyaBCUT6MYC">
            Brottsförebyggande rådet (Brå) presenterar återkommande rapporten
            Skolundersök­ningen om brott. Rapporten genomförs ungefär vart
            tredje år och senaste upplagan pre­senterades 2018. Undersökningen
            analyserar självdeklarerade uppgifter från elever i års­kurs nio
            om deras utsatthet för brott samt delaktighet i brott och andra
            riskbeteenden.
          </p>
          <p xml:id="i-VFMChSw1hzwLoeNSF3eK8v">
            Mer än hälften av alla elever anger att de under de tolv senaste
            månaderna utsatts för brott. Givet att skolan är elevernas arbetsplats
            är detta en helt oacceptabel verklighet och siffra. Det finns
            troligtvis få yrkesgrupper i arbetslivet som är i närheten av
            dessa siffror.
          </p>
          <p xml:id="i-2nUt41vZZ82zTeSptwsvFk">
            Det går inte att veta om det rör sig om en ökad benägenhet att
            anmäla eller om våldet har ökat. Därtill kommer att ca hälften
            av alla skolungdomar i 15-årsåldern uppger att de utsatts för
            brott – de allra flesta i skolmiljön, vilket framkommer i Brås
            rapport. Mot denna bakgrund finns det anledning att ge Brå i uppdrag
            att genomföra en både bredare och fördjupad kartläggning av brottsligheten
            i skolorna.
          </p>
          <head type="h2" xml:id="i-59mJghsLqMkbdu3wHGxhrA">
            Insatser för att motverka frånvaro
          </head>
          <p xml:id="i-HGvNY9sGDrWjehYNB6cTtQ">
            En förutsättning för att elever ska lära sig i skolan är att
            de är närvarande. Dessvärre finns det i många skolor stora problem
            med både otillåten och problematisk frånvaro.
          </p>
          <p xml:id="i-A6Gk9YdS2nLrv3sPL2B8Zw">
            Det behövs skärpta krav på skolor och huvudmän att följa upp
            och vidta åtgärder när elever har problematisk och otillåten frånvaro.
          </p>
          <p xml:id="i-HKunN3hhUsSUg9ge5UBLat">
            Alla skolor ska ha en tydlig åtgärdstrappa med insatser från
            första timmens frånvaro för att så tidigt som möjligt åtgärda
            de problem som ligger bakom frånvaron och säker­ställa att elever
            är på plats i klassrummet. Skolverket bör också få i uppdrag att
            ta fram en nationell handlingsplan mot problematisk och otillåten
            frånvaro samt att följa upp frånvaron på nationell nivå.
          </p>
          <head type="h2" xml:id="i-FudX1gZYmA7SbdwphkYFbW">
            Ökade krav på samverkan för att möta den psykiska ohälsan
          </head>
          <p xml:id="i-RAzkejHzwtCMKctbmAuX1n">
            Trygga och välmående elever samt arbetsro i klassrummen är en
            förutsättning för att eleverna ska klara skolan med framgång.
            Därför är det oroande att den psykiska ohälsan bland ungdomar
            i högstadiet och gymnasiet ökar och framför allt drabbar unga
            kvinnor. Att barn och unga får hjälp tidigt är avgörande för att
            minska risken att en problematik växer och blir än mer allvarlig.
            Skolans, elevhälsans, socialtjänstens och barn- och ung­domspsykiatrins
            (bup) verksamhet behöver fokuseras mer utifrån elevernas behov
            så att eleverna snabbt får den hjälp som de behöver. Trots skollagens
            krav på förebyggande arbete mot psykisk ohälsa visar en undersökning
            av Sveriges skolläkare att 80 procent av grundskolorna inte har
            något sådant program. Det behöver därför ses över hur alla skolors
            förebyggande arbete mot den psykiska ohälsan kan stärkas och utgå
            från beprö­vade och vetenskapliga metoder.
          </p>
          <p xml:id="i-Qu9yLPHTKs6bXHmsMP5TCk">
            Lagstiftningen måste även tydliggöra ansvarsfördelningen och
            öka kraven på sam­verkan mellan aktörerna. Det är också viktigt
            att följa det arbete som görs av många kommuner och landsting
            med att bygga upp en ”första linje” så att barn och unga snab­bare
            får vård och hjälp av rätt aktör. Det ska utvärderas så att enhetliga
            definitioner och riktlinjer kan arbetas fram. Det behöver också
            utredas hur digitala lösningar bättre kan fungera som komplement
            och som guide till vården. Samtidigt bör även dagens huvud­mannaskap
            och ansvar för elevhälsan ses över.
          </p>
          <p xml:id="i-3cPHegzhtTKVPd9pfnpCCo">
            Många unga lever idag en stor del av sina liv på nätet. Hjälp,
            stöd och behandling måste helt enkelt finnas där unga befinner
            sig. Inom kort startas ett projekt av SLL för att utveckla och
            utvärdera en metod för internetförmedlad kognitiv beteendeterapi
            för vuxna som är tänkt att kunna erbjudas på nationell nivå. Denna
            ambition bör även gälla barn och unga och vi tycker att projektet
            bör breddas alternativt att liknande projekt bör sjösättas med
            fokus på barn och unga.
          </p>
          <p xml:id="i-P3zzuDSNHedBgYCvjjSvmc">
            En ökad samverkan mellan elevhälsan och andra aktörer som arbetar
            förebyggande och vårdande för barn och ungdomar är avgörande för
            att, i ett tidigare skede än idag, fånga upp och ge stöd och behandling
            till de unga som lider av exempelvis ångest och oro. Olika yrkeskategorier
            bör i högre utsträckning arbeta tillsammans för att skapa strukturer
            som underlättar ett tätare samarbete också med civilsamhället
            som t.ex. idrotts­föreningar och kultursektorn. Alla sätt som
            tätare kan binda samman och förenkla sam­arbetet kring elevhälsan
            med skolan och socialtjänsten, bup och vården borde prövas. Barn-
            och familjecentraler kan vara en metod. Det som ofta krävs är
            tidig och snabb hjälp vilket kan underlättas av ett djupare samarbete
            mellan olika yrkeskategorier.
          </p>
          <p xml:id="i-UdPr3Se35N5Vh9CwgfRCZH">
            Trots ett flertal skärpningar av skolans styrdokument är kränkningar,
            trakasserier, hot och våld fortfarande ett stort problem i den
            svenska skolan. Pisa 2015 visar att var sjätte 15-åring utsätts
            för kränkningar och trakasserier flera gånger i månaden och Barn-
            och elevombudet samt Skolinspektionens statistik visar att anmälningarna
            om kränkan­de behandling ökar. I statistiken framkommer också
            att det i 62 procent av fallen kan konstateras brister i skolans
            arbete.
          </p>
          <p xml:id="i-PdmNZovHQS9uHAhfpoMtQu">
            Alla som får veta att ett barn far illa är skyldiga att anmäla
            det till socialtjänsten. Det gäller även vid misstanke om att
            barnet riskerar att fara illa. I skolan gäller skyldigheten rektorer,
            förskolechefer, pedagoger, elevhälsan och övrig skolpersonal –
            oavsett om verksamheten är offentlig eller enskild. Alla som jobbar
            i skolan måste ha kunskap om hur man ska gå tillväga om någon
            blir utsatt för kränkande behandling och det ska vara ett krav
            att alla skolor har program mot kränkningar och trakasserier.
          </p>
        </div>
        <div type="motSignatures">
          <list>
            <item xml:id="i-WhUchcN3muD7aMTQxLLns4">
              Kristina Axén Olin (M)
            </item>
            <item xml:id="i-VBrWwadVtobXfXL13Cr6oW">
              Lars Püss (M)
            </item>
            <item xml:id="i-G6erdxpiGDsZtoTyqcGCmh">
              Marie-Louise Hänel Sandström (M)
            </item>
            <item xml:id="i-64DLmofjMMZQYzZztoWUkU">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
