<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01634">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr 66 med förslag till ändring i regeringsformen, m. m.</title>
        <author>av herr Sjöholm</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr 66 med förslag till ändring i regeringsformen, m. m.</title>
          <idno type="rdwebb">FV021634</idno>
          <rs type="number">1634</rs>
          <ref type="dokument_url_text">http://data.riksdagen.se/dokument/FV021634/text</ref>
          <ref type="dokument_url_html">http://data.riksdagen.se/dokument/FV021634</ref>
          <ref type="dokumentstatus_url_xml">http://data.riksdagen.se/dokumentstatus/FV021634</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MJi2EpNpLStR2Rke7Db78j</idno>
            <name>STEN SJÖHOLM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W5UiXe8yjD4UqR8GjjXN1H" type="signed"/>
        <correspContext corresp="i-W5UiXe8yjD4UqR8GjjXN1H">
          <note type="signatory" corresp="i-MJi2EpNpLStR2Rke7Db78j"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1634/mot_1972__1634-001.pdf"/>
      <fw xml:id="i-9JLTocG3TFdNHqncMVyTZ8">
        Mot. 1972:1634 2
      </fw>
      <div xml:id="i-LG51kicMoeW3UsLtsCTYCY" type="motHeader">
        <div xml:id="i-9mh1v5RvLALC2Q3FtFCehK" type="motTitle"/>
        <div xml:id="i-GdhL7WfZbkFbvo85cAGTUd" type="motSubmissionInfo"/>
      </div>
      <div xml:id="i-Rj5eHwjdbKzoYq1sT4xLfJ" type="motBody">
        <div xml:id="i-YNo9J4cBbPEYgQy3QFa8AU">
          <p xml:id="i-Sn8HpFviToEy6Dp54JtFa5">
            Nr 1634
          </p>
          <p xml:id="i-PbEfEdeVZwr5bT5wxAYPvM">
            av herr Sjöholm i anledning av Kungl. Maj:ts proposition nr 66
            med förslag till ändring i regeringsformen, m. m.
          </p>
          <p xml:id="i-Gsqdi11CsukWs5VTCGbWBx">
            I samband med framläggandet av propositionen nr 66 finns tillfälle
            att väcka förslag om en reducering av antalet riksdagsledamöter.
            Det är angeläget att detta tillfälle tages till vara. Det var
            ett uppenbart misstag att vid den partiella författningsreformens
            genomförande bestämma antalet ledamöter till 350. Ett misstag
            bör rättas till ju snarare desto bättre. Det ersättarsystem som
            nu föreslås i regeringsförslaget är i och för sig helt godtagbart
            och kan utan vidare hälsas med tillfredsställelse. Som en sidoeffekt
            kommer det emellertid ovedersägligen att ytterligare accen- tuera
            den oformlighet och otymplighet som karakteriserar enkammaren.
            I stället för ett antal som riksdagsledamöter helt passiva statsråd
            — optimalt 20, i nuvarande läge 15 — kommer vi att få samma antal
            aktivt verkande ledamöter, vilket automatiskt torde medföra både
            ett tillflöde till motionsfloden och en utökning av antalet yttranden.
            De ersättare som skall inkallas för ledamot som bevljats ledighet
            för minst en månad kan beräknas i många fall komma att demonstrera
            en särskilt påtaglig aktivitet och energi för att därigenom grundlägga
            ett gott anseende inför väljarna med sikte på nästa valtillfälle.
            Därom är intet annat än gott att säga — enkammaren ger emellertid
            dess värre inte utan menliga konsekvenser för arbetsformer och
            arbetstider utrymme för en handlings- kraft av detta slag. Efter
            genomförandet av det nu förevarande regeringsförslaget kommer
            otvivelaktigt riksdagsarbetets svårhanterlighet att framstå än
            mera besvärande än för närvarande är fallet. Antalet ledamöter
            i enkammaren bör fixeras till 175. Detta antal konkretiserar en
            tanke som är logisk och konsekvent; varje ledamot avses få en
            ersättare, vilkas antal sålunda också skulle komma att uppgå till
            175. Sammanlagt blir summan 350 ledamöter liksom i nuläget; av
            dessa är endast hälften samtidigt verksamma i riksdagsarbetet.
            Fördelarna är uppenbara: större smidighet, mera koncentrerade
            debatter, kostnads- besparing. Vid olika meningar i frågan om
            riksdagen bör bestå av 350 ledamöter eller ett lägre antal måste
            bevisbördan ligga på dem som förespråkar det högre antalet. Man
            måste rimligtvis kunna påvisa fördelarna med en så stor församling
            och nackdelarna med en mindre. Jag vågar hävda att en sådan argumentering
            inte är möjlig att föra, och jag vill i korthet påvisa varför.
            Det kan övertygande påstås, att i stort sett inte ett enda beslut
            i riksdagen skulle bli annorlunda vid en reducering — även en
            kraftig sådan — av antalet ledamöter, förutsatt att relationstalen
            mellan de partimässiga
          </p>
          <pb facs="riksdagen-motions-pdf/data/1972/mot_1972__1634/mot_1972__1634-002.pdf"/>
          <fw xml:id="i-Q9QCL4mfMN9hRMXDwnV3Jp">
            Mot. 1972: 1634 3
          </fw>
          <p xml:id="i-7UYV1FczgJbWhwinTFzynT">
            styrkeförhållandena är oförändrade. Vi vet genom grundlig erfarenhet
            att frågorna avgörs i utskotten och att riksdagsbehandlingen närmast
            är en mer eller mindre tidsödande formalitet för expediering av
            utskottens beslut. Majoriteten i utskottet betyder i nittionio
            fall av hundra majoritet i kammaren. Om denna majoritet fördelas
            bland 175 eller 350 ledamöter är givetvis helt egalt. En reducering
            av antalet ledamöter i enkammaren till 175 förutsätter givetvis
            motsvarande minskning av utskottsrepresentationen. Nio leda- möter
            synes därvidlag kunna vara ett lämpligt och tillräckligt antal.
            Det bör här anmärkas att en kraftig minskning av antalet riksdagsledamöter
            givetvis skulle betyda en minskning också av utskottens arbetsuppgifter
            — antalet motioner skulle sålunda väsentligt reduceras. När det
            för propositionen ansvariga statsrådet som ett argument mot en
            nedskärning av antalet ledamöter i enkammaren anför att ”hänsynen
            till möjligheterna att bereda olika landsdelar allsidig representation
            i riksdagen måste väga tungt i ett sådant sammanhang” synes han
            ha förgätit, att den princip han här stöder sig på urholkats genom
            slopandet av bostadsbandet. I praktiskt taget varje valkrets i
            landet hade det nuvarande regeringspartiet som första namn i senaste
            riksdagsval en kandidat som saknade hemortsrätt i den valkrets
            som vederbörande skulle komma att representera. Argumentet är
            därtill helt allmänt förlegat sedan den insikten blivit allmän
            att riksdagen skall syssla med rikspolitik och helst hålla de
            mera bypolitiska inslagen borta. Till utomordentligt stort gagn
            för det praktiska arbetet i riksdagen och utan något men för arbetsresultatets
            demokratiska och parlamentariska förankring skulle antalet ledamöter
            i enkammaren kunna reduceras kraftigare än här föreslagits. Det
            skulle emellertid vara helt orealistiskt att nu påyrka en nedskärning
            till ett mindre antal än 175. Ett avvisande av detta förslag —
            175 ledamöter — måste förutsätta ett klart påvisande av att riksdagens
            funktionsduglighet därigenom skulle äventyras. Detta måste möta
            oöverstigliga svårigheter eftersom det är uppenbart att den i
            stället skulle väsentligt ökas. Med åberopande av vad som anförts
            hemställer jag att riksdagen vid behandlingen av Kungl. Maj:ts
            proposition nr 66 år 1972 måtte för sin del besluta, med bifall
            till propositionen, att antalet ledamöter i enkammaren be- stämmes
            till 175 samt hos Kungl. Maj:t hemställa om förslag till de följdändringar
            i regeringsform och riksdagsordning som betingas av ett antagande
            av detta yrkande, varvid antalet utskottsrepresentanter dock bör
            bestämmas till lägst 9.
          </p>
          <p xml:id="i-F7BMECGpWHcdHJhC9eVd36" type="date">
            Stockholm den 13 april 1972
          </p>
          <p type="signatureBlock" id="i-M9mZwygRAtQbEDKvYyNsoo">
            STEN SJÖHOLM (fp)
          </p>
          <pb facs="riksdagen-motions-pdf/data/1972/mot_1972__1634/mot_1972__1634-003.pdf"/>
          <p xml:id="i-9JvG3nCctSCgPYvd7zoqez">
            Göteborgs Offsettryckeri AB 72 1308S Stockholm 1972
          </p>
        </div>
      </div>
    </body>
  </text>
</TEI>
