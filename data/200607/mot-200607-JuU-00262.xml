<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00262">
  <teiHeader>
    <fileDesc>
      <titleStmt>
        <title>Kriminalvården</title>
        <author corresp="i-2aZQBvMx8o6ihusfvExbt8">av Alice Åström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kriminalvården</title>
          <idno type="rdwebb">GU02Ju262</idno>
          <rs type="number">Ju262</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju262/text</ref>
          <ref type="dokument_url_html">http://data.riksdagen.se/dokument/GU02Ju262</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju262</ref>
          <ref type="doc">http://data.riksdagen.se/fil/E7B5EE67-EF0E-47C8-9F18-38E95B5C6A76</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Pv49uoB97fP9BG2NYmRZ33" type="signed"/>
        <correspContext corresp="i-Pv49uoB97fP9BG2NYmRZ33">
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-5pddtLwy622h33X3RtqGeL"/>
        </correspContext>
        <correspAction xml:id="i-Kk97Q35jaBtJzzXmucGhEN" type="referral">
          <date when="2006-11-07"/>
        </correspAction>
        <correspAction xml:id="i-DyEjWK4fnotb5U54cikacp" type="dismissal">
          <date when="2006-11-07"/>
        </correspAction>
        <correspAction xml:id="i-266CvjFosuBC8JvFefNRAC" type="numbering">
          <date when="2006-11-01"/>
        </correspAction>
        <correspAction xml:id="i-AGBMQC6cA2Gd8xSqJo2qqf" type="submission">
          <date when="2006-10-31"/>
        </correspAction>
        <correspAction xml:id="i-UYLGZDGMM9SF6EyvCadQdq" type="transfer">
          <date when="2006-10-30"/>
        </correspAction>
        <correspAction xml:id="i-EAFc47zUGCpfEXs61Ws7s5" type="assigned"/>
        <correspContext corresp="i-EAFc47zUGCpfEXs61Ws7s5">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-WQR8a1HHocZS7Hqy9MMt3x" type="TOC">
          <head xml:id="i-KbEw5GWrHCmZ7WjYKYF8C2">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 En storsatsning i Vänsterpartiets budget 3
            </item>
            <item>
              4.1 Fångombudsman 4
            </item>
            <item>
              4.2 Återinförande av villkorlig halvtidsfrigivning 4
            </item>
            <item>
              5 Frivården 5
            </item>
            <item>
              5.1 Programverksamhet 6
            </item>
            <item>
              5.2 Kvinnor inom frivården 6
            </item>
            <item>
              5.3 Frigivningsverksamhet 7
            </item>
            <item>
              6 Rehabilitering under fängelsetiden 7
            </item>
            <item>
              7 Narkotikasituationen 8
            </item>
            <item>
              8 Personalen Kriminalvårdens viktigaste resurs 9
            </item>
            <item>
              9 Mänskliga rättigheter för intagna inom Kriminalvården 10
            </item>
            <item>
              10 Häkten 10
            </item>
            <item>
              10.1 Restriktioner 11
            </item>
            <item>
              10.2 SOU 2006:17 En ny häkteslag 11
            </item>
            <item>
              10.3 Motivationsarbete 12
            </item>
            <item>
              11 Kvinnor inom kriminalvården 13
            </item>
            <item>
              12 Barn till dömda 13
            </item>
            <item>
              12.1 Besök och telefonkontakt 14
            </item>
            <item>
              12.2 Barn till utvisningsdömda 14
            </item>
            <item>
              13 Livstidsstraffet 15
            </item>
            <item>
              14 Långtidsdömda 15
            </item>
            <item>
              14.1 Mottagningsenheter 16
            </item>
            <item>
              15 Förmånssystem 17
            </item>
            <item>
              16 Tandvård 17
            </item>
            <item>
              17 Efter avtjänat straff 18
            </item>
          </list>
        </div>
        <div type="motProposal" subtype="förslag">
          <head xml:id="i-VHpgowsr89GHNHfR8kezy2">
            2 Förslag till riksdagsbeslut
          </head>
          <list style="ol">
            <item xml:id="i-TxwMx6y8GNscuQmkgK1maL">
              Riksdagen tillkännager för regeringen som sin mening vad i motionen
              anförs om att en fångombudsman ska införas.
            </item>
            <item xml:id="i-Qsdr4VhbZxxGdyXT5oP4ov">
              Riksdagen tillkännager för regeringen som sin mening vad i motionen
              anförs om att normen om villkorlig halvtidsfrigivning ska återinföras.
            </item>
            <item xml:id="i-CnMzjuWKs4wijgMWuJCehX">
              Riksdagen tillkännager för regeringen som sin mening vad i motionen
              anförs om att den särskilda narkotikasatsningen inom Kriminalvården
              uteslutande ska fokusera på ökade behandlingsinsatser.
            </item>
            <item xml:id="i-NL9o63honwaS1o2Ad62LW6">
              Riksdagen tillkännager för regeringen som sin mening vad i motionen
              anförs om att det ska utredas hur en särskild kriminalvårdarutbildning
              kan skapas.
            </item>
            <item xml:id="i-AKrVgvaSbhnqGhMwpoGTxt">
              Riksdagen tillkännager för regeringen som sin mening vad i motionen
              anförs om att situationen vad gäller mänskliga rättigheter inom
              Kriminalvården ska utredas.
            </item>
            <item xml:id="i-MAg4TE5y8dmoVSwwUVdnHi">
              Riksdagen begär att regeringen återkommer med förslag till häkteslag
              i linje med utredningen SOU 2006:17 En ny häkteslag, undantaget
              förslaget om möjlighet att införa besöksrum med glasruta.
            </item>
            <item xml:id="i-CZzB4VnauqtGsYtoYLdZ6H">
              Riksdagen tillkännager för regeringen som sin mening vad i motionen
              anförs om att kvinnors situation inom kriminalvården ska uppmärksammas
              särskilt och åtgärder vidtas för att anpassa kriminalvården för
              kvinnor.
            </item>
            <item xml:id="i-48g1EYhcumH2dxAkjhQVjw">
              Riksdagen tillkännager för regeringen som sin mening vad i motionen
              anförs om att det ska införas en skyldighet att vid de första
              kontakterna på häkte och anstalt fråga den intagna om han eller
              hon har barn och om så är fallet meddela socialtjänsten.
            </item>
            <item xml:id="i-N46yyYBL7jryuW6SktjfDq">
              Riksdagen tillkännager för regeringen som sin mening vad i motionen
              anförs om att det ska skapas rutiner inom Kriminalvården som gör
              det möjligt för barn till intagna att i större utsträckning nå
              sin förälder, att telefonsamtal till barnet ska vara kostnadsfria
              och att möjligheten för föräldern att nå sitt barn ska ges större
              vikt vid bedömningen av när den intagna får lov att ringa.
            </item>
            <item xml:id="i-XQauPJux9urA7mCuiSNRtR">
              Riksdagen tillkännager för regeringen som sin mening vad i motionen
              anförs om att utvisningsdömda med barn i Sverige ska ges möjlighet
              att prövas för permission med fotboja.
            </item>
            <item xml:id="i-T6WhDpfLHUUUDyJmBz8HnL">
              Riksdagen tillkännager för regeringen som sin mening vad i motionen
              anförs om att livstidsstraffet ska avskaffas och ersättas med
              ett tidsbestämt straff.
            </item>
            <item xml:id="i-PjtHyNK6id6vUTu5xPBzbR">
              Riksdagen tillkännager för regeringen som sin mening vad i motionen
              anförs om de långtidsdömdas situation.
            </item>
            <item xml:id="i-D8ZGFUsZzLeWusLbscP639">
              Riksdagen tillkännager för regeringen som sin mening vad i motionen
              anförs om mottagningsenheter för långtidsdömda.
            </item>
            <item xml:id="i-EAgGAD5Dx4UoRnxUmpdw98">
              Riksdagen tillkännager för regeringen som sin mening vad i motionen
              anförs om att rätten till tandvård för intagna i kriminalvården
              bör göras tydlig.
            </item>
          </list>
        </div>
        <div type="motContent">
          <head xml:id="i-9zBSs3xDr8z35FsecCSUzW" type="h1">
            Kriminalvården
          </head>
          <head xml:id="i-6imjL1V46aeFi4RVQTjTpv" type="h1">
            3 Inledning
          </head>
          <p xml:id="i-WZgbXhy1kLwU6dzuNiFgvN">
            De senaste åren har medierapporteringen om kriminalvården varit
            intensiv. Oftast har det handlat om negativa nyheter om upplopp
            och spektakulära rymningar eller ekonomiska svårigheter. Detta
            har inneburit att fokus har flyttats från kriminalvårdens huvuduppdrag,
            nämligen att minska brottslig­heten och öka tryggheten i samhället.
            Självklart är det allvarligt när svårt kriminellt belastade personer
            rymmer, men det är bara en del av bilden av kriminalvården.
          </p>
          <p xml:id="i-FzhqAPzchEAQRyiMN5Zcxe">
            Det pågår mycket bra verksamhet inom kriminalvården; dock finns
            risken att all verksamhet drabbas av den negativa bilden. Detta
            är inte heller gynnsamt för personalens vilja att vara med och
            utveckla verksamheten. Problem som finns i verksamheten ska lyftas
            fram, men det är viktigt att visa att detta inte är hela bilden.
          </p>
          <p xml:id="i-2NcZXgk63u6vdAJYB8TNoY">
            När man ska diskutera kriminalvård är det viktigt att man har
            klart för sig orsakerna till att brott begås. Självklart är orsakerna
            komplexa. Det kan handla om personlig vinning, vilket oftast är
            fallet när det gäller ekonomisk brottsligh et, men ofta har brott
            också sociala orsaker eller är, vilket är ännu vanliga re, ett
            resultat av missbruk.
          </p>
          <p xml:id="i-JyTwsM7UxejHkuunmGDvLM">
            En framgångsrik och human kriminalpolitik bygger på insikt i
            de sociala villkor vi lever under. Det preventiva syftet med hårdare
            straff har antagligen också större relevans när det gäller personer
            som planerar att begå ekonomisk och liknande brottslighet än när
            det gäller andra typer av brott.
          </p>
          <head xml:id="i-6LhM4bXJrLHo9dWEvgvjZK" type="h1">
            4 En storsatsning i Vänsterpartiets budget
          </head>
          <p xml:id="i-RPKCJ2JvLBxdNimfJQMjbn">
            Vänsterpartiet vidhåller den förstärkning på 350 miljoner kronor
            från 2007 som vi var överens om med Socialdemokraterna och Miljöpartiet.
            Vi vill dessutom göra omfattande ytterligare satsningar.
          </p>
          <p xml:id="i-9GyubD241TUEhia8TA2ox9">
            Regeringen föreslår att förslagen i proposition (2005/06:165)
            Ingripanden mot unga lagöverträdare år 2007 och 2008 ska finansieras
            med medel från Kriminalvården omfattande 62 respektive 76 miljoner
            kronor per år. Vi vill att dessa pengar stannar hos Kriminalvården.
            30 miljoner av dessa medel ska användas för behandling av sexualbrottsdömda
            samt män som döms för våld i nära relationer, vilket är 10 miljoner
            mer än vad regeringen har föreslagit i budgetpropositionen.
          </p>
          <p xml:id="i-N18JYu5GfbxF3ERwhZgabu">
            I vårt budgetförslag ska fem miljoner av Kriminalvårdens anslag
            användas till att införa en fångombudsman under ett nytt utgiftsanslag:
            4:16 Fångombudsmannen.
          </p>
          <p xml:id="i-GJhyj4URnRXZUFfFgBkZi7">
            Sammantaget innebär Vänsterpartiets budgetförslag att vi, jämfört
            med regeringens förslag, vill förstärka anslaget med 57 miljoner
            2007. Anslaget minskas med 379 miljoner 2008 och 2009 jämfört
            med regeringens förslag.
          </p>
          <p xml:id="i-BTWL8s5RXn36pHZFpM1u1n">
            Se även motion Utgiftsområde 4 Rättsväsendet, 2006/07:Ju313.
          </p>
          <head xml:id="i-Lw2y7ngN7dkAMSbFaWpMyK" type="h2">
            4.1 Fångombudsman
          </head>
          <p xml:id="i-VSyGYWJagoiLom9V5vdREn">
            Senare i motionen tar vi upp frågan om en översyn av internernas
            rättigheter. Detta är dock inte tillräckligt, utan det måste även
            till en övervakning av att dessa upprätthålls i framtiden.
          </p>
          <p xml:id="i-5V1cEdrVGJ4y59RVeJKS1J">
            Det är en svår uppgift att göra dessa avvägningar. Bedömningen
            när säkerhetsskälen är på en sådan nivå att man kan göra undantag
            från rättigheterna är svår. I dag är det Justitieombudsmannen
            som är den som har det yttersta ansvaret för att fångars mänskliga
            rättigheter respekteras, men det är inte tillräckligt. Det behövs
            någon som aktivt kan arbeta för både interner, anstaltsledningar
            och Kriminalvården.
          </p>
          <p xml:id="i-enKDEx6py4NsTnong6cLt">
            I Storbritannien har det införts en fångombudsman som arbetar
            med dessa frågor. Det har fått mycket positiva effekter för internerna,
            men även för anstaltsledningarna, och har bidragit till att få
            en bättre fungerande verksamhet för alla parter. En fångombudsman
            bör införas även i Sverige.
          </p>
          <p xml:id="i-FDoyXt5KZt6UNCtCcgJtWo">
            Detta bör riksdagen som sin mening ge regeringen till känna.
          </p>
          <head xml:id="i-5xxV1f7nv5DqrRKz3JnF8G" type="h2">
            4.2 Återinförande av villkorlig halvtidsfrigivning
          </head>
          <p xml:id="i-Jjc7wrn38dGtbaMyxvzX9m">
            Under en längre tid har utvecklingen gått mot längre och längre
            strafftider. Vänsterpartiet anser att detta är en skrämmande och
            kontraproduktiv utveckling. Det finns ingen forskning som tyder
            på att längre straff och hårdare tag leder till mindre brottslighet
            eller färre återfall efter avtjänat straff. Det är tydligt även
            om man tittar internationellt. De flesta forskare hävdar i stället
            motsatsen.
          </p>
          <p xml:id="i-MaLPyuqZJEYeHLxu1zqTPW">
            Anstalterna har i dag en alltför hög beläggning. Kriminalvårdens
            statistik från 2005 visar på en beläggningsandel för de slutna
            anstalterna på 100 % och för de öppna på 87 %. Även om fler platser
            just nu byggs är detta allvarligt och får stora konsekvenser för
            möjligheten att driva en bra verksamhet. Mycket tid och resurser
            måste läggas på att hitta plats åt nya intagna.
          </p>
          <p xml:id="i-Vd1e1UAxVuGPTFpdimCbKv">
            Detta beror endast till viss del på en ökad våldsbrottslighet.
            Andra viktiga orsaker är stora satsningar på polisen som medför
            att fler brott upptäcks samt att domstolarna dömer till allt hårdare
            straff. Nedanstående citat från Kriminalvårdens budgetunderlag
            är mycket talande.
          </p>
          <p xml:id="i-HuDUtDoxsSDL6N2ddCQfYd">
            medelstrafftiden har ökat med 26 dagar sedan år 2002 och 7 dagar
            motsvarar 200 platser i anstalt.
          </p>
          <p xml:id="i-G8923xAQLkp4MmwHhiyCHK">
            Därför är det bekymmersamt att regeringen i regeringsförklaringen
            aviserar höjda straff för misshandel och grov misshandel, våldtäkt
            och grov våldtäkt, rån och grovt rån samt grov kvinnofridskränkning.
            Regeringen saknar finansiering av dessa straffskärpningar.
          </p>
          <p xml:id="i-9ijdzSPBQJHBfVAPh8c88g">
            Man signalerar även för kommande översyner av strafflängderna
            generellt i syfte att justera upp dem. Situationen inom Kriminalvården
            skulle då bli helt ohållbar och stora anslagsförstärkningar skulle
            behövas för att finansiera de längre straffen. Med den borgerliga
            straffhöjningspolitiken hamnar man i en ond cirkel där man aldrig
            uppnår en bra återrehabiliterande verksamhet i Kriminalvården,
            vilket i sin tur självklart får konsekvenser för brottsligheten
            och där man inte heller får resurser över till den förebyggande
            verksamheten i kommunerna. Samhällets sociala misslyckanden skjuts
            därigenom över på Kriminalvården och samhället blir mer repressivt
            och brutalt, helt i linje med den tydliga internationella trend
            som finns. Vi tjänar inget på att hålla människor inlåsta lång
            tid, varken i ekonomiskt hänseende eller ur ett brottsförebyggande
            perspektiv. Målet bör i stället vara att antalet fångar ska minskas.
          </p>
          <p xml:id="i-w8de49aiDv2qiNwWVnDhT">
            Det finns mycket kritik mot att kriminalvården blir mer och mer
            av förvaring och mindre av behandling. Vänsterpartiet sade nej
            till att flytta fram normen för när villkorlig frigivning ska
            ske till två tredjedelar av strafftiden. Allt sedan dess har vi
            kämpat för ett återinförande av halvtidsfrigivningen. Genom ett
            återinförande av villkorlig halvtidsfrigivning och genom att satsa
            de budgetmedel som då frigörs på en förbättrad kriminalvård finns
            stora möjligheter att förändra denna bild. En lång tid där den
            dömde är villkorligt frigiven och står under Kriminalvårdens tillsyn
            har också ett egenvärde för att underlätta en övergång till ett
            liv i frihet och utan kriminalitet.
          </p>
          <p xml:id="i-9KUPVzeT6HVhVfvD9HG6cK">
            Vänsterpartiet vill att de pengar som frigörs bl.a. ska gå till
            en utökad och förstärkt programverksamhet, mer resurser till missbruksbehandling,
            satsning på sysselsättning och utslussningsåtgärder, satsningar
            på personalen, större möjligheter att anpassa kriminalvården för
            intagna kvinnor och satsning på särskilda personalkategorier.
            Oerhört viktigt är det också med stora tillskott till frivården.
            Mer om detta senare i motionen. På sikt skulle delar av de resurser
            som frigörs kunna fördelas till förebyggande arbete i kommunerna.
          </p>
          <p xml:id="i-GbQB7vLgoekMpZFdeF3QXt">
            Normen om villkorlig halvtidsfrigivning bör alltså återinföras.
          </p>
          <p xml:id="i-VMopNmfYx4HGKzfZgeXwjx">
            Detta bör riksdagen som sin mening ge regeringen till känna.
          </p>
          <p xml:id="i-9Ci3UyiRWfuJAwQm1foUpt">
            Vänsterpartiet anser att villkorlig halvtidsfrigivning bör återinföras
            från den 1 juli 2007. Ett återinförande av villkorlig halvtidsfrigivning
            skulle enligt beräkningar från Riksdagens utredningstjänst minska
            anstalternas kostnader cirka 1 miljard kronor per år. Samtidigt
            beräknar vi att frivårdens kostnader stiger med omkring 100 miljoner
            kronor. Reformen skulle frigöra cirka 900 miljoner kronor. Hälften
            av detta bör användas till satsningar på en förbättrad kriminalvård.
            Vilka dessa förbättringar skulle vara kommer vi att redogöra för
            i denna motion. Resterande 450 miljoner bör användas till förebyggande
            satsningar i kommunerna till missbruksvården och till psykiatrin.
            Detta gäller dock inte för 2007, då reformen endast ger 450 miljoner
            som bör stanna inom anslaget till Kriminalvården.
          </p>
          <head xml:id="i-FrJeeTbFAnRXP7AtY4mzWh" type="h1">
            5 Frivården
          </head>
          <p xml:id="i-CRvXdX8rfEe8yL5tNUUGGe">
            Frivården är en mycket viktig del av kriminalvården som det talas
            alldeles för lite om. Den ansvarar för påföljder såsom skyddstillsyn,
            övervakning, villkorlig dom, kontraktsvård, samhällstjänst och
            intensivövervakning. Dessutom är frivården den viktigaste länken
            till samhället när det gäller förberedelser för frigivning och
            tiden efter frigivning från fängelse.
          </p>
          <p xml:id="i-XuHEMb9tut4RESKFrWvXnJ">
            Under senare år har fler alternativa påföljder införts. Vänsterpartiet
            har varit mycket drivande i frågan om användningen av s.k. fotboja,
            där lagstiftningen successivt utvidgats så att fotboja nu kan
            användas vid fängelsestraff på upp till sex månader och vid utslussning
            av dem som dömts till minst 18 månaders fängelse. Utvecklingen
            är positiv men har också ökat frivårdens arbetsbelastning.
          </p>
          <p xml:id="i-D86ehmzX4TjoNqN835Zhwb">
            Den ansträngda ekonomiska situationen inom kriminalvården har
            gjort att resurser inte har tillförts frivården i samma utsträckning
            som nya uppgifter. Det har inte varit möjligt att fördela om resurser
            samtidigt som det har varit nödvändigt att lägga ut besparingar
            och bygga nya anstaltsplatser. Härmed uppstår en risk att de alternativa
            påföljderna som införs inte får önskade resultat och att allmänhetens
            och domstolarnas förtroende för påföljderna minskar. Den positiva
            utvecklingen när det gäller införandet av alternativa påföljder
            riskerar därmed att brytas.
          </p>
          <p xml:id="i-L2rXs9w8Ltsg6GMXfHcEjd">
            En av de stora satsningarna som Vänsterpartiet vill göra i och
            med ett återinförande av halvtidsfrigivningen är på frivården.
            I och med att man då får en kraftig ökning av antalet klienter
            är detta nödvändigt, men frivården är även i dag underfinansierad.
            Inför ett återinförande av halvtidsfrigivningen från den 1 juli
            2007 skulle en av de viktigaste uppgifterna för Kriminalvården
            under första halvan av året vara att förbereda och förstärka frivården
            för denna reform.
          </p>
          <head xml:id="i-JJR5hor3vgbnzArMXQSDqx" type="h2">
            5.1 Programverksamhet
          </head>
          <p xml:id="i-WbYoHMu35BSNvN1qgtJ2m6">
            Programverksamheten inom frivården har sedan många år varit relativt
            välutvecklad. Att arbeta med klienter som lever ute i det fria
            har ställt höga krav på bra innehåll. Tyvärr har programverksamheten
            inte kunnat utvecklas i samma utsträckning de senaste åren då
            flera nya arbetsuppgifter tagit mer av de personella resurserna.
          </p>
          <p xml:id="i-7Bveu62jkcpBwqyFXLaZF6">
            Programarbetet inom hela Kriminalvården har genomgått en stor
            förändring vilket har varit nödvändigt. Programmen ska vara utvärderade
            och verkningsfulla för att ackrediteras. Programmen ska också
            vara lika i hela landet. Detta är en positiv utveckling men det
            skapar också problem då arbetet med att u tveckla och ackreditera
            programmen tar flera år. Därefter införs de suc cessivt. I övergångsskedet
            måste man därför vinnlägga sig om att inte klienterna får allt
            mindre programverksamhet och att påföljderna därmed urholkas.
          </p>
          <p xml:id="i-BSCVfRMsSm8UPRBrT1CQGW">
            Då man inom frivården nu bara får resurser till ackrediterade
            program måste övergångsverksamhet finansieras inom ram vilket
            bidrar till en negativ utveckling. Detta bör uppmärksammas särskilt.
          </p>
          <head xml:id="i-XSYdZDYgscJN9recbAPFXk" type="h2">
            5.2 Kvinnor inom frivården
          </head>
          <p xml:id="i-EfQe5AwFxTSrubAvyvsEoS">
            Frivården har en särskilt betydelsefull roll när det gäller kvinnor
            som begår brott då en stor andel av kvinnor inom kriminalvården
            döms till påföljder under frivårdens ansvarsområde.
          </p>
          <p xml:id="i-JsJG1FiHmexMmvow9aHsUd">
            Det har på vissa håll utvecklats program och verksamheter för
            kvinnor, men trots detta har inte kvinnors särskilda behov fått
            ett tillräckligt starkt genomslag inom frivårdens verksamhet.
            Därför måste kunskapen om och arbetet med förståelsen för kvinnors
            särskilda behov intensifieras och utvecklas.
          </p>
          <head xml:id="i-7MpfvwVXqXtgoi7n83BpBo" type="h2">
            5.3 Frigivningsverksamhet
          </head>
          <p xml:id="i-Nttg816UdrxS5rXi9qJSrq">
            Frivården har på senare år kunnat delta mer aktivt i frigivningsförberedelserna
            genom att samverkan mellan anstalter och frivård har utvecklats.
            Platsbristen och den ökade specialiseringen av anstalter ställer
            dock till problem eftersom avståndet mellan den frivårdsenhet
            som ska ha ansvaret för en intern vid frigivningen och den aktuella
            kriminalvårdsanstalten kan vara stort. Detta blir personalkrävande
            och gör att besöken under slutskedet inte kan bli så täta som
            vore önskvärt. Således behöver problemet uppmärksammas vid uppföljningen
            av verksamhetsförändringarna på anstalter.
          </p>
          <p xml:id="i-Np4qyRDZi5Mst7p2qTLb5S">
            Frivården är den viktigaste resursen när det gäller frigivningsförberedelserna
            och för tiden efter frigivningen eftersom de är den viktiga länken
            till socia­ltjänsten samt arbets- och bostadsförmedlingarna på
            den ort där den frigivna ska vistas, utifrån normaliseringsprincipen.
            Det bör även göras tydligt för övriga samarbetspartner vilka skyldigheter
            de har enligt normaliseringsprincipen, annars riskerar man att
            inte uppnå önskade resultat.
          </p>
          <p xml:id="i-TVdFzouz5etVPH91vrzxND">
            I vårens proposition 2005/06:123 En modernare kriminalvårdslag
            genomförde vi tillsammans med regeringen en rad förbättringar
            av möjligheterna till rehabilitering. Förändringarna är beslutade
            att träda i kraft den 1 januari 2007.
          </p>
          <p xml:id="i-WSvn3f5wkX8TpRVscMfuL2">
            Utslussningsåtgärden frigång har visat sig vara lyckad och finns
            därför kvar. Nu införs möjlighet till utökad frigång, där den
            intagna får avtjäna slutet av sitt straff i sin bostad. Han eller
            hon står dock fortfarande under kriminalvårdens tillsyn och kan
            bevakas med hjälp av s.k. fotboja.
          </p>
          <p xml:id="i-Vg3LuETNzwBwtvyigxqF9g">
            Vistelse i halvvägshus är ett alternativ där slutet av straffet
            avtjänas i ett särskilt hem där den intagna får stöd och tillsyn.
            Halvvägshusen kan drivas av olika organisationer men ska alltid
            kontrolleras av Kriminalvården.
          </p>
          <head xml:id="i-RppngU8Q59P7svZKNf41p" type="h1">
            6 Rehabilitering under fängelsetiden
          </head>
          <p xml:id="i-J6tV9mCMdzG9d5i6xwVmEn">
            De positiva steg som togs inom Kriminalvården för att förbättra
            programverksamheten med att införa ackrediterade program som är
            vetenskapligt underbyggda och som har påvisade goda effekter har
            under det senaste året i stor utsträckning avstannat, detta beroende
            på att överbeläggningen har gjort det svårare att bedriva programverksamhet.
            Möjligheten att placera folk utifrån deras behov kopplat till
            den programverksamhet man har på anstalten har blivit svårare
            att genomföra. Trots detta är det viktigt att arbetet fortskrider
            och prioriteras då innehållet i verkställigheten har en avgörande
            betydelse när det gäller att minska återfallsfrekvensen.
          </p>
          <p xml:id="i-3UxvfjmRpPfvJGUgyQyqYM">
            Programmen berör alla olika områden som har koppling till kriminalitet
            och missbruk. Arbetet kommer att ta lång tid, delvis av resursskäl,
            men framför allt för att processen att utbilda personal, införa
            och kvalitetssäkra programmen kräver omsorg om man ska skapa verkliga
            förutsättningar för ett bra resultat. Arbetet har inneburit att
            antalet programtimmar på anstalterna har sjunkit de senaste åren
            eftersom många av de, ofta hemsnickrade, program som tidigare
            fanns har försvunnit.
          </p>
          <p xml:id="i-2hHxrvFEvQGBpwCYEXSm18">
            Vänsterpartiet anser att kraven på ackrediterade program är en
            riktig utveckling. Kvaliteten i behandlingsarbetet har varit bristande
            på många håll inom kriminalvården och det har inte gett någon
            större positiv effekt för den intagnes möjligheter att leva ett
            liv utan kriminalitet och missbruk. Med ackrediterade program
            kan detta förbättras. Därför bör denna utveckling fortsätta och
            intensifieras.
          </p>
          <p xml:id="i-CuNMNJ8ej1r5LoqZ16tVCH">
            Alla anstalter har arbetsverksamhet, men innehållet och kvaliteten
            skiftar på de olika anstalterna. Arbetet har flera funktioner
            att fylla: social träning, öva upp uthållighet och kunna jobba
            tillsammans i grupp. Även om arbetsinnehållet inte håller hög
            kvalitet har arbetet i sig således en viktig funktion. Men att
            inte ta till vara tillfället att ge de intagna en arbetslivserfarenhet
            eller yrkesutbildning som är användbar utanför murarna, vilket
            skulle kunna vara ett viktigt led i rehabiliteringen och öka möjligheten
            till återanpassning till samhället, är resursslöseri. Arbetsverksamheten
            behöver därför utvecklas.
          </p>
          <p xml:id="i-MWpgmN4cqC1W1HbTZfexnT">
            Det är självklart också viktigt att de intagna har ett bra utbud
            av fritidssys selsättning med ett visst kulturutbud såsom fängelsebibliotek
            samt aktiviteter med andra intagna.
          </p>
          <head xml:id="i-NRoRpSy3RdMfhoCcCjg1N2" type="h1">
            7 Narkotikasituationen
          </head>
          <p xml:id="i-Vi8mNz5GbduQ9XTsBhrZYA">
            Narkotikamissbrukarnas andel av det totala antalet intagna har
            stadigt ökat de senaste åren. Andelen kvinnor inom kriminalvården
            som missbrukar är större än andelen män. Dessutom är kvinnors
            missbruksproblematik ofta mer omfattande.
          </p>
          <p xml:id="i-Ak2K1qJXmq7YhdTeurvNUh">
            Missbruket är den starkast bidragande faktorn till att dessa
            människor sitter i fängelse. Finansiering av missbruk brukar vara
            den grundläggande anledningen till deras kriminalitet. Att bryta
            denna destruktiva situation är således den viktigaste insatsen
            för att förhindra återfall i kriminalitet. I detta arbete är ett
            nära samarbete med kommunerna nödvändigt.
          </p>
          <p xml:id="i-C7CPGneh7LX91i6vxzR199">
            I debatten som förs kan man få uppfattningen att narkotikan flödar
            fritt på våra anstalter. De förslag som framförs på förändringar
            med framför allt skärpningar och hårdare kontroll utgår oftast
            från denna uppfattning. Detta är dock en felaktig beskrivning
            av verkligheten. Stora summor läggs i dag ner på urinprov och
            visitationer. Att därefter inte ha något att erbjuda missbrukaren
            vad gäller behandling skapar bara ett försämrat klimat på anstalterna.
            Att behandla människor med missbruksproblem är ett säkert sätt
            att minska efterfrågan på droger inne på anstalterna.
          </p>
          <p xml:id="i-5ou8KdsETj9jSy279u7pbY">
            Kraven som ställs på Kriminalvården har, genom andelen missbrukare,
            i hög grad ökat men man har trots allt klarat situationen relativt
            bra. Kriminalvården har under de senaste åren fått ökade resurser
            för att vidta åtgärder när det gäller narkotikafrågan. I budgeten
            för 2007 öronmärks 50 miljoner för detta ändamål.
          </p>
          <p xml:id="i-T7rfkYfFNtm9BKoSsz38tS">
            Vänsterpartiet anser att man i nuvarande läge måste lägga alla
            resurser på ökade behandlingsinsatser för att möjliggöra att en
            positiv förändring kommer till stånd. Givetvis måste det också
            finnas kontrollåtgärder, men dessa ligger i dag på en alltför
            hög nivå i jämförelse med möjligheten att erbjuda behandlingsinsatser.
            Man måste också skapa fler drogfria avdelningar där man satsar
            på ökade behandlingsinsatser. På de övriga avdelningarna måste
            man satsa mer på motivationsarbete.
          </p>
          <p xml:id="i-3HCvgvAeGuguevXhHdE6a9">
            Den särskilda narkotikasatsningen inom Kriminalvården bör alltså
            uteslutande fokusera på ökade behandlingsinsatser.
          </p>
          <p xml:id="i-SsMRUwJgV9hJ1cP1kP4PTf">
            Detta bör riksdagen som sin mening ge regeringen till känna.
          </p>
          <p xml:id="i-MT8nvRJDrcvuRLXVDFHw9d">
            Även en del av de medel som frigörs vid ett återinförande av
            den villkorliga halvtidsfrigivningen bör användas för satsningar
            på ökade behandlingsinsatser.
          </p>
          <p xml:id="i-AKuKX7Jj4UAzqQtgrFvA41">
            I vårens proposition 2005/07:123 En modernare kriminalvårdslag
            genomförde vi tillsammans med regeringen en rad förbättringar
            av möjligheterna till rehabilitering. Förändringarna är beslutade
            att träda i kraft den 1 januari 2007. Genom s.k. vårdvistelse
            ges nu möjlighet att påbörja behandlingen tidigare under strafftiden.
            Detta löser delvis de problem som uppstått när kommuner inte velat
            ta över kostnadsansvaret för rehabiliteringen efter att strafftiden
            har löpt ut, i och med att en större del tas av Kriminalvården.
          </p>
          <head xml:id="i-6jWGqhM6c2Jespu3UNsH3X" type="h1">
            8 Personalen Kriminalvårdens viktigaste resurs
          </head>
          <p xml:id="i-2eJMKxSyS1j6dvXTts8gSC">
            Personalen är Kriminalvårdens viktigaste resurs. Arbetet för
            en kriminalvårdare är mycket krävande och innehåller moment som
            borde förutsätta lång och krävande utbildning. En kriminalvårdare
            ska klara kontaktmannaskap, repressiva åtgärder samt motivering
            av hårt kriminellt belastade personer och personer med grava missbruksproblem
            på en och samma gång. Självklart är detta i princip omöjligt och
            dessutom finns ingen relevant utbildning att tillgå utöver den
            som Kriminalvården själv erbjuder. Att kriminalvården ska utbilda
            sin egen arbetskraft skapar problem eftersom verksamheten då får
            skötas av vikarier i stor utsträckning. Det är ingen bra utgångspunkt.
          </p>
          <p xml:id="i-W88MdDJ85AmwNn1wJwdhNW">
            Ett så krävande yrke kräver en vidare utbildning än vad som kan
            erbjudas inom Kriminalvårdens egen försorg. En särskild utbildning
            skulle uppvärdera vårdaryrket. De problem som uppstår när vårdaryrket
            ofta ses som ett genomgångsyrke skulle minska. En möjlighet torde
            vara att skapa en särskild inriktning inom socialhögskolans regi
            under rubriken socialt arbete med inriktning på kriminalvård.
            Det bör utredas hur en särskild kriminalvårdarutbildning kan skapas.
          </p>
          <p xml:id="i-TivCLVeJexurr4diraSADB">
            Detta bör riksdagen som sin mening ge regeringen till känna.
          </p>
          <p xml:id="i-XehLVYBNHxpyHcqiZs6no5">
            Även om en förbättrad grundutbildning är nödvändig så måste även
            dagens personal vidareutbildas och statusen på yrket höjas. Kriminalvårdarens
            roll i samhället är underskattad och satsningar på personalen
            måste till för att uppnå verksamhetens brottsförebyggande mål.
            Vänsterpartiet vill att en del av de medel som frigörs vid ett
            återinförande av den villkorliga halvtidsfrigivningen satsas på
            personalen.
          </p>
          <head xml:id="i-PCF8K24gJpYvZoW7PDY6Ni" type="h1">
            9 Mänskliga rättigheter för intagna inom Kriminalvården
          </head>
          <p xml:id="i-4qoY9R9bJaP64QzWnndQ5J">
            Det finns i dag en mängd internationella konventioner som reglerar
            förhållandena på fängelser och skyddet för mänskliga rättigheter
            för interner. Dessutom innehåller vår grundlag flera rättigheter,
            vilka givetvis även gäller dem som sitter i våra fängelser.
          </p>
          <p xml:id="i-CZdowkcjjJwHdEwom1RVF9">
            I vissa fall kan det vara tveksamt om internernas grundläggande
            rättigheter respekteras t.ex. när det gäller frågan om föreningsfriheten,
            som är en grundlagsfäst rättighet. När det gäller möjligheten
            att bilda förtroenderåd på våra anstalter begränsas den i dag
            till att gälla enskilda avdelningar i stället för hela anstalten,
            vilket oftast är en förutsättning för att man ska kunna driva
            sina krav med någon som helst kraft. Ordningen med små förtroenderåd
            innebär också att de synpunkter som internerna vill framföra vanligtvis
            får framföras till avdelningschefen i stället för anstaltsledningen.
            Detta är en dålig ordning. Det som anförs som skäl för denna ordning
            är säkerhetsfrågor och att man vill förhindra kommunikation mellan
            avdelningar och vissa individer.
          </p>
          <p xml:id="i-6WrQEvBcutqgFxw1GQ1qph">
            Vänsterpartiet anser att det är tveksamt om det verkligen är
            möjligt att på detta generella sätt inskränka en av de viktigaste
            grundlagsfästa rättigheterna. När det gäller fångarnas nationella
            förtroenderåd kringskärs möjligheterna till organisering totalt.
            Situationen vad gäller mänskliga rättigheter inom Kriminalvården
            bör utredas.
          </p>
          <p xml:id="i-FTEGBpk5bUz4n6vMgqdK8z">
            Detta bör riksdagen som sin mening ge regeringen till känna.
          </p>
          <head xml:id="i-FedtYYQUevezLDaWRfL6db" type="h1">
            10 Häkten
          </head>
          <p xml:id="i-LEHDMU9fyD4dmmCXjkMFzs">
            Personer som anklagas för att ha begått brott får ofta sin första
            erfarenhet av kriminalvården när de placeras i häkte. Häktena
            är en viktig del av Kriminalvården men samtidigt en verksamhet
            som levt en ganska anonym tillvaro. Intresset från den politiska
            sfären och medierna begränsas ofta till exceptionella händelser.
            Häktena har dock en unik ställning dels för att man där håller
            människor inlåsta som inte är dömda utan enbart är misstänkta
            för brott, dels därför att förhållandena ofta är hårdare än i
            fängelse.
          </p>
          <p xml:id="i-9mNfs5S2mhan9zTj38HXp6">
            Med ett återinförande av villkorlig halvtidsfrigivning skulle
            även trycket på häktena minska, eftersom det i dag tyvärr är så
            att platsbrist på anstalterna ibland gör att dömda personer blir
            kvar på häktena. Lyckligtvis visar Kriminalvårdens statistik från
            2005 på att antalet dömda i häkte är färre jämfört med tidigare
            år. Men, som man skriver: Detta hindrar inte att beläggningssituationen
            vid landets häkten under 2005 var fortsatt svår. Man har en beläggningsgrad
            på i genomsnitt 104 %.
          </p>
          <p xml:id="i-EgtkmkK2H5q1XuTazHcvSm">
            Häktade som inte blivit föremål för restriktioner har möjligheten
            till gemensamhetstid. Syftet med gemensamhetstid är att bryta
            den skadliga isoleringen. Vid flera häkten har problem uppstått
            när det gäller genomförandet av sådana åtgärder då utrymmena inte
            har varit gjorda för att inrymma denna typ av verksamhet. När
            man nu bygger nytt ser man till att utrymmet finns, men vid äldre
            häkten har man varit tvungen att ta till provisoriska lösningar.
            Överbeläggningarna på våra häkten gör dessutom att de utrymmen
            som tillskapats för gemensamhetsaktiviteter i stället används
            för de intagnas boende. Detta gör att miljön inte lever upp till
            de krav som bör kunna ställas, varken för de häktade eller för
            personalen.
          </p>
          <head xml:id="i-9hZkmgnSvxVmPgnBhSv4Yi" type="h2">
            10.1 Restriktioner
          </head>
          <p xml:id="i-9JSsVW4D6DuxeaPmHSZxyr">
            Sverige har fått kritik av Europarådet för att bryta mot den
            europeiska konventionen till förhindrande av tortyr och omänsklig
            eller förnedrande behandling eller bestraffning på grund av förhållandena
            på de svenska häktena.
          </p>
          <p xml:id="i-VX2n53hjn4vtbt9PaSWiPN">
            Ett område där Europarådets kritik med anledning av tortyrkonventionen
            var mycket stark gällde de restriktioner som åklagarna utfärdar
            i samband med häktningen. Dessa ansågs ofta slentrianmässiga och
            i mycket stor utsträckning handlade det om fullständiga restriktioner.
            Detta innebär att den intagne inte får ha någon som helst kontakt
            med omvärlden varken genom medier eller någon personlig kontakt
            utanför rättsväsendet.
          </p>
          <p xml:id="i-G6z8mz6jTpgCMf2opf7PEL">
            Vid häktningsförhandling får i dag åklagaren begära inskränkningar
            av den häktades kontakt med omvärlden. Ett problem har varit att
            ett sådant beslut inte talar om vilka restriktioner som får användas,
            utan det har varit upp till åklagaren att välja. Åklagarens beslut
            har sedan inte kunnat överklagas, utan endast kunnat prövas i
            tingsrätten vid begäran.
          </p>
          <head xml:id="i-MR662C6423cUwhGCqSfgL5" type="h2">
            10.2 SOU 2006:17 En ny häkteslag
          </head>
          <p xml:id="i-YZcTKhkZprRoJQUoQhTcoh">
            Utredningen En ny häkteslag kommer med många goda förslag om
            hur problematiken kring häkten kan åtgärdas. Bland annat föreslår
            man att alla intagna ska få information om rättigheter och skyldigheter
            enligt häkteslagen samt ges möjlighet att redan under vistelsen
            i häkte och i samråd med Kriminalvården förbereda eventuell vistelse
            i anstalt eller annan verkställighet av påföljd.
          </p>
          <p xml:id="i-TTe5xrFeoc2JpmQCrxd5qs">
            Vad gäller den intagnes kontakt med omvärlden så kompletterar
            man rätten till kommunikation genom telefonsamtal med rätten till
            annan elektronisk kommunikation, t.ex. via e-post. Det ges även
            en rätt att ta del av vad som händer i omvärlden genom användande
            av Internet eller andra datanät.
          </p>
          <p xml:id="i-VGZzeXDWHQgRDbxA3d2KN8">
            Vad gäller de personliga besök som de intagna får ta emot så
            införs en möjlighet att erbjuda besöksrum där den intagne och
            besökaren skiljs åt med glasruta som ett alternativ till bevakade
            besök. Vi är oroliga att denna utveckling sprids och blir ett
            huvudalternativ när det gäller besöksmottagande för hela kriminalvården.
            Vi stödjer därmed inte utredningens förslag.
          </p>
          <p xml:id="i-W9xQdWohxzN5spowiYipAd">
            Utredningen föreslår att åklagaren i samband med häktningsförhandlingen
            ska begära rättens tillstånd för och motivera varje enskild restriktion
            som han eller hon vill ålägga den häktade. Man föreslår också
            att beslutet ska kunna överklagas till hovrätten. Dessa förslag
            ser vi särskilt positivt på eftersom de skulle skapa ett avsevärt
            mer rättssäkert förfarande.
          </p>
          <p xml:id="i-V5e9eZGvRYwZ9BZurzQrnX">
            Regeringen bör återkomma med förslag till häkteslag i linje med
            utredningen SOU 2006:17 En ny häkteslag, undantaget förslaget
            om möjlighet att införa besöksrum med glasruta.
          </p>
          <p xml:id="i-J28TUCYcoAPFbBQnGByBtd">
            Detta bör riksdagen som sin mening ge regeringen till känna.
          </p>
          <head xml:id="i-4hE8AuwL25VWL1AcTxEXuz" type="h2">
            10.3 Motivationsarbete
          </head>
          <p xml:id="i-35d3xmxUwQy5m76JwnjZZS">
            Tiden i häktet är för många en mycket omskakande upplevelse oavsett
            bakgrunden till varför man befinner sig där. Många hamnar i en
            djup kris och behöver hjälp.
          </p>
          <p xml:id="i-CLPAZSRiTM68dakC3BbJhD">
            När det gäller missbrukare är dessa ofta akut drogpåverkade vid
            intagning i häkte och då inträder naturligtvis en avgiftningssituation
            med starka abstinensbesvär. Detta är antagligen en av anledningarna
            till att vi under flera år haft relativt många självmord på våra
            häkten. Detta är utomordentligt allvarligt och staten måste ta
            ett stort ansvar för att människor som sätts i förvar får det
            stöd och den hjälp som behövs. Det är viktigt att de ökade resurserna
            som satsas för narkotikabekämpning inom Kriminalvården även fortsättningsvis
            kommer häktena till del.
          </p>
          <p xml:id="i-JFDCD6LsQkdmjcYgrpA3Bj">
            Vänsterpartiet anser att den viktigaste resursen i detta arbete
            är personalen, de måste få bättre utbildning i den här typen av
            frågor och dessutom kontinuerlig handledning och vidareutbildning.
            Tillgången till sjukvårdspersonal måste vara stor. Ytterligare
            en viktig faktor är personaltätheten. Det måste finnas utrymme
            för extra tillsyn av intagna med behov av sådan utan att det får
            till konsekvens att man måste förändra och dra ner på övrig verksamhet.
            Verksamheten behöver också utvecklas så att man redan under häktningstiden
            tar vara på möjligheten att påbörja insatser för att motivera
            och förbereda den häktade för ett liv utan missbruk och kriminalitet.
          </p>
          <head xml:id="i-9DQ3pCMSD5jEh15wpvaBbr" type="h1">
            11 Kvinnor inom kriminalvården
          </head>
          <p xml:id="i-PgcQBgFzgLJLzc4kfeyibp">
            Det finns många saker som är förbjudna och som inte accepteras
            i vårt samhälle. Kriminalitet är en av dem. Är man dessutom kvinna
            och kriminell är det ett ännu större brott mot våra normer och
            det leder till ett stort utanförskap. Det passar inte in i vår
            bild av vad som är normalt. Med detta i tankarna kan man bara
            försöka tänka sig hur man blir behandlad och sedd om man som kvinna
            dessutom har barn och är kriminell. Det är en situation som många
            inte tror finns eller i alla fall inte vill se. Skulle man tvingas
            se det, skulle de flesta antagligen bara slå bort det som förkastligt.
            Hur kan en mamma göra så mot sina barn? Har hon ingen ansvarskänsla
            alls?
          </p>
          <p xml:id="i-EXdWVscRrFbLyGDj3E3iix">
            I verkligheten finns dessa kvinnor mitt ibland oss. Eftersom
            även de är produkter av vårt samhälle är de mycket medvetna om
            sitt utanförskap och de skuldbelägger sig själva genom att ställa
            de frågor som många andra skulle ställa. Deras väg tillbaka till
            att bli en del av vårt samhälle igen, med dessa förutsättningar,
            är oerhört lång. Att många inte ens vill se deras behov gör det
            in te lättare. (Utdrag ur ett projektarbete i sociolo gi, vt 98,
            institutionen för socialt arbete, Göteborgs universitet).
          </p>
          <p xml:id="i-X4bcMoMyPv3e2qD8Ppwput">
            Kriminalvården är en klart mansdominerad värld där den manlige
            internen i dag utgör den norm som verksamheten är uppbyggd kring.
            I dag finns vare sig kunskap om eller beredskap för kvinnors särskilda
            situation och behov. Detta gäller såväl lokalers utformning och
            motiveringsarbetets upplägg, som de sjukvårdsresurser som tillhandahålls.
          </p>
          <p xml:id="i-9n2xngyyyfJRSqiJ5fSUbA">
            Frivården har en särskilt betydelsefull roll när det gäller kvinnor
            som begår brott, då en stor andel av kvinnorna inom kriminalvården
            döms till påföljder under frivårdens ansvarsområde. Det har på
            vissa håll utvecklats program och verksamheter för kvinnor, men
            trots detta har inte kvinnors särskilda behov fått ett tillräckligt
            starkt genomslag inom frivårdens verksamhet. Därför måste kunskapen
            om och arbetet med förståelsen för kvinnors särskilda behov intensifieras
            och utvecklas.
          </p>
          <p xml:id="i-UHkHVvjHL3Q8T2wMtQTizo">
            Kvinnornas tidigare livserfarenhet gör att behovet av behandling
            är mycket stort. Där räcker det inte med den vanliga programverksamheten
            även om man utformar den efter kvinnors specifika behov. För flertalet
            handlar det om långvarig terapi. För att kunna ha en möjlighet
            att rehabiliteras och återanpassas krävs det att dessa möjligheter
            byggs ut. Kvinnors situation inom kriminalvården bör således uppmärksammas
            särskilt och åtgärder bör vidtas för att anpassa kriminalvården
            för kvinnor.
          </p>
          <p xml:id="i-JFLocHN6uoGFyESBn8Seyu">
            Detta bör riksdagen som sin mening ge regeringen till känna.
          </p>
          <head xml:id="i-WgexFLZxEhVXa8kqYvPPff" type="h1">
            12 Barn till dömda
          </head>
          <p xml:id="i-SsSbKvFEivt9dzktcwoUXv">
            Barn som lever med en förälder som dömts till vård eller fängelse
            lever i en mycket svår situation. Enligt Barnombudsmannen befinner
            sig flera tusen barn i Sverige i denna situation. Samhället brister
            i sitt stöd till dessa barn på flera punkter. Det gäller såväl
            barnens behov av stöd som deras rätt till en väl fungerande kontakt
            med sin frånvarande förälder.
          </p>
          <p xml:id="i-38SjT2U4PNcq9oB3gUcs5U">
            Det finns också ett behov av stöd till barn under den svåra tiden
            fram till dess att dom faller. Många barn behöver också stöd även
            om föräldern frikänns. För att barn ska få så gott stöd som möjligt
            behöver också den förälder som inte är anklagad få hjälp för att
            kunna stödja det drabbade barnet på bästa sätt. Hela familjen
            drabbas och därför ska hela familjen synas i processen.
          </p>
          <p xml:id="i-F1rUxVaB4cRX6k5at2a2ft">
            Det är mycket viktigt att socialtjänsten tar aktiv del i stödet
            till familjen. En förutsättning för att socialtjänsten ska kunna
            ge detta stöd är att de får veta vad som hänt. I dag har kriminalvården
            en skyldighet att underrätta socialtjänsten om ett barn riskerar
            att fara illa. Detta fungerar dåligt.
          </p>
          <p xml:id="i-VKAcwsSe4pddoYcwtKqzAW">
            Det bör införas en skyldighet att vid de första kontakterna på
            häkte och anstalt fråga den intagne om han eller hon har barn
            och om så är fallet meddela socialtjänsten.
          </p>
          <p xml:id="i-kqhmLayEJ9MebjvHFab1y">
            Detta bör riksdagen som sin mening ge regeringen till känna.
          </p>
          <head xml:id="i-7aVJr996DYLeLZkdtamvhm" type="h2">
            12.1 Besök och telefonkontakt
          </head>
          <p xml:id="i-CMFGCLgNXD7xmvsWC4L1Uf">
            Kriminalvården har under de senaste åren vidtagit en del åtgärder
            som är mycket positiva. Alla anstalter ska ha en barnansvarig
            person och besöksmiljöer har fortsatt förbättras. Detta är dock
            inte tillräckligt utan fler åtgärder måste vidtas.
          </p>
          <p xml:id="i-UPoGkJS1uHsSN1GWJDp7X6">
            Ett barn med en frihetsberövad förälder kan inte stoppas i säng
            på kvällen av sin förälder, men att säga god natt är möjligt.
            Ett telefonsamtal är en liten sak som kan betyda oerhört mycket
            såväl för den intagne som för barnet. Dock är telefonsamtal förknippat
            med höga kostnader för den intagne och dessutom kanske inte de
            tider som anstalten avsatt för telefonsamtal passar barnets rutiner.
          </p>
          <p xml:id="i-XpQMruKRHDR6msdGGycj5a">
            Det bör skapas rutiner inom Kriminalvården som gör det möjligt
            för barn till intagna att i större utsträckning nå sin förälder,
            att telefonsamtal till barnet ska vara kostnadsfria och att möjligheten
            för föräldern att nå sitt barn ska ges större vikt vid bedömningen
            av när den intagne får lov att ringa.
          </p>
          <p xml:id="i-38FGbounDuUBL9yv6YYyKy">
            Detta bör riksdagen som sin mening ge regeringen till känna.
          </p>
          <head xml:id="i-Ky47pqsmvSmvxzhSqTKMPd" type="h2">
            12.2 Barn till utvisningsdömda
          </head>
          <p xml:id="i-YbZqaVZ8a1Rs5zBhVo71iR">
            Barn till utvisningsdömda har en särskilt svår situation eftersom
            deras föräldrar inte har möjlighet till permission och inte kan
            delta i någon del av barnets liv. Den enda möjligheten till kontakt
            är den som kan ske inom anstaltens område. Det är av yttersta
            vikt för dessa barn att möjlighet till en mer normaliserad kontakt
            sker.
          </p>
          <p xml:id="i-98bJXNBQWaJuVHXsiagL1j">
            Vänsterpartiet har under flera år motionerat om att man bör införa
            möjligheter till permission med fotboja för denna grupp. De tekniska
            förutsättningarna är väl utredda och därför kan ett beslut fattas
            omgående. Ett barnperspektiv på kriminalpolitiken kräver detta.
            Utvisningsdömda med barn i Sverige bör alltså ges möjlighet att
            prövas för permission med fotboja.
          </p>
          <p xml:id="i-UrcHReRPF9SvP9APYqBywE">
            Detta bör riksdagen som sin mening ge regeringen till känna.
          </p>
          <head xml:id="i-56WNuBqYdJbsCb3qLyyScA" type="h1">
            13 Livstidsstraffet
          </head>
          <p xml:id="i-CjmmStYjfYXvVR84KTmxbw">
            Grundprincipen för allt dömande är att påföljder ska vara rättvisa
            och förutsägbara. En annan grundprincip är att domstolarna ska
            vara den dömande makten, frikopplad från den politiska som är
            den lagstiftande makten. Ändå är det så att det strängaste straffet
            som kan utdömas i Sverige inte kan sägas omfattas av dessa principer.
          </p>
          <p xml:id="i-Kuh2ruhWqfGNuFDDg2KFHk">
            Fram till i våras byggde livstidsstraffet på att regeringen var
            den instans som slutligen, genom nådeinstitutet, bestämmer strafftidens
            längd. Från den 1 november gäller i stället att en livstidsdömd,
            efter att ha avtjänat minst tio år av sitt straff, kan ansöka
            om tidsbestämning av straffet. De som har att bedöma ansökan är
            Örebro tingsrätt. Detta gäller dock inte dem som dömts av någon
            av Förenta nationernas tribunaler för brott mot internationell
            humanitär rätt eller av Internationella brottmålsdomstolen och
            som överförts hit för verkställighet.
          </p>
          <p xml:id="i-Eauehgq97wBFBYwD3QV5cJ">
            Förändringarna är positiva och löser en del av de principiella
            problemen med den tidigare ordningen. Men det löser inte frågan
            om det är rimligt att de som har dömts för brott för så många
            år sedan får sin strafftid påverkad av vad som händer i dag. Sker
            det grova och uppmärksammade brott och allmänhetens attityd hårdnar
            eller förändras det politiska klimatet i dessa frågor är det ofrånkomligt
            att detta kommer att påverka strafftidens längd. Även tillkommande
            straffskärpningar för grova brott kommer eventuellt att påverka
            bedömningen när man ska tidsbestämma straffet. Det strider mot
            principen att man inte ska kunna drabbas av retroaktiv lagstiftning.
          </p>
          <p xml:id="i-Q1Fkb9bvVB2w5KqWJkoHET">
            Innan straffet tidsbestäms försvåras också den dömdes återanpassning
            till samhället. I detta arbete är det viktigt med tydliga mål
            och förutsättningar. Livstidsstraffet bör avskaffas och ersättas
            med ett tidsbestämt straff.
          </p>
          <p xml:id="i-CY4HyYLawCh75dZgc5wpF8">
            Detta bör riksdagen som sin mening ge regeringen till känna.
          </p>
          <head xml:id="i-7CMMwSaDTPzQ54WCXhsWZT" type="h1">
            14 Långtidsdömda
          </head>
          <p xml:id="i-VDLFEjic2AyBgY9ijWn3CQ">
            Antalet dömda till långa fängelsestraff har ökat de senaste åren.
            Situationen för denna grupp är särskilt svår och de är oftast
            intagna på anstalter som har högsta säkerhetsklass. Påfrestningarna
            och konflikterna har ökat och våldet har trappats upp. Det har
            också blivit vanligare med gängbildningar på anstalterna. En del
            har sitt ursprung utanför anstalterna och en del skapas inne på
            anstalterna. De senaste årens rymningar och upplopp har delvis
            sin grogrund i detta.
          </p>
          <p xml:id="i-WJfQqyZ8YU62bMW25b4bis">
            Detta är en oroväckande utveckling och risken finns att fler
            och fler kommer att känna ett behov av att ingå i någon gruppering
            för att klara sig under anstaltsvistelsen. Det är därför extra
            viktigt att uppmärksamma de långtidsdömdas situation. Det finns
            i detta ett vägval, antingen fortsätter man med att vidta ökade
            säkerhetsåtgärder för alla och skapar mindre och mindre avdelningar
            för att minska kontaktytorna mellan internerna. Eller så måste
            det till särskilda lösningar för olika grupper. Vi anser att det
            senare är rätt väg att gå.
          </p>
          <p xml:id="i-EwqXB998qG6h1biVzwfx8D">
            Vänsterpartiet anser att för en liten grupp av internerna är
            ökade säkerhetsåtgärder och minskade kontaktytor nödvändiga åtgärder
            för att kunna tillgodose skyddsbehovet både hos andra interner
            och hos personalen Men det bör inte göras på det sätt som det
            görs i dag då denna grupp oftast får vistas stora delar av straffet
            på Kumlabunkern eller på isoleringen på de andra säkerhets anstalterna.
            Det måste nu skapas platser antingen genom en särskild anstalt
            eller på annat sätt där man har kvalificerad personal, där samarbete
            med psy kiatrin är en naturlig del av arbetet och där målsättningen
            ska vara att skapa en verkställighet med innehåll även för denna
            grupp.
          </p>
          <p xml:id="i-tKNiMQPibesxeYTKAuAeK">
            När det gäller övriga interner måste det utvecklas olika modeller
            för anstalterna så att de fångar som visar en positiv utveckling
            ska ha möjlighet att vara på anstalter med större avdelningar
            med exempelvis större utbud av fritidsaktiviteter. Framför allt
            så måste de som är förstagångsdömda, om det inte finns synnerliga
            skäl, placeras på denna typ av anstalter.
          </p>
          <p xml:id="i-3B5UsreZjQWGvTrfWdbF7y">
            Vad som ovan anförs om de långtidsdömdas situation bör riksdagen
            som sin mening ge regeringen till känna.
          </p>
          <p xml:id="i-B7NNypM1mc3BPnXtdxer3J">
            Detta bör riksdagen som sin mening ge regeringen till känna.
          </p>
          <head xml:id="i-9F64G6w5GVWfCmhVqwoza9" type="h2">
            14.1 Mottagningsenheter
          </head>
          <p xml:id="i-5stYNpAukzgtvMB9nNpqTv">
            Vid anstalten i Kumla infördes för några år sedan en särskild
            mottagningsenhet. Vid denna enhet placeras alla som har dömts
            till fyra år eller mer, under de första veckorna av verkställigheten.
            Syftet med detta är att göra en kartläggning av klienten, dennes
            behov och även en s.k. farlighetsbedömning. Kartläggningen ska
            sedan ligga till grund för placeringen av klienten så att både
            samhällsskyddet och klientens behov kan tillgodoses.
          </p>
          <p xml:id="i-QCKCtiGsKVdCM4KqxxNkzY">
            Vänsterpartiet anser att man nu kan fundera på nästa steg i utvecklingen.
            I Skottland har man infört särskilda avdelningar för dem som är
            dömda till tio år eller livstid där de får vistas under de första
            åren av verkställigheten. På dessa avdelningar satsar man extra
            på bearbetning av brottet och den uppgivenhet och förvirring som
            ett så långt straff givetvis ger upphov till. På dessa avdelningar
            får den intagne hjälp med att lösa praktiska problem som kan uppstå
            utanför anstalten. Exempel på sådant är familjeproblem, barnen
            i familjen och liknande. Därutöver ges information om hur fängelset
            och fängelselivet fungerar, vad som krävs av en, vilka rättigheter
            och skyldigheter man har och vart man skall vända sig med olika
            ärenden.
          </p>
          <p xml:id="i-TYtUWskjKE91HTVs2k8SNR">
            Behovet har visat sig stort då många av dem som döms till dessa
            straff är dömda för mord och då ofta relationsmord, utan annan
            kriminell bakgrund. Genom att man dessa första år koncentrerar
            sig på att lösa och bearbeta olika typer av problem och att förbereda
            för anstaltsvistelsen är klienten mycket lugnare och mer välfungerande
            när han eller hon placeras vid vanlig anstalt. Resultatet har
            blivit att anstalterna fungerar bättre och antalet incidenter
            har minskat. Regeringen bör utreda möjligheterna att arbeta på
            detta sätt även i Sverige.
          </p>
          <p xml:id="i-UwNkNoXQfZeEcKjimYJKQF">
            Detta bör riksdagen som sin mening ge regeringen till känna.
          </p>
          <head xml:id="i-JQ9ZtCPNwPnYsagbhupfhQ" type="h1">
            15 Förmånssystem
          </head>
          <p xml:id="i-Rx2yD2hzmsGAGXDHchc2vs">
            Den utredning som sett över kriminalvårdslagen lade grunden till
            de förbättringar av lagstiftningen kring utslussning som tagits
            upp tidigare i denna motion. Utredningen föreslog även att ett
            morotssystem ska upprättas på anstalterna. Den intagna ska enligt
            detta system placeras in på en viss nivå som styr vilka förmåner
            och verksamheter som han eller hon ska ha rätt till. En högre
            förmånsnivå skulle kunna leda till fler antal besök från anhöriga,
            mer gemensam tid med andra intagna eller att man får ha TV i sin
            cell. Det kan också röra sig om att få större möjligheter att
            arbeta och delta i olika program. Detta menade utredningen skulle
            leda till att den intagna tar större ansvar för sin egen rehabilitering
            och får incitament till att vara skötsam. Vid misskötsamhet ska
            den intagna direkt placeras på den lägsta nivån.
          </p>
          <p xml:id="i-KuRJqR86EzHEMobRVBMfHp">
            Vänsterpartiet är motståndare till ett sådant system. Intagna
            i kriminalvården befinner sig där just för att de har haft svårt
            att följa samhällets normer. Att villkora rehabiliteringen med
            ytterligare normer fungerar inte rehabiliterande utan riskerar
            att skapa en hopplös situation. Arbete, programverksamhet, självförvaltning,
            ett socialt liv både tillsammans med andra intagna och med anhöriga
            utanför anstalten är nödvändigt för alla intagna, kanske särskilt
            för dem som har problem med att sköta sig enligt normerna på anstalten.
          </p>
          <p xml:id="i-8tFycuF3xPmsSmRfpPcSKf">
            Dessa idéer går i linje med andra konservativa idéer som präglar
            dagens samhällsdebatt, där samhällets gemensamma misslyckanden
            ofta skjuts över på individen.
          </p>
          <p xml:id="i-Q2cRjKUJyXvAfQDQRQphf6">
            Vi avvaktar regeringens beredning av frågan och återkommer därefter
            med yrkanden.
          </p>
          <head xml:id="i-LR6tqF6oUCekpBq3xxchQW" type="h1">
            16 Tandvård
          </head>
          <p xml:id="i-CkZ9MscTDK97SSz61NcDXu">
            I juli i år slog tandläkare larm om tandvårdssituationen inom
            kriminalvården, på grund av att Kriminalvården skulle neka personer
            som döms till straff under 24 månader den rätt till grundläggande
            tandvård som ges enligt tandvårdslagen.
          </p>
          <p xml:id="i-B8sCD3SPrNBGbZvVjBfy8K">
            De intagnas tandhälsa kan i vissa fall vara mycket dålig på grund
            av missbruk eller fattigdom. Detta gäller även för personer dömda
            till kortare straff. När kriminalvården ska hjälpa de intagna
            till ett liv utan kriminalitet bör tandvård, liksom sjukvård i
            allmänhet, vara en del. Att de rättigheter som garanteras befolkningen
            i stort även gäller intagna i kriminalvården bör vara en självklarhet.
            Rätten till tandvård för intagna i kriminalvården bör göras tydlig.
          </p>
          <p xml:id="i-N6UhqD5X9q3NpTAN7sdwW7">
            Detta bör riksdagen som sin mening ge regeringen till känna.
          </p>
          <head xml:id="i-We9uQj7JW67ha8Wn5xyk7v" type="h1">
            17 Efter avtjänat straff
          </head>
          <p xml:id="i-AgSGM6LwJeGioTj7tgVhq4">
            När den dömde har avt jänat sitt straff är det viktigt att han/hon
            får goda chan ser att komma tillbaka i samhället. Där har Kriminalvården
            ett tungt ansvar vad gäller hjälp med sysselsättning, boende,
            missbruksbehandling och övrig programverksamhet. Men det är också
            viktigt att allmänheten betraktar straffet som avtjänat och att
            personer inte stämplas för livet. Man ska då ha samma rättigheter
            och skyldigheter som alla andra. Det finns en oroväckande utveckling
            när det gäller att arbetsgivare i allt högre utsträckning begär
            utdrag ur belastningsregistret av arbetssökande. Vänsterpartiets
            mening är att i de fall då det är motiverat med en kontroll av
            belastningsregistret finns detta redan reglerat i lag, i övrigt
            är det en kränkning av individens integritet och något som förhindrar
            återrehabilitering av dömda personer, vilket kan få mycket allvarliga
            konsekvenser om arbetsgivarens begäran blir gängse ordning.
          </p>
          <p xml:id="i-SzWNXhaCdBTm9JboRmXSgu">
            Frågan tas upp i Utredningen om personlig integritet i arbetslivet
            samt i Integritetsskyddsutredningen och Vänsterpartiet avvaktar
            därför detta arbete.
          </p>
        </div>
        <div type="motSignatures">
          <list>
            <item xml:id="i-8Ku1WWgWBT7fxNjX8b2Z7g" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-UZ5WbL5j3zyiuYGpseNdSf" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-M4wc4qqspLfwqhyjBeAZfX" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-GLSXiK9qgJAvmnD4EUwGmo" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-4jU23s6PUqYQUzsQ34bdAD" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-HzSqTgsdbMUrSBEziM9BHd" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-EcYUKVxzBFxrie5zLofMf8" who="i-5pddtLwy622h33X3RtqGeL">
              Pernilla Zethraeus (v)
            </item>
          </list>
        </div>
      </div>
    </body>
  </text>
</TEI>
