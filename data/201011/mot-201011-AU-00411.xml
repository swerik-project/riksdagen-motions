<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00411">
  <teiHeader>
    <fileDesc>
      <titleStmt>
        <title>Lavalfrågan</title>
        <author corresp="i-3S4u3rsmsb3bjgrsrZUU6Q">av Anders Karlsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lavalfrågan</title>
          <idno type="rdwebb">GY02A411</idno>
          <rs type="number">A411</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A411/text</ref>
          <ref type="dokument_url_html">http://data.riksdagen.se/dokument/GY02A411</ref>
          <ref type="dokumentstatus_url_xml">http://data.riksdagen.se/dokumentstatus/GY02A411</ref>
          <ref type="doc">http://data.riksdagen.se/fil/5BEB15C2-8426-42F9-9CED-1270A2ED8BBC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <name>Morgan Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3fZ6bvELVrtce8NKwsd1sV" type="signed"/>
        <correspContext corresp="i-3fZ6bvELVrtce8NKwsd1sV">
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-SA8UxFhjAuPobYWN8Y2Qep"/>
          <note type="signatory" corresp="i-MKm68HiDPih8eisvsh6GJg"/>
          <note type="signatory" corresp="i-4NG88U8krkk9AQubiitWt6"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-UPW2cbGnTUbMZaKTrot5Bh"/>
          <note type="signatory" corresp="i-3R1heWHR7nC9dtoPHWSMdB"/>
        </correspContext>
        <correspAction xml:id="i-W5sGtAmpGKVX8PvGZPtE73" type="numbering">
          <date when="2010-10-29"/>
        </correspAction>
        <correspAction xml:id="i-2NXAS31svXgiYEdcqyfVj9" type="submission">
          <date when="2010-10-27"/>
        </correspAction>
        <correspAction xml:id="i-FgN6aPrtUeztYmj2Hd3UX9" type="transfer">
          <date when="2010-10-26"/>
        </correspAction>
        <correspAction xml:id="i-2HrE38V3fBKUpiZ93bP1F8" type="assigned"/>
        <correspContext corresp="i-2HrE38V3fBKUpiZ93bP1F8">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SESonrW4JmTDkFWp6NTiJD">
            Förslag till riksdagsbeslut
          </head>
          <list style="ol">
            <item xml:id="i-NooZbYKaB6QNXoPCTExdty">
              Riksdagen beslutar att återställa 5 § andra stycket lagen (1999:678)
              om utstationering av arbetstagare till den lydelse som gällde
              före SFS (2010:228).
            </item>
            <item xml:id="i-89yLUBRqWFQS1kQwFHUra4">
              Riksdagen beslutar att 5 a § lagen (1999:678) om utstationering
              av arbetstagare upphävs och erhåller en ny följande lydelse: 5
              a § En stridsåtgärd mot en arbetsgivare i syfte att genom kollektivavtal
              få till stånd en reglering av villkoren för utstationerade arbetstagare
              får vidtas endast om de villkor som krävs 1. motsvarar villkoren
              i ett centralt kollektivavtal som tillämpas i hela Sverige på
              motsvarande arbetstagare i den aktuella branschen, 2. bara avser
              minimilön eller andra villkor på de områden som avses i 5 §, och
              3. minst motsvarar det som följer av 5 § för arbetstagarna. En
              sådan stridsåtgärd får dock vidtas utan hinder av stycke 1 om
              stridsåtgärden syftar till att ta till vara medlems intresse.
            </item>
            <item xml:id="i-R6bditY99ARgXwny9exQi6">
              Riksdagen tillkännager för regeringen som sin mening vad som
              anförs i motionen om att riva upp lex Laval.
            </item>
            <item xml:id="i-4UBe2cdpFjbK2Q8AZL8xBN">
              Riksdagen tillkännager för regeringen som sin mening vad som
              anförs i motionen om att tillsätta en utredning om lex Laval där
              arbetsmarknadens parter inbjuds att delta.
            </item>
            <item xml:id="i-9NcxTeh3By38E4Cy7PGZYH">
              Riksdagen tillkännager för regeringen som sin mening vad som
              anförs i motionen om bevisregeln.
            </item>
            <item xml:id="i-SYn5Lq9nnbdsKQutvgznrb">
              Riksdagen tillkännager för regeringen som sin mening vad som
              anförs i motionen avseende skadestånd och försäkring att det i
              lagen (1999:678) om utstationering av arbetstagare införs en bestämmelse
              som klargör att det är tillåtet att genom stridsåtgärder förmå
              arbetsgivare att teckna försäkringar.
            </item>
            <item xml:id="i-FSZSp5x3qpbFQfbxXVosZT">
              Riksdagen tillkännager för regeringen som sin mening vad som
              anförs i motionen om att regeringen ska agera för att initiativ
              tas på EU-nivå för att förändra delar av utstationeringsdirektivet.
            </item>
            <item xml:id="i-DAfzs46tLzeTMT9HNEAywY">
              Riksdagen tillkännager för regeringen som sin mening vad som
              anförs i motionen om att regeringen aktivt i EU driver frågan
              om ett socialt protokoll. 1
            </item>
            <item xml:id="i-4Uovo6AgwmpFhbKN3n6aCR">
              Riksdagen tillkännager för regeringen som sin mening vad som
              anförs i motionen om att regeringen aktivt agerar för att undanröja
              hotet om löne- och villkorsdumpning i Sverige och Europa.
            </item>
            <item xml:id="i-Ug1RRwEbA89nJeFRZ3hmpx">
              Riksdagen tillkännager för regeringen som sin mening vad som
              anförs i motionen om att ratificera ILO 94.
            </item>
          </list>
          <p xml:id="i-GyjTXC1dDa6cJL2V2NDnT7">
            1 Yrkande 8 hänvisat till UU.
          </p>
        </div>
        <div type="motContent">
          <head xml:id="i-T19TRMQZwpXz9rG8icwTVu" type="h1">
            Motivering
          </head>
          <p xml:id="i-E3MxmVQMjZLuia2apmrfFb">
            I Sverige ska svenska kollektivavtal tillämpas. Men efter den
            så kallade Lavaldomen måste regelverket som omger kollektivavtalen
            stärkas. Vi menar att lex Laval 1 innehåller en rad allvarliga
            brister. En förutsättning för de fackliga organisationerna att
            få kollektivavtal till stånd är den grundlagsskyddade konflikträtten.
            Den rätten har regeringen inskränkt genom att begränsa möjligheten
            att vidta stridsåtgärder mot en utländsk arbetsgivare som utstationerar
            arbetskraft i Sverige. Lex Laval innebär även att utländska arbetstagare
            löper stor risk att arbeta oförsäkrade på svenska arbetsplatser,
            eftersom det inte går att ställa krav på arbetsgivare att utstationerade
            arbetstagare ska försäkras på samma sätt som svenska arbetstagare.
            En utländsk arbetstagare kan därmed bli helt utan ersättning i
            samband med en olycka med invaliditet som utgång, om inte arbetsgivaren
            kan betala skadestånd. Vi socialdemokrater vill riva upp lex Laval
            så att lika löne- och anställningsvillkor kan gälla för alla som
            jobbar i Sverige. 2 Vi vill också säkerställa att utländska företag
            som har verksamhet i Sverige registrerar sin närvaro här och att
            dessa företag har en behörig representant på plats så att det
            är möjligt för de fackliga organisationerna att teckna kollektivavtal.
            3
          </p>
          <p xml:id="i-Mw9BG3pTKJsGUrQdXG6sBc">
            Den svenska arbetsmarknaden vilar på en omfattande autonomi för
            arbetsmarknadens parter. Den grundläggande principen på svensk
            arbetsmarknad är att huvudansvaret för regleringen av löne- och
            anställningsvillkor har överlåtits på arbetsmarknadens parter.
            Det är dessutom klart från EG-domstolens dom i Lavalmålet (p.
            68) att det står medlemsstaterna fritt att välja andra system,
            för att fastställa löne- och anställningsvillkor, än de som uttryckligen
            följer av utstationeringsdirektivet, däribland den svenska modellen.
          </p>
          <p xml:id="i-VLc1KEZDq5dVZmWiQf6oZv">
            Socialdemokratin står för människors lika värde och rätt, vilken
            är en grundbult även för fackföreningsrörelsen. Principen om lika
            lön för lika arbete utgör tvingande rättsregler såväl nationellt
            som inom EU-rätten.
          </p>
          <p xml:id="i-3W7gjEKHY1Y7ptkex2Sf91">
            Denna princip kommer exempelvis till uttryck i FEUF:s artikel
            157 och 45.2, i artikel 7.1 i förordning 1612/68 samt senast i
            det antagna bemanningsdirektivet. En sådan grundläggande rättsprincip
            är i linje med såväl nationell rätt (diskrimineringslagstiftning,
            kollektivavtal, anställningsskyddslag m.m.) som EU-rätt.
          </p>
          <p xml:id="i-HCd3eT6Ler9vh6DC6o3e9w">
            I Sverige har kollektivavtalen hög täckningsgrad och kollektivavtal
            har sedan länge tecknats även med utländska arbetsgivare som utstationerar
            sin arbetskraft till Sverige på tillfällig basis. Genom kollektivavtalet
            garanteras konkurrensneutralitet mellan företagen och förekomsten
            av att individer exploateras minimeras dramatiskt då fackförbunden
            ges möjlighet för kontroll och efterlevnad av ingånget avtal.
            Det kan noteras att det är de fackliga organisationerna som övervakar
            den svenska arbetsmarknaden där möjligheten att teckna kollektivavtal,
            ytterst med hjälp av adekvata stridsåtgärder, är det instrument
            som garanterar konkurrensneutralitet mellan arbetsgivarna samt
            goda arbetsvillkor och löner för arbetarna.
          </p>
          <p xml:id="i-3xEZbFaDrKjQzvSY8ev3c5">
            Med ökad internationalisering och fler utländska aktörer i Sverige
            krävs att regelverken som omger kollektivavtalen stärks, inte
            försvagas. Genom de förändringar som den borgerliga regeringen
            genomförde av framförallt utstationeringslagen har regeringen
            underminerat den svenska modellen och en diskriminering uppkommer
            i form av att utländska arbetstagare inte kan åtnjuta samma rättigheter
            som inhemska arbetstagare i form av att de täcks av svenskt kollektivavtal,
            ytterst efter att stridsåtgärder vidtagits.
          </p>
          <head xml:id="i-26B7ySz1iZD3dfi1HdXjhe" type="h2">
            Arbetstidens förläggning
          </head>
          <p xml:id="i-CiWsU8rDxHHc74tLMuB3ZJ">
            Utländska utstationerade arbetstagare har att finna sig i att
            deras arbetstidsschema kan ändras från dag till annan, eftersom
            regeringen har undantagit dessa arbetstagare från 12 § arbetstidslagen.
            12 § arbetstidslagen garanterar en arbetstagare att, som huvudregel,
            personen i fråga har rätt att erhålla besked om ändringar i fråga
            om den ordinarie arbetstiden och jourtidens förläggning minst
            två veckar i förväg. Det finns inget i Lavaldomen som antyder
            att denna bestämmelse skulle stå i strid mot EU-rätten och det
            kan konstateras att regeringen återigen söker försämra för de
            arbetstagare som utstationeras till Sverige. Vi anser därför att
            den gamla lydelsen i 5 § stycket 2 lagen (1999:678) om utstationering
            av arbetstagare skall återinföras.
          </p>
          <head xml:id="i-34QvEvQkse5v1iDEDkSvNP" type="h2">
            Bevisregeln
          </head>
          <p xml:id="i-TPh43G4d76dZkxit7RvAe4">
            Regeringen har genomfört ytterst långtgående inskränkningar i
            fackliga organisationers rättigheter att vidta stridsåtgärder
            för att kunna teckna kollektivavtal genom införande av den så
            kallade bevisregeln, 5 § sista stycket utstationeringslagen.
          </p>
          <p xml:id="i-38DgTf4kLudCQDFCZSJLKU">
            Det är inte ovanligt i vissa branscher att dubbla avtal upprättas
            inför en utstationering till Sverige, där ett av avtalen utgör
            ett skenavtal med högre lönenivåer som ska visas för myndigheter
            och fackliga organisationer samtidigt som det verkliga avtalet
            på en lägre nivå hålls hemligt. Det kan således bli mycket svårt
            för en facklig organisation att motbevisa påståenden om att nivåerna
            i skenavtalet avspeglar de nivåer som i realiteten tillämpas.
            Regeln gör det enkelt att göra gällande fredsplikt i Arbetsdomstolen.
          </p>
          <p xml:id="i-KFDKSwFhrjK5YjgpUtjKcM">
            Bevisregeln innebär vidare att det i många fall helt kommer att
            saknas kontroll och övervakning av att utstationerande arbetsgivare
            följer sina arbetsrättsliga skyldigheter.
          </p>
          <p xml:id="i-DeN6XsUwvPU4jMJzVY4eSX">
            Enligt artikel 5 i utstationeringsdirektivet åläggs medlemsstaterna
            att se till att effektiva åtgärder kan vidtas vid brott mot direktivet.
            Sverige är således förpliktigat att säkerställa att det finns
            effektiva kontroll- och övervakningsmekanismer även för utstationerade
            arbetstagare. Utan kollektivavtal med en svensk facklig organisation
            finns det i Sverige, till skillnad mot de flesta andra medlemsländerna,
            ingen sådan kontroll. Att överlämna till de utstationerade arbetstagarna
            att helt på egen hand tillvarata sina rättigheter måste anses
            strida mot det grundskydd som utstationeringsdirektivet är avsett
            att garantera. Utan kollektivavtal finns det heller ingen påföljd
            för den arbetsgivare som bryter mot sina skyldigheter, vilket
            det finns i länder där staten svarar för övervakningen.
          </p>
          <head xml:id="i-81r17RhVj6Gn5dyFzrmDit" type="h2">
            Sveriges internationella åtaganden
          </head>
          <p xml:id="i-BHu31chQmHEujD2P6TCmmW">
            Det kan konstateras att Lavaldomen reser flera viktiga och principiella
            aspekter avseende förhållandet mellan fundamentala ILO-konventioner
            å ena sidan och EU-rätten samt svensk nationell rätt å andra sidan.
            Genom Lavaldomen har EU-domstolen inskränkt den fria förenings-
            och förhandlingsrätten samt rätten att vidtaga fackliga stridsåtgärder
            på ett sätt som står i strid med ILO-konventionerna nr 87 och
            nr 98 samt den praxis som ILO:s övervakningsorgan har utvecklat.
            Även konvention nr 154 om främjande av kollektiva förhandlingar
            är åsidosatt. Vidare bör artikel 8.1 d i FN:s konvention om ekonomiska,
            sociala och kulturella rättigheter uppmärksammas då bestämmelsen
            i fråga garanterar att staten åtar sig att säkerställa rätten
            att strejka under förutsättning att den utövas i enlighet med
            lagstiftningen i aktuell stat.
          </p>
          <p xml:id="i-9QKvYJhcHLmBLbKDLWzw1K">
            Det bör särskilt observeras att EU-rätten inte upphäver de åtaganden
            som respektive nationalstat har mot ILO i och med att ratificering
            har skett av en konvention.
          </p>
          <p xml:id="i-WX3KmFQCzLeA6Y55WeAcQK">
            Sverige, liksom de andra EU-länderna, är bundet av Europakonventionen
            om mänskliga rättigheter. Genom 1995 års lag är den konventionen
            också svensk lag. EU-domstolen har dessutom slagit fast att konventionen
            och de mänskliga rättigheter den skyddar utgör en del av gemenskapsrätten,
            se även artikel 6 FEU samt protokoll (nr 8) om artikel 6.2 i fördraget
            om Europeiska unionen angående unionens anslutning till europeiska
            konventionen om skydd för de mänskliga rättigheterna och de grundläggande
            friheterna.
          </p>
          <p xml:id="i-7MXFeNzo3tfRAqWkJN3zs5">
            Artikel 11 i Europakonventionen ger ett skydd för föreningsfriheten.
            Kommissionen för mänskliga rättigheter har uttalat att det följer
            av denna artikel att fackföreningar ska åtnjuta en vidsträckt
            frihet att främja sina och sina medlemmars intressen. Rätten att
            vidta stridsåtgärder utgör en del av föreningsfriheten.
          </p>
          <p xml:id="i-UJUjiU6mfay3gmiM51ZokK">
            Även om EU-domstolen åberopar nämnda internationella instrument
            i Lavaldomen och konstaterar att rätten att vidta stridsåtgärder
            är en grundläggande rättighet inom gemenskapsrätten blir det likväl
            tydligt att den väljer att gå i en annan riktning än Europadomstolen,
            då utgången leder till en försvagning av skyddet. En stor skillnad
            är också att EU-domstolen i Lavaldomen utgår från det ekonomiska
            intresset i form av fri rörlighet och därefter prövar om skyddet
            för arbetstagare kan rättfärdigas som en tillåten begränsning
            av en ekonomisk frihet. Det är högst tveksamt om enbart ekonomiska
            skäl, vilket är främsta grunden för fri tjänsterörlighet, kan
            motivera en inskränkning av fackliga rättigheter inklusive rätten
            att vidta stridsåtgärder.
          </p>
          <p xml:id="i-EC1tsi8EkeTE6B5szD22Hk">
            Varken den så kallade Stråth-utredningen (SOU 2008:123) eller
            den borgerliga regeringen genom proposition 2009/10:48 har beaktat
            dessa frågor vid lagstiftningen, vilket ej är acceptabelt.
          </p>
          <head xml:id="i-A9Mn1K9HhEshAkTGJXPiZR" type="h2">
            Skadeståndslagen och försäkringsersättning
          </head>
          <p xml:id="i-JYwetSVDLspKTPcBqZWqAc">
            Motionärerna anser att det är självklart att skadeståndslagens
            bestämmelser är tillämpliga på olyckor som inträffar på en svensk
            arbetsplats. En arbetsgivare som utstationerar arbetstagare till
            Sverige kommer således att bli skadeståndsskyldig enligt svensk
            rätt om en olycka inträffar. För dessa situationer bör det gå
            att kräva att arbetsgivaren har försäkringar så att de utstationerade
            arbetstagarna garanteras ett effektivt skydd. Försäkringar bör
            således betraktas som en del i det skydd som ska garanteras beträffande
            hälsa och säkerhet på arbetsplatsen. Det bör därför i utstationeringslagen
            införas en bestämmelse som klargör att det är tillåtet att genom
            stridsåtgärder förmå arbetsgivare att teckna försäkringar som
            TFA (trygghetsförsäkring vid arbetsskada) och TGL (tjänstegrupplivförsäkring)
            med stöd av artikel 3:1 punkten e), säkerhet, hälsa och hygien
            på arbetsplatsen.
          </p>
          <p xml:id="i-4qtfCVMC8XS4acYbeZaAMK">
            Dessutom bör uppmärksammas att försäkringsskyddet är att betrakta
            som ett löneskydd. Om en olycka inträffar är arbetstagaren försäkrad
            mot lönebortfall. Försäkringsskyddet bör således i vart fall betraktas
            som en komponent i minimilöneskyddet.
          </p>
          <p xml:id="i-RRdMbiQS6mNe2P4nscSFfJ">
            Regeringen har berövat utstationerade arbetstagare ett grundläggande
            skydd som de rimligtvis bör ha. Vi menar att det är direkt stötande
            att svensk lag skulle innebära att utländska arbetstagare som
            arbetar i Sverige, till skillnad från svenska arbetstagare, inte
            kommer att omfattas av detta grundläggande skydd.
          </p>
        </div>
        <div type="motSignatures">
          <list>
            <item xml:id="i-GJC6V5mSBqjLADjgBJvUUq" who="i-3S4u3rsmsb3bjgrsrZUU6Q">
              Anders Karlsson (S)
            </item>
            <item xml:id="i-VFqZky4HuuLPBXTdqwS4wk" who="i-SA8UxFhjAuPobYWN8Y2Qep">
              Annelie Karlsson (S)
            </item>
            <item xml:id="i-X5WdW2DRarWPx9LnaTadHb" who="i-MKm68HiDPih8eisvsh6GJg">
              Bo Bernhardsson (S)
            </item>
            <item xml:id="i-CkkFLE7SHJf9dXH5qY2etS" who="i-4NG88U8krkk9AQubiitWt6">
              Christina Zedell (S)
            </item>
            <item xml:id="i-6dvs4gDnCiVDgaBX7gjjbz" who="i-8gcKLg8FFeh9DR71R7zcMv">
              Gunnar Sandberg (S)
            </item>
            <item xml:id="i-EY7pSgrxoUHwCrSbpfYoWH" who="i-76ETKL7PQscJy3dmshR8mr">
              Lars Mejern Larsson (S)
            </item>
            <item xml:id="i-6srq8vJYEKM8JYu9RhYck9" who="i-UPW2cbGnTUbMZaKTrot5Bh">
              Morgan Johansson (S)
            </item>
            <item xml:id="i-D6G32BgNgJtJLx4jwn98Vz" who="i-3R1heWHR7nC9dtoPHWSMdB">
              Peter Persson (S)
            </item>
          </list>
        </div>
      </div>
    </body>
  </text>
</TEI>
