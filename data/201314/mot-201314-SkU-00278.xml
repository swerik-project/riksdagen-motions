<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00278">
  <teiHeader>
    <fileDesc>
      <titleStmt>
        <title>Avdragsrätt för friskvård</title>
        <author corresp="i-D6V9ti7ETxin1WbJjDaShE">av Nina Lundström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avdragsrätt för friskvård</title>
          <idno type="rdwebb">H102Sk278</idno>
          <rs type="number">Sk278</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk278/text</ref>
          <ref type="dokument_url_html">http://data.riksdagen.se/dokument/H102Sk278</ref>
          <ref type="dokumentstatus_url_xml">http://data.riksdagen.se/dokumentstatus/H102Sk278</ref>
          <ref type="doc">http://data.riksdagen.se/fil/8C0112B2-ED8C-4DEA-BA9D-A12C0B799A44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3hiCMnX7Z5XwLy6MPkYWMC" type="signed"/>
        <correspContext corresp="i-3hiCMnX7Z5XwLy6MPkYWMC">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-KnKbopAhSo1HGAwh43iPcR" type="numbering">
          <date when="2013-10-03"/>
        </correspAction>
        <correspAction xml:id="i-Js9LcpWuBBYakeqDthhzKJ" type="submission">
          <date when="2013-10-02"/>
        </correspAction>
        <correspAction xml:id="i-WzorXt5cgi352TGnTVzrf8" type="transfer">
          <date when="2013-10-02"/>
        </correspAction>
        <correspAction xml:id="i-LDwgB2qkbvPjyAmjChPVNg" type="assigned"/>
        <correspContext corresp="i-LDwgB2qkbvPjyAmjChPVNg">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XB8U1roqWUpDDtkwNbz68P" type="motHeader"/>
      <div xml:id="i-6kPaoCBYhGmVvLrvconYCQ" type="motBody">
        <div xml:id="i-DsszTLv7hbR3ei21gLvWZA" type="motProposal" subtype="förslag">
          <head xml:id="i-H3F4AxJxTpVAe1DNrbr2A4">
            Förslag till riksdagsbeslut
          </head>
          <p xml:id="i-WLr9Sd6yfUprFqS2twTDo4">
            Riksdagen tillkännager för regeringen som sin mening vad som
            anförs i motionen om att tillsätta en utredning för att se över
            lagstiftningen i syfte att införa avdragsrätt för folkhälsoaktiviteter
            och folkhälsoinsatser.
          </p>
        </div>
        <div xml:id="i-TCgwBbZtJef474KDh8FE54" type="motContent">
          <head xml:id="i-83V4PgAatFqT2qKAfawMru" type="h1">
            Motivering
          </head>
          <p xml:id="i-5hehcaaGCAEBw9y6jCFn7Q">
            En grundläggande princip i skattesystemet är att avdrag inte
            medges för olika former av privata levnadskostnader. Den 1 juli
            2007 infördes en skattereduktion för fysiska personer som har
            haft utgifter för hushållsarbete. Detta har varit en mycket uppskattad
            reform.
          </p>
          <p xml:id="i-CRWxzgNPiwZ69aNGHKPjpA">
            Det finns sedan en lång tid tillbaka en möjlighet för arbetsgivare
            att bidra till sin personals hälsa genom att erbjuda friskvård.
            Förmån av fri företagshälsovård är skattefri för den anställde,
            och arbetsgivarens kostnader för företagshälsovården är avdragsgilla.
            Andra slag av förmåner som är skattefria för anställda är t.ex.
            förebyggande behandling eller rehabilitering.
          </p>
          <p xml:id="i-PWEstGeB3qYYNTUS7NTkm3">
            Dock ges inte denna möjlighet till alla i samhället och frågan
            är varför staten gör skillnad på anställda och personer som inte
            arbetar, till exempel studenter, arbetslösa och pensionärer. Oavsett
            om individen har en arbetsgivare som tar kostnaden för friskvården
            eller inte, finns positiva effekter av friskvård. Regelsystemen
            för företagare skapar också en hel del märkliga och omotiverade
            gränsdragningar. För den som driver företag i aktiebolagsform
            är det möjligt att göra avdrag för sjuk- och hälsovård, som t.ex.
            besök hos sjukgymnast, massage och gymkort. Driver man företaget
            som enskild firma eller handelsbolag så tillåts inte detta. Denna
            skillnad kan inte ha något motiv i vare sig hälsa eller skattekontroll.
            Därför borde även personer utan arbetsgivare, eller med arbetsgivare
            som inte erbjuder friskvård, få samma möjlighet att göra motsvarande
            skatteavdrag för privatfinansierad friskvård. Detta borde även
            specifikt uppmärksammas för äldre i samhället där insatser kan
            ge betydande hälsoeffekter.
          </p>
          <p xml:id="i-C7tN7iitUi39S8zLG1uXqK">
            Förutom ökat välbefinnande och minskat lidande för individen
            ger hälsovinster positiva effekter på samhällsekonomin. En förbättrad
            folkhälsa bör delvis kompensera statens bortfall i skatteintäkter
            genom minskade utgifter för sjukvård och sjukskrivningar och ökade
            intäkter i form av inkomstskatt då fler kan arbeta. Genom att
            fler kan arbeta, och längre upp i åldrarna, stärks även arbetslinjen.
            Därutöver kommer vård- och omsorgsinsatser för den åldrande befolkningen
            kunna påverkas i positiv riktning.
          </p>
          <p xml:id="i-6HE2yYCz3qpRc34kBGyLhs">
            En god hälsoutveckling hos befolkningen är viktig för individen
            men även betydelsefull för samhällsekonomin. Minskad sjukfrånvaro
            och högre pensionsålder ger ökade skatteintäkter. En ökad folkhälsa
            kan minska det framtida behovet av vård och omsorg, vilket har
            stor betydelse med tanke på den åldrande befolkningen. Vi kommer
            att leva längre men frågan är om det blir friska år eller år präglade
            av ohälsa.
          </p>
          <p xml:id="i-B4kXnd2dSj9ktCjzMhcvLf">
            Det är angeläget att utreda hur hälsofrämjande insatser kan uppmuntras
            genom ekonomiska incitamentsstrukturer som når fler grupper än
            idag. Det handlar dels om fysisk aktivitet, dels om andra insatser
            såsom förebyggande hälsokontroller, kostrådgivning, massage, stresshantering
            och behandlingar i rörelseapparaten.
          </p>
          <p xml:id="i-J5WH8XWtoLFtuhorbxDzqD">
            Trots att vi vet att många sjukdomar orsakas eller förvärras
            av vår livsstil läggs relativt lite fokus på förebyggande hälsoarbete.
            Många hälsoproblem såsom övervikt, utmattningssyndrom och andra
            kroniskt stressrelaterade tillstånd kan även förebyggas av åtgärder
            såsom motion, god kosthållning och stresshantering.
          </p>
          <p xml:id="i-6D7UzCsVr6UD6TcpVphTaF">
            Det är inte lätt att ändra en livsstil, även om vi är väl medvetna
            om konsekvenserna av den. Samhället bör uppmuntra och stimulera
            positiva förändringar och möjliggöra dessa insatser. Regeringen
            bör utreda avdragsrätten för friskvård i syfte att förbättra enskildas
            möjligheter att förebygga och förbättra sin egen folkhälsa. Detta
            bör ges regeringen tillkänna.
          </p>
        </div>
        <div xml:id="i-DEvGJZ6PqWmG5n396H5THV" type="signatureBlock">
          <list xml:id="i-UKX25UjmXTZQwGTtMT85EJ">
            <item xml:id="i-V244oqrcaBvFRNxeGVzjvq" who="i-D6V9ti7ETxin1WbJjDaShE" type="signature">
              Nina Lundström (FP)
            </item>
          </list>
        </div>
      </div>
    </body>
  </text>
</TEI>
