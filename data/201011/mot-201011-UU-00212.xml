<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00212">
  <teiHeader>
    <fileDesc>
      <titleStmt>
        <title>Tillståndsgivning för export av krigsmateriel</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillståndsgivning för export av krigsmateriel</title>
          <idno type="rdwebb">GY02U212</idno>
          <rs type="number">U212</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U212/text</ref>
          <ref type="dokument_url_html">http://data.riksdagen.se/dokument/GY02U212</ref>
          <ref type="dokumentstatus_url_xml">http://data.riksdagen.se/dokumentstatus/GY02U212</ref>
          <ref type="doc">http://data.riksdagen.se/fil/81CA4CF2-B833-47FF-B292-04FD82875FD7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RWHvrsoddQmExbry6kESNK" type="signed"/>
        <correspContext corresp="i-RWHvrsoddQmExbry6kESNK">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-iThmkGNxBe7XUsT8b92pZ"/>
        </correspContext>
        <correspAction xml:id="i-KA8ZBDPwDCUahYSrqLznjB" type="numbering">
          <date when="2010-10-28"/>
        </correspAction>
        <correspAction xml:id="i-DSyd1jsGuu534Dc8YYvrVd" type="submission">
          <date when="2010-10-22"/>
        </correspAction>
        <correspAction xml:id="i-JMiP1o5NMGwrBfVNwnwXjc" type="transfer">
          <date when="2010-10-21"/>
        </correspAction>
        <correspAction xml:id="i-W1i2ac5F98s548VybQG7jQ" type="assigned"/>
        <correspContext corresp="i-W1i2ac5F98s548VybQG7jQ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7TqV2PbFVC86JPdYpD5ekY">
            Förslag till riksdagsbeslut
          </head>
          <p xml:id="i-YJkzpdkB9X2EPYWgQxcxz6">
            Riksdagen tillkännager för regeringen som sin mening vad som
            anförs i motionen om att snarast se över organisering och kontroll
            av krigsmaterielexport i syfte att överföra denna till regeringen
            och riksdagen, så som rådande ordning var före 1996.
          </p>
        </div>
        <div type="motContent">
          <head xml:id="i-TbkQaSCMUVWChAiCRiVzcJ" type="h1">
            Motivering
          </head>
          <p xml:id="i-Hi72ZNUYDUBMeAwh4kcyyF">
            Export av krigsmateriel är en känslig politisk fråga som inbegriper
            hänsyn till såväl försvarspolitiska och utrikespolitiska som näringslivspolitiska
            överväganden. Det bör alltså vara av stor vikt att den folkvalda
            församlingen ges insyn i, samt inflytande över, beslutsförfarandet
            i frågor som rör detta.
          </p>
          <p xml:id="i-RKBWBjgABbz92kwYmjZQxZ">
            Sedan 1996 gäller en ny beslutsordning som innebär att en självständig
            myndighet (ISP) tilldelats ett långtgående ansvar för hanteringen
            av dessa frågor. Den tidigare kopplingen till parlamentet, som
            gällde innan 1996, finns inte längre i egentlig mening.
          </p>
          <p xml:id="i-HTpzqLpnfEt4p81ba6a1ty">
            KMI (Krigsmaterielinspektionen) som tidigare handlade exporttillståndsgivning
            var en del av Utrikesdepartementets handelsavdelning och hade
            därigenom en position centralt i regeringens närhet. Dessutom
            involverades även Försvarsdepartementet, Statsrådsberedningen
            och Näringsdepartementet i beslutsprocessen. Därutöver utgjorde
            den nämnd, bestående av representanter för riksdagspartier, som
            i slutet av berednings­processen kopplades in, en garanti för
            parlamentariskt inflytande och insyn. Praxis som gällde var att
            konsensus skulle råda angående beslut om exporttillståndsgivning.
          </p>
          <p xml:id="i-5tyAboi1gypSvwyubMYFKy">
            Den proposition som den dåvarande regeringen lade fram 1995 och
            som togs i riksdagen 1996 har på ett avgörande sätt skjutit ansvarsfrågan
            över till den självständiga myndigheten (ISP) samt dessutom till
            försvarsindustrin själv.
          </p>
          <p xml:id="i-NFKntWzjMfLYj42tYKsQmH">
            Myndigheten ska på eget initiativ hissa ärenden till regeringen,
            något som gjorts endast 15 gånger (av närmare 10 000 behandlade
            ärenden) under perioden 19962004. Av dessa 15 rörde endast 6 direkt
            exportaffärer (se SOU 2005:9, s. 209).
          </p>
          <p xml:id="i-YCXBdwefrYMjttfsyWaXyN">
            Under denna tid har exempelvis mycket kontroversiella beslut
            tagits av myndigheten, rörande Indien (Bofors/Mipro-affären) samt
            rörande krigsmaterielexport till USA och Storbritannien under
            Irakkriget. Inte i något av dessa fall har ärenden lyfts till
            regeringsnivå av myndigheten. Följaktligen har varken kontroll
            och inflytande under beredning, eller över beslut, kunnat utövas
            av regeringen eller riksdagens organ Exportkontrollrådet (ESK).
            Inte heller har då konstitutionsutskottet kunnat anföra synpunkter
            eftersom beslutet inte legat på regeringens bord, utan hela tiden
            hos den självständiga myndigheten.
          </p>
          <p xml:id="i-R7Top7Gfwtxrd33T1zRTzX">
            Noteras bör att ISP:s uppgift dessutom beskrivs som att styra
            företagens kvalitetsprocesser (regeringens skrivelse 2007/08:114
            s. 78). Kontrollen skjuts alltså mer och mer över på företagen
            själva och de får bedriva intern exportkontroll.
          </p>
          <p xml:id="i-EN7z5UTpMR354zVFYH9FHY">
            För näringslivet är kanske detta en önskesituation. För den politiska
            kontrollen, insynen och makten över beredning och beslut gällande
            dessa känsliga frågor är det en allvarlig brist, som snarast bör
            ses över.
          </p>
          <p xml:id="i-PaLYJ5LaUgHSys2JUciaeF">
            Lagstiftningen gällande krigsmaterielexport är av sådan art att
            besluten måste vägas mot politiska hänsyn till åtminstone de tre
            tidigare nämnda politikområdena. Det är därför högst rimligt att
            politikernas kontroll och insyn i dessa ärenden är av avgörande
            karaktär.
          </p>
        </div>
        <div type="motSignatures">
          <list>
            <item xml:id="i-PYQ7RFybxYKFqeLtGDYY94" who="i-2EZPhWWR7yHztg3zN2aNvh">
              Peter Rådberg (MP)
            </item>
            <item xml:id="i-Jq4r1j5EDRvJWuzweUQGyY" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-2VG5xKdboNtrKCYm9qTMeJ" who="i-iThmkGNxBe7XUsT8b92pZ">
              Jabar Amin (MP)
            </item>
          </list>
        </div>
      </div>
    </body>
  </text>
</TEI>
