<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00299">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__299/mot_1965__ak__299-001.pdf"/>
      <fw xml:id="i-2uRp6UTUrzzBaaqqdGzF4b">
        10 Motioner i Andra kammaren, nr 299 år 1965
      </fw>
      <div xml:id="i-Y6XXiP3nxHNbdFn2vBtsMU" type="motHeader">
        <div xml:id="i-SuidafNqaQJRKkEVJPLFHh" type="motTitle"/>
        <div xml:id="i-JfGPcJfXZnkhfdkNY3Q4tE" type="motSubmissionInfo"/>
      </div>
      <div xml:id="i-FWsYXJ1Pfz1uLkBbBp2rAT" type="motBody">
        <div xml:id="i-EmVLfHjd1vdx7SqAE9wUiR">
          <p xml:id="i-6PfAyAVBMMPxgzYcjcNyZu">
            Nr 299
          </p>
          <p xml:id="i-4Zii8p1eH4NTRVxBkEw1tw">
            Av herr Jonasson m. fl., om åtgärder mot mörkerolyckor. (Lika
            lydande med motion nr 238 i Första kammaren)
          </p>
          <p xml:id="i-XpVcqLQoGPUTBJCBV7beBb">
            Antalet trafikolyckor har stigit år för år. Under fjolåret anmäldes
            till trafikförsäkringsbolagen över 320 000 inträffade skadefall.
            I dessa trafik- olyckor dödades över 900 personer och skadades
            över 15 000, i många fall med svår invaliditet som följd. Det
            synes inte minst vara anledning att uppmärksamma den höga fre-
            kvensen av s. k. mörkerolyckor. Under den mörka årstiden är fotgängarna
            den mest utsatta trafikantgruppen. Forskning och praktiska erfarenheter
            har visat att riskerna för fotgängarna på gator och vägar kan
            effektivt minskas. Den propaganda- och upplysningsverksamhet som
            drivits i detta syfte har emellertid inte hittills kunnat nå den
            avsedda effektiviteten. I sin information om det rätta uppträdandet
            i trafiken har NTF sökt lära bilisterna att alltid köra med minst
            halvljus och fotgängarna att alltid an- vända reflexmaterial av
            olika slag i skymning och mörker. Dessa båda aktioner sammanhänger
            direkt så till vida att reflexmaterialet blir till ingen nytta
            om bilarna framföres med endast s. k. parkeringsljus. I vägtrafikför-
            ordningens 60 $ föreskrives att gående på väg, varest tillfredsställande
            be- lysning ej är anordnad och särskild gångbana ej finnes, bör
            vara försedd med tänd lykta eller reflexanordningar. Med nuvarande
            intensitet i trafiken på våra landsvägar är det utomordent- ligt
            viktigt att andra trafikanter i god tid kan göras uppmärksamma
            på att en trafikolycka inträffat eller att ett fordon eljest havererat
            på sådant sätt att de i olyckan deltagande fordonen eller det
            havererade fordonet utgör ett hinder på vägbanan. Ett utomordentligt
            hjälpmedel härvidlag är skydds- trianglar med reflekterande material.
            NTF har lanserat dessa sedan några år, och de finns i marknaden.
            NTF rekommenderar i sin upplysningsverk- samhet att två sådana
            trianglar alltid skall medföras i varje bil för att de vid en
            olycka eller ett haveri snabbt skall kunna utplaceras ett hundra-
            tal meter framför och bakom hindret på vägbanan. Genom lagstiftning
            har i vissa länder föreskrivits att sådana trianglar skall medföras
            i bilarna. Antalet s. k. mörkerolyckor är så stort att skyndsamma
            åtgärder är av nöden för att de så långt det är möjligt skall
            kunna förebyggas. Det måste ifrågasättas om det härvid räcker
            med enbart informationsverksamhet. Det
          </p>
          <pb facs="riksdagen-motions-pdf/data/1965/mot_1965__ak__299/mot_1965__ak__299-002.pdf"/>
          <fw xml:id="i-3Ec233jmXr4eQTeT2Qppj6">
            Motioner i Andra kämmaren, nr 299 år 1965 11
          </fw>
          <p xml:id="i-UydiTx7fqy6sFkoo5uPaBq">
            kan bedömas nödvändigt att även vidta vissa särskilda lagstiftningsåtgärder.
            Enligt vår mening måste man överväga om inte reflexmaterial eller
            lampa för gående och s. k. halvljus för fordon måste göras obligatoriska
            för färd i skymning och mörker och i övrigt vid dålig sikt. Frågan
            om skyldighet för förare av motorfordon att alltid medföra varningstrianglar
            bör också prövas. Utvecklingen inom trafiken synes oss så allvarlig
            att sådana skyl- digheter för trafikanterna kan bedömas vara den
            enda möjligheten att effektivt förebygga s. k. mörkerolyckor och
            öka trafiksäkerheten. Med stöd av vad: ovan anförts får vi hemställa,
            att riksdagen i skrivelse till Kungl. Maj:t måtte anhålla om skyndsam
            prövning samt förslag beträffande åtgärder som effektivt kan förebygga
            s. k. mörkerolyckor och öka trafiksäkerheten i enlighet med vad
            som anförts i mo- tionen.
          </p>
          <p type="date" id="i-M8eKBSyahL1E8SabjShDHU">
            Stockholm den 26 januari 1965
          </p>
          <div xml:id="i-LUvMaJkJubknsJnFH7Ywex" type="signatureBlock">
            <p who="unknown" type="signature">
              Bertil Jonasson Robert Johansson Nils Franzén i Dockered i Träkumla
              Arne Persson Torsten Gustafsson
            </p>
          </div>
          <p xml:id="i-QfyQ7zNoS4hcoukhFgaH9s">
            i Heden i Stenkyrka
          </p>
        </div>
      </div>
    </body>
  </text>
</TEI>
