<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--fk--00351">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__351/mot_1945__fk__351-001.pdf"/>
      <fw xml:id="i-Fm9sThjmNh7ivNBNWFS9si">
        Motioner i Första kammaren, nr 351. 7
      </fw>
      <div xml:id="i-7PztcVdGaFZU274D7c9M7v" type="motHeader">
        <div xml:id="i-9nY8MyUfcqm7DKPsmR68KJ" type="motTitle"/>
        <div xml:id="i-URWRKqLysk6UFat7guAxxD" type="motSubmissionInfo"/>
      </div>
      <div xml:id="i-QDLBuS558qYAUUnNpTDE8d" type="motBody">
        <div xml:id="i-YaAoDsWESKhZe8gyztDeKo">
          <p xml:id="i-2WQB2zgXpFwfhHuVcAQAtD">
            Nr 351.
          </p>
          <p xml:id="i-R6RGCkQbKCQoyQ3A36gdRZ">
            Av herr Linderot, i anledning av Kungl. Maj:ts proposition angående
            inlösen av Trafikaktiebolaget Grängesberg- Ozxelösunds aktier
            i Luossavaara- Kiirunavaara aktiebolag.
          </p>
          <p xml:id="i-G5E9eRLvqKrC6xmUUkChh">
            Regeringen har i proposition nr 247 föreslagit riksdagen att
            denna skall lämna utan erinran, att tillsägelse om inlösen av
            de TGO tillhöriga aktierna i LKAB per den 30 september 1947 enligt
            bestämmelserna i gällande malm- avtal icke sker från statens sida.
            Motiveringen till detta regeringsförslag är att en inlösen nu
            enligt malmavtalets bestämmelser skulle kosta staten omkring 400
            miljoner kronor, ett belopp vars förräntning och amortering beräknas
            draga en årlig kostnad av 20 miljoner kronor. Finansministern
            framhåller att denna förräntning skulle motsvara vinsterna under
            en hög- konjunktur. Inlösen finge i så fall blott till följd att
            staten bleve ägare och finge ta alla risker medan Trafikaktiebolaget
            Grängesberg-Oxelösund utan några besvär eller risker kunde tillgodogöra
            sig hela den faktiska vinsten från gruvorna under oöverskådlig
            tid framåt. Vi dela regeringens uppfatt- ning att ett sådant arrangemang
            vore i högsta grad olämpligt och obilligt. Finansministern vill
            hålla öppen möjligheten att på för staten gynnsam- mare villkor
            överta lapplandsgruvorna. Några närmare antydningar om hur dessa
            villkor skulle kunna uppnås ges dock inte. Lapplandsgruvorna äro
            att betrakta som en av landets viktigaste natio- naltillgångar.
            Det ansågs också omkring sekelskiftet i alla samhällskretsar absurt,
            att enskilda skulle ha rätt att exploatera desamma. I olika förslag
            till uppgörelser mellan staten och de privata intressenterna utgick
            man därför ifrån som något självklart, att staten förr eller senare
            skulle inträda som ensam ägare av dessa gruvor. I 1907 års malmavtal
            mellan staten å ena sidan och ”Trafikaktiebolaget Grängesberg-Oxelösund
            (TGO) å den andra fastställdes att staten och TGO skulle äga hälften
            var av aktierna i LKAB (lapplandsgruvorna) ehuru den faktiska
            ledningen låg i TGO:s händer och staten bara kunde erhålla i genomsnitt
            omkring tiondedelen av den utdelning TGO erhöll. I gengäld skulle
            staten på vissa fastställda vill- kor kunna inlösa TGO:s aktier
            år 1932 och därmed bli ensam ägare till LKAB. För TGO som nedlagt
            omkring 20 miljoner kronor i dessa anläggningar blev uppgörelsen
            en lysande affär. Staten förband sig bland annat, att dels inte
            exploatera egna malmfyndigheter i Norrbotten för att undvika kon-
          </p>
          <pb facs="riksdagen-motions-pdf/data/1945/mot_1945__fk__351/mot_1945__fk__351-002.pdf"/>
          <fw xml:id="i-VKpRCmawXXueyNESTPQNM4">
            8 Motioner i Första kammaren, nr 351.
          </fw>
          <p xml:id="i-7VrWPr1UrEqDbxufsv17sN">
            kurrens, dels inte uppta någon exporttull på järnmalmen, dels
            att ge bola- get särskilda skattelättnader. Till övriga förmåner
            för bolaget bör räknas, att staten anlagt de järnvägar från Riksgränsen
            till Svartön som voro förutsättningen för malmbrytningen (utgifterna
            därför belöpte sig till 121 miljoner kronor). Vidare böra inräknas
            Porjus- och Suorvaanläggningarna, som ju främst tillkommit för
            gruvbrytningens skull. Därjämte erhöll bola- get som sagt betydande
            skattelättnader. Det betalar sålunda blott en syn- nerligen blygsam
            skatt till de samhällen som anlagts vid gruvorna och TGO slipper
            betala skatt för den utdelning, som erhålles på LKAB-aktierna.
            Om värdet av fraktlättnaderna kan nämnas, att fraktsatserna hållits
            i huvud- sak oförändrade på den nivå de fixerades kring sekelskiftet
            och att följakt- ligen inte vederbörlig hänsyn tagits till den
            väldiga försämring av penning- värdet som ägt rum sedan dess.
            På linjen Kiruna-Riksgränsen erhöll så- lunda LKAB 50 procent
            lägre frakter än övriga befraktare och på linjen Malmberget—Svartön
            63 procent lägre frakter. Under föregående världs- krig sprungo
            fraktkostnaderna på linjen Malmberget—Svartön upp till 1750 öre
            per ton medan LKAB oförändrat blott betalade 275 öre per ton.
            På grund av dessa eftergifter från statens sida har LKAB blivit
            det mest vinstbringande företaget i detta land och torde även
            internatio- nellt knappast ha någon motsvarighet. I faktiska vinster,
            inklusive den förmögenhetsökning som skett, har bolaget ur lapplandsgruvorna
            utvunnit betydligt över en miljard kronor. Denna väldiga avkastning
            å ett ursprung- ligt investeringsbelopp å 20 miljoner kronor är
            enastående. Dessutom bör det inte förbises, att bolaget under
            denna tid kunnat ex- ploatera den mest lättillgängliga malmen.
            Snart upphör all dagbrytning, vilket kommer att öka brytningskostnaderna
            och minska vinsterna per ton. Skulle därtill malmpriserna undergå
            en sänkning, vilket inte förefaller ute- slutet, måste perspektivet
            vara att tidigare väldiga vinster inte någon längre tid kunna
            påräknas. Detta betyder naturligtvis inte att gruvdriften skulle
            bli en dålig affär framdeles. Tvärtom talar allt för att lapplandsgru-
            vorna även i framtiden skola ge goda vinster, även om de inte
            uppnå tidi- gare rekordhöjder. Från kommunistiskt håll föreslogs
            hösten 1937 och vid riksdagen 1938 att staten skulle utnyttja
            paragraf 26 i 1927 års malmavtal, vilken para- graf under särskilda
            betingelser möjliggjorde en inlösen tidigast 1937. De viktigaste
            skälen för en sådan inlösen då voro följande: 1) Enligt de 1927
            upprättade inlösenvillkoren skulle inlösen 1937 ha bli- vit en
            synnerligen vinstbringande affär för TGO. Emellertid ledde den
            eko- nomiska krisen, som började 1930, till att dels de ursprungliga
            brytnings- planerna inte kunde förverkligas, dels minskade bolagets
            vinster så kata- strofalt, att en inlösen 1938 skulle ha belöpt
            sig till maximum 140 miljoner kronor för staten. Beträffande de
            juridiska förutsättningarna för en inlösen då, vilka vore
          </p>
          <pb facs="riksdagen-motions-pdf/data/1945/mot_1945__fk__351/mot_1945__fk__351-003.pdf"/>
          <fw xml:id="i-XQq6ceCJTGA4ChcVFBX1V9">
            Motioner i Första kammaren, nr 351. 9
          </fw>
          <p xml:id="i-PAsJUcCbDdAwqvMxrjrcy4">
            | att skydda bolaget från obehörigt utländskt inflytande samt
            att bolaget inte fullgjort sina förpliktelser, framhölls att dessa
            förutsättningar måste anses föreligga. Bolaget hade som bekant
            1931 ådragit sig en svävande skuld å omkring 60 miljoner kronor,
            tydligen utländskt kapital. Både 1932 och 1934 var bolaget konkursmässigt
            och räddades då av staten. På kort tid hade bolagets skuldbörda
            sprungit upp från 52 till 159 miljoner kronor omedelbart före
            krisen. 1929 hade bolaget utdelat, inklusive roalty, 51,4 procent.
            Samma år tömdes reservfonden! 1930 utdelade bolaget 34,2 pro-
            cent, 1931 9 procent, men innan detta ännu ens kunnat fastställas
            hade statens representanter i bolaget meddelat statsmakterna att
            bolaget stod inför likvidationshot och blott kunde räddas genom
            särskilda åtgärder. Sammanlagt utdelade bolaget åren 1908—1931
            412 miljoner kronor. Att bolaget efter sådana fantastiska vinster
            plötsligt ställdes inför likvidations- hot vittnar om att bolaget
            inte skött sina förpliktelser. Bolagets malmpolitik har under
            nödvändighetens tryck måst koordineras med Sveriges utrikespolitik.
            Landet borde inte tillåta, inför den skärpning av det utrikespolitiska
            läget som uppstod i slutet av trettiotalet, att ett en- skilt
            gruvbolag som TGO skulle helt självständigt avsluta ekonomiska
            upp- görelser med utlandet, som måste beröra landets allmänna
            politik. Detta utgjorde tillräckliga juridiska grunder för att
            staten 1937—1938 skulle ha kunnat begagna sin i paragraf 26 stadgade
            särskilda inlösningsrätt. 2) Den ökning av LKAB:s brytningsrätt,
            som föreslogs i Kungl. Maj:ts proposition nr 74 vid 1938 års riksdag,
            måste därest den utnyttjades, leda till en väsentlig ökning av
            statens inlösningskostnader vid ett senare till- fälle. Det anfördes
            i den kommunistiska motionen nr 363 vid 1938 års riksdag som exempel,
            att nettovinsten vid en brytningskvantitet av 11 miljoner ton
            kunde springa upp till 7 kronor per ton, d. v. s. 2 kronor mer
            per ton än vid en brytning av nio miljoner ton. Visserligen bestred
            finans- ministern detta påstående med hänvisning till att expertisen
            förnekat en sådan möjlighet, men erfarenheterna ha sedan dess
            bekräftat antagandet. Detta fördyrar inlösen nu. Utöver dessa
            skäl hänvisades till det orimliga i att en sådan naturtill- gång
            skulle utnyttjas av enskilda. Slutligen anfördes sociala och skatte-
            politiska skäl för inlösen. Tyvärr motsatte sig riksdag och regering
            förslaget att då inlösa gruvorna. Under tiden sedan dess, 1937—1944,
            har LKAB redovisat i nettovinster och royalty 385 miljoner kronor
            och medräknas skatterna är den direkta vinsten 577,8 miljoner
            kronor. I bolagets ställning har den väsentliga för- ändringen
            ägt rum att ett obligationslån å 97,2 miljoner kronor avvecklats
            medan en dispositionsfond å 68 miljoner kronor tillkommit. Detta
            tyder på en väldig förmögenhetsökning. Denna skulle nu, med avdrag
            för 140 miljoner kronor, jämte gruvor och anläggningar ha varit
            statens egendom om det kommunistiska förslaget bifallits. Riksdagsbeslutet
            räddade rent avtalsmässigt åt TGO över 400 miljoner kronor på
            ett bräde.
          </p>
          <pb facs="riksdagen-motions-pdf/data/1945/mot_1945__fk__351/mot_1945__fk__351-004.pdf"/>
          <fw xml:id="i-EU2FBCAfx7wHne9wJHSVhu">
            10 Motioner i Första kammaren, nr 351.
          </fw>
          <p xml:id="i-8GGcs7fpByPEHwhTNkSwxC">
            Att Trafikaktiebolaget Grängesberg—Oxelösund på grundval av dessa
            förhållanden skulle kunna tillgodogöra sig en så väldig inlösensumma
            som 400 miljoner kronor måste te sig utmanande för rättsmedvetandet.
            Vid riksdagsbehandlingen av 1907 års malmavtal biträdde Hjalmar
            Branting en kompromisslinje, enligt vilken inlösensumman skulle
            bestämt fixeras till högst 150 miljoner kronor, och att inlösen
            skulle ske år 1932. Han polemi- serade i ett anförande mot den
            högermajoritet i riksdagen, som han förut- satte skulle genomtrumfa
            regeringsförslaget och sade: »Det är min tröst, att det i så fall
            (om regeringsförslaget antoges) blir hårdare händer än våra, som
            kommer att taga hand om att denna upp- görelse, som riksdagens
            majoritet år 1907 beviljade, icke bliver fullföljd till det svindlande
            belopp varom här är fråga. Jag tror, att antages nu detta förslag,
            framtvingar man med nödvändig- het tanken på att gå hårdare fram
            än till den ytterst generösa uppgörelse varom 1 dag är fråga,
            då framtvingas med nödvändighet av denna pluto- krati, som genom
            en sådan monopolställning bliver dominerande i stora områden av
            vårt land, att mot densamma kommer att resas kravet på en reduktion;
            och då blir det varken tal om tiotals miljoner om året eller 150
            miljoner på ett bräde.» Häri kan man instämma. Den nuvarande riksdagen
            har möjlighet att korrigera de tidigare missgreppen. Nu bör detta
            ske! Enligt vår mening böra inte endast lapplandsgruvorna utan
            alla vikti- gare mineraltillgångar inom landet överföras i statens
            ägo. Om nuvarande expropriationslagstiftning är otillräcklig därför,
            bör densamma utbyggas. Särskilt viktigt är därvid att icke en
            sådan expropriation leder till ett orim- ligt berikande av de
            företag, som slagit under sig naturrikedomarna. Enligt vår mening
            bör sålunda inlösesumman för LKAB inte sättas till mer än högst
            140 miljoner kronor. Förmodligen utgår regeringen när den talar
            om att man bör söka uppnå en för staten fördelaktigare uppgörelse
            med TGO från, att staten genom hot om exporttull och högre fraktavgifter
            eventuellt minskning av bryt- ningsrätten skall kunna framtvinga
            en förmånligare uppgörelse. Sådana åt- gärder torde dock inte
            verka inom rimlig tid. Just nu vid det förestående krigsslutet
            borde dock den lämpligaste tidpunkten vara inne för att skrida
            till ett allmänt överförande i statens ägo av landets viktigare
            mineraltill- gångar. Vi föreslå därför att riksdagen i anledning
            av Kungl. Maj:ts proposition nr 247 i skrivelse till Kungl. Maj:t
            hemställer om skynd- sam utredning och förslag om överförande
            i statlig besitt- ning och på skäliga villkor av de i privat eller
            halvprivat besittning varande viktigare mineraltillgångarna.
          </p>
          <p xml:id="i-XXdRz7a5e24d9Bj32CWF1y">
            Stockholm i april 1945.
          </p>
          <p xml:id="i-5eMkwLtj6BEdhzZX5w9p2y">
            Sven Linderot.
          </p>
        </div>
      </div>
    </body>
  </text>
</TEI>
