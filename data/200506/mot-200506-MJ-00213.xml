<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_213/mot_200506_MJ_213-0001.pdf"/>
      <div type="motHeader" xml:id="i-78XsXrwop5sGQymWvcoL3d">
        <div type="motTitle" xml:id="i-ND8ZFtLSdZJobSt3CUs2UZ"/>
        <div type="motSubmissionInfo" xml:id="i-6Hek7ZgNnoJPf2Wwrov37c"/>
      </div>
      <div type="motBody" xml:id="i-E2nk4odaLjpv5oZ9uAWpX7">
        <div xml:id="i-CD8ZAvyh5Rk6WVmBQBout">
          <p xml:id="i-75fQkAt4VWxX9UQdkqN657">
            2005/06 mnr: MJ213 pnr: m1169
          </p>
          <p xml:id="i-KBRmwvCLXEVGCWmz5ksd7d">
            Motion till riksdagen 2005/06:MJ213
          </p>
          <p xml:id="i-PvdPFDnea5eXz29W6T7KPL">
            av Marietta de Pourbaix-Lundin (m)
          </p>
          <p xml:id="i-L344xfmqYfJt4Uc2dzV9sc">
            Veterinärutbildningen
          </p>
          <p xml:id="i-AsnPwwNaop8soVNhJkCn9C">
            Förslag till riksdagsbeslut
          </p>
          <p xml:id="i-AbC61onNKqrv7LNRULHd3K">
            1. Riksdagen tillkännager för regeringen som sin mening vad i
            motionen anförs om behovet av att kvaliteten i veterinärutbildningen
            skall upprätthållas genom en tillräckligt omfattande klinisk tillämpning
            av djursjukvård dygnet runt. 2. Riksdagen tillkännager för regeringen
            som sin mening vad i motionen anförs om behovet av öronmärkta
            pengar till veterinärutbildningen.
          </p>
          <p xml:id="i-E2VaWJ3V9EcANGysCCndwr">
            Motivering
          </p>
          <p xml:id="i-LJqkqkcdVcoa4kJhqcGYkR">
            Sveriges enda veterinärutbildning finns vid Sveriges lantbruksuniversitet
            (SLU) i Uppsala. SLU dras med ekonomiska problem, vilket har lett
            till stora neddragningar vid många fakulteter, framför allt vid
            den veterinärmedicinska. Fler studenter tas in vid fakulteten,
            men man skär ned på utbildare och övrig personal. Detta har bl.a.
            fått till resultat att man stängt djurklinikerna nattetid, vilket
            leder till stora olägenheter för veterinärstudenter, utbildare
            och forskare. Den kliniska övningen för studenterna blir starkt
            begränsad, vilket får negativa konsekvenser för de nyutbildade
            veterinärernas förmåga att utöva sin viktiga uppgift. Man har
            t.ex. lagt ned hela anestesikursen.
          </p>
          <p xml:id="i-MPyPGxGj5B92jZe1tWwwUL">
            Kvaliteten i veterinärutbildningen
          </p>
          <p xml:id="i-S8g1pKnfLxTMSsMqRA7QST">
            SLU:s ledning har gjort en tolkning att man inte har i uppdrag
            att bedriva djursjukvård, men kan samtidigt inte förklara hur
            kvaliteten skall upprätthållas med en veterinärutbildning utan
            tillräckligt antal djurpatienter att tillämpa sina kunskaper på.
            SLU hävdar att det är för dyrt att driva djursjukvårdsverksamhet
            på tidigare nivå. Till bilden hör att det finns privata djurkliniker,
            bl.a. Strömsholm, som klarar denna uppgift ekonomiskt bra.
          </p>
          <pb facs="riksdagen-motions-pdf/data/200506/mot_200506_MJ_213/mot_200506_MJ_213-0002.pdf"/>
          <p xml:id="i-Ue4Kwdm1SUYTciAQPSZoZN">
            2005/06:MJ213
          </p>
          <p xml:id="i-QHLRDM7KPRCCx5Vo4gyfJW">
            Veterinärfakulteten har fungerat utmärkt i många år. Svenskt
            djurskydd har haft ett gott internationellt rykte under lång tid
            — mycket beroende på en högklassig veterinärutbildning. Nu ökar
            riskerna för svenska djur på grund av neddragningar och långa
            transporter. Risk finns också för felbehandlingar på grund av
            okunnighet hos veterinärer med bristfälliga kunskaper. Allt detta
            kan leda till onödiga dödsfall. Det är ett starkt nationellt intresse
            att SLU får uppdraget att fortsätta bedriva djursjukvård även
            nattetid så att veterinärutbildningen kan behålla sin tidigare
            kvalitetsnivå.
          </p>
          <p xml:id="i-Jpj41a91SKnUsnaFBbawPm">
            Öronmärkta pengar till veterinärutbildningen
          </p>
          <p xml:id="i-VjVY3cn4VQLDnLaGwVmWoe">
            I dag beslutar universiteten själva om hur mycket av de sammanlagda
            resurserna som skall gå till olika verksamhetsområden. Tilldelningen
            av resurser till veterinärmedicin konkurrerar alltså med all annan
            verksamhet på SLU; Om vi i Sverige även i framtiden skall kunna
            ha veterinärer med hög kompetens, bedriva en bra djursjukvård
            samt leva upp till djurskyddslagen så behöver veterinärutbildningen
            vara garanterad vissa resurser på samma sätt som läkarutbildningen.
            Regeringen måste skyndsamt utreda möjligheten att öronmärka pengar
            till veterinärutbildningen.
          </p>
          <p xml:id="i-4m48URmijbgVGcxPPt84zG">
            Stockholm den 19 september 2005
          </p>
          <p xml:id="i-2JqgHamjfYeLavWjsWusec">
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
