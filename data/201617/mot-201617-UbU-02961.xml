<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UbU-02961">
  <teiHeader>
    <fileDesc>
      <titleStmt>
        <title>Högskolepolitik</title>
        <author corresp="i-PAfMpaW8KP2UfRTBpXARTc">av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2961 av Linda Snecker m.fl. (V)</title>
          <idno type="rdwebb">H4022961</idno>
          <rs type="number">2961</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H4022961/text</ref>
          <ref type="dokument_url_html">http://data.riksdagen.se/dokument/H4022961</ref>
          <ref type="dokumentstatus_url_xml">http://data.riksdagen.se/dokumentstatus/H4022961</ref>
          <ref type="docx">http://data.riksdagen.se/fil/D5ED41B5-9888-4E58-95EF-90FFCB07E9FF</ref>
          <ref type="pdf">http://data.riksdagen.se/fil/55693193-C4B7-4E8B-A163-07B35A91AEF4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-JDTCC4ob8ZWGpFUkczVNe6" type="signed"/>
        <correspContext corresp="i-JDTCC4ob8ZWGpFUkczVNe6">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-Gy8TPPvKk5wXpW2FCmtyXw" type="submitted">
          <date when="2016-10-05"/>
          <time when="14:38:57"/>
        </correspAction>
        <correspAction xml:id="i-KmqrG8dWnJjcvxZpxKHB6b" type="reviewed">
          <date when="2016-10-05"/>
          <time when="19:40:20"/>
        </correspAction>
        <correspAction xml:id="i-49tFkjqhKhz6YfhMZKYyZh" type="referred">
          <date when="2016-10-14"/>
        </correspAction>
        <correspAction xml:id="i-ScLWEZ4pQCRkCwxJ55CeKY" type="assigned">
          <date when="2018-05-03"/>
          <time when="16:41:40"/>
        </correspAction>
        <correspContext corresp="i-ScLWEZ4pQCRkCwxJ55CeKY">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-5dMXMqK4K7CWJF9Fvm7qVM" type="behandlas_i"/>
        <correspContext corresp="i-5dMXMqK4K7CWJF9Fvm7qVM">
          <ref type="uppgift">2016/17:UbU12</ref>
          <ref type="ref_dok_id">H401UbU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU12</ref>
          <ref type="ref_dok_titel">Kunskap i samverkan - för samhällets utmaningar och stärkt konkurrenskraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HCp15WmKQHH9anwFgeF7cK" type="behandlas_i"/>
        <correspContext corresp="i-HCp15WmKQHH9anwFgeF7cK">
          <ref type="uppgift">2016/17:SfU1</ref>
          <ref type="ref_dok_id">H401SfU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-K58h1Hkj74cq26b53FJSHV" type="behandlas_i"/>
        <correspContext corresp="i-K58h1Hkj74cq26b53FJSHV">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2961 av Linda Snecker m.fl. (V)
          Högskolepolitik
        </div>
      </div>
      <div type="motBody">
        <div xml:id="i-DV8gGs5k1PXxG5jUcbsBDe" type="TOC">
          <head xml:id="i-HkLtp39LkW65pfnVthMLV5">
            Innehåll
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Alla måste kunna läsa på högskola
            </item>
            <item style="indent-level: 2">
              Breddad rekrytering
            </item>
            <item style="indent-level: 2">
              Lärosätenas arbete för breddad rekrytering
            </item>
            <item style="indent-level: 2">
              Möjligheter att studera för personer med funktionsnedsättning
            </item>
            <item style="indent-level: 1">
              Studenters möjlighet till deltidssjukskrivning
            </item>
            <item style="indent-level: 1">
              Forskares villkor och jämställdhet inom högskolan
            </item>
            <item style="indent-level: 2">
              Jämställdhet inom högskolan
            </item>
            <item style="indent-level: 2">
              Trygga villkor för forskare och lärare inom högskolan
            </item>
            <item style="indent-level: 1">
              Studieavgifter för utländska studenter
            </item>
          </list>
        </div>
        <div type="motProposal" subtype="förslag">
          <head xml:id="i-Uyzsi45u4pMgbE7aiuLJ93">
            Förslag till riksdagsbeslut
          </head>
          <list style="ol">
            <item xml:id="i-HZypV3LouMhA6PsCLxs7wM">
              Riksdagen ställer sig bakom det som anförs i motionen om att
              lärosätena bör åläggas att ta fram strategier för breddad rekrytering
              i linje med vad Universitets- och högskolerådet har föreslagit,
              och detta tillkännager riksdagen för regeringen.
            </item>
            <item xml:id="i-DRXftaewYFjvs1chy7DLdZ">
              Riksdagen ställer sig bakom det som anförs i motionen om att
              det bör tillsättas en utredning som tar ett helhetsperspektiv
              på frågan om tillgängligheten till universitet och högskolor för
              personer med funktionsnedsättning och tillkännager detta för regeringen.
            </item>
            <item xml:id="i-NdMdJetkyaQKrQcCaNSA38">
              Riksdagen ställer sig bakom det som anförs i motionen om att
              regeringen bör bereda frågan om studenters möjlighet till deltidssjukskrivning
              vidare i linje med förslaget från den parlamentariska socialförsäkringsutredningen,
              och detta tillkännager riksdagen för regeringen.
            </item>
            <item xml:id="i-Fqob6GiEvL8RaP25mihix3">
              Riksdagen ställer sig bakom det som anförs i motionen om att
              regeringen bör utreda införandet av ett mål om att av samtliga
              statligt finansierade forskningsanslag ska hälften tilldelas kvinnliga
              forskare och hälften tilldelas manliga, och tillkännager detta
              för regeringen.
            </item>
            <item xml:id="i-CYqDcqksgNMxXhgJ1MApHv">
              Riksdagen ställer sig bakom det som anförs i motionen om att
              utbildningsbidraget för doktorander bör avskaffas fr.o.m. den
              1 juli 2017 och tillkännager detta för regeringen.
            </item>
            <item xml:id="i-KNy66e4U5JVaaFAvanZcpu">
              Riksdagen ställer sig bakom det som anförs i motionen om att
              regeringen bör gå vidare med Forskarkarriärutredningens (SOU 2016:29)
              förslag om bättre villkor för doktorander med stipendier och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Q3cxyTDFD6coLm6JjKLRGS" type="h1">
            Alla måste kunna läsa på högskola
          </head>
          <p xml:id="i-3HgN94fvqh67ax9CxrRxHE">
            Varje människa behöver kunskap om sig själv och sin omvärld.
            Ju mer hen förstår, desto större förmåga får hen att hantera sin
            omvärld. Friheten och inflytandet ökar. Möjligheterna att påverka
            sitt eget liv och samhället blir större. Vänsterpartiet ser kunskap
            som en demokratisk rättighet.
          </p>
          <head xml:id="i-J55bXNjkHS4TZyfYq2bLTo" type="h2">
            Breddad rekrytering
          </head>
          <p xml:id="i-D63qp3BYyXPMLVAAeoR9i4">
            Att kunskap är en demokratisk rättighet innebär att rekryteringen
            till högskolan måste breddas. Den sociala, könsmässiga och etniska
            snedrekryteringen har tidigare minskat under några decennier tack
            vare studiemedel, utbyggnad av högskolan samt fler och nya utbildningar.
            Enligt en rapport från Universitetskanslerämbetet och SCB (”Högskolenybörjare
            2013/14 och doktorandnybörjare 2012/13 efter föräldrarnas utbildningsnivå”,
            2014) ökade dock andelen studenter med högutbildade föräldrar
            från 33 till 38 procent under perioden 2003–2013. Detta kan visserligen
            till stor del förklaras med att utbildningsnivån i befolkningen
            som helhet har ökat med tiden: andelen unga med högutbildade föräldrar
            ökade från 22 till 25 procent under samma period. Men det är tydligt
            att det inte längre finns en positiv trend när det gäller rekryteringen
            till högskolan ur ett klassperspektiv.
          </p>
          <p xml:id="i-9J45H53TVRM8AV6AjSEfe6">
            Förutom att breddad rekrytering är en rättvise- och demokratifråga
            så är en stor mångfald av studenter med skilda bakgrunder och
            erfarenheter viktig för att skapa en högskola anpassad för hela
            Sverige. Att människor kan bidra med olika perspektiv på en fråga
            främjar också kvaliteten i såväl undervisning som forskning.
          </p>
          <p xml:id="i-CUE5jHLCsfmWevwW66RaxG">
            Den borgerliga regeringen genomförde flera politiska förändringar
            som fick som direkt följd att högskolans dörrar stängdes för många:
            den grundläggande högskolebehörigheten togs bort från gymnasiets
            yrkesprogram, det statliga stödet till den kommunala vuxenutbildningen
            skars ner kraftigt och antagningsreglerna till högskolan förändrades.
          </p>
          <p xml:id="i-FFvM5MeKtJzAz9myKFwFZX">
            Tidigare var den s.k. 25:4-regeln och den s.k. HA-kvoten viktiga
            vägar in på högskolan för personer som först hade arbetat under
            några år. Detta underlättade omställning på arbetsmarknaden samtidigt
            som det var tydligt att reglerna fyllde en viktig funktion för
            att bredda rekryteringen till högskolan. 25:4-regeln innebar att
            personer som hade fyllt 25 år, hade arbetat i fyra år och hade
            kunskaper i kärnämneskurserna svenska och engelska fick grundläggande
            behörighet till högskolestudier. Den s.k. HA-kvoten var en särskild
            kvot bland de som antogs genom resultat på högskoleprovet, där
            personer med arbetslivserfarenhet på minst halvtid under fem år
            fick en fördel genom ett tillägg på sin poäng från högskoleprovet.
            Dessa regler avskaffades av den borgerliga regeringen från 2009.
          </p>
          <p xml:id="i-Gr9PKi5LJxRoSQPM1exxt2">
            Den nuvarande regeringen har tillsatt en utredning om antagningsreglerna
            till högskolan. Vänsterpartiet välkomnar att en del i detta uppdrag
            är att utreda hur grundläggande högskolebehörighet återigen ska
            kunna uppnås genom arbetslivserfarenhet.
          </p>
          <p xml:id="i-KZrxPnJWF1M3jPaVLsgamq">
            Studiemedlet är förmodligen det allra viktigaste verktyget för
            att bredda rekryteringen. De höjningar av studiemedlets nivå som
            har gjorts de senaste åren har emellertid framförallt koncentrerats
            till att höja lånedelen. Hög skuldsättning riskerar att innebära
            att personer från studieovana familjer avstår från att studera.
            För att studiemedlet ska kunna bidra till ytterligare breddad
            rekrytering måste sannolikt bidragsdelen höjas framöver.
          </p>
          <p xml:id="i-R88Hcah8LkHgvXqGGP11Hi">
            Även bostadspolitiken är viktig för att bredda rekryteringen.
            Det råder stor brist på hyresrätter som studenter har råd att
            bo i, något som missgynnar personer från studieovana familjer
            med lägre inkomster. Det är därför en viktig uppgift inom bostadspolitiken
            att få igång byggandet av hyresrätter med billiga hyror, en uppgift
            som inte kan lösas genom att lämna över frågan till marknaden.
          </p>
          <head xml:id="i-NoBfXeBTrcJgRSQFvKrAyV" type="h1">
            Lärosätenas arbete för breddad rekrytering
          </head>
          <p xml:id="i-MEiWW6SBjTeELZmcgHowzt">
            Även lärosätena kan förstås spela en viktig roll i arbetet för
            breddad rekrytering. Sedan 2001 har varje lärosäte ett sådant
            uppdrag. Det finns dock stora skillnader mellan såväl utbildningar
            som högskolor i hur väl de har lyckats att bredda rekryteringen.
            På traditionella utbildningar och äldre lärosäten har arbetet
            med att bredda rekryteringen varit mindre framgångsrikt. Regeringen
            har tidigare gett Universitets- och högskolerådet (UHR) i uppdrag
            att kartlägga lärosätenas arbete med dessa frågor. I rapporten
            (”Kan excellens uppnås i homogena studentgrupper?”, UHR, 2016)
            bekräftas inledningsvis att den ”sociala snedrekryteringen har
            med grova mått inte förändrats under de senaste 10 åren”. Det
            arbete som utförs för att bredda rekryteringen handlar t.ex. på
            rekryteringsaktiviteter i form av ”öppet hus”-dagar, samarbete
            med andra aktörer och anordnande av förberedande utbildningar.
            UHR berättar om ett engagemang för dessa frågor på lärosätena,
            men att arbetet med frågorna inte alltid är strukturerat och förankrat
            i organisationen. Till exempel saknas ofta definitioner och mätbara
            eller uppföljningsbara mål. Lärosätena använder inte heller bedömningar
            av reell kompetens eller alternativt urval i den utsträckning
            som skulle vara möjlig som verktyg för breddad rekrytering.
          </p>
          <p xml:id="i-3RjCE3eT2w13B1aSLVt1sV">
            UHR rekommenderar därför regeringen att den ska ålägga lärosätena
            att de ska ta fram en strategi för sitt arbete med breddad rekrytering
            och breddat deltagande. I rapporten föreslås att det på flera
            punkter ska anges vad en sådan strategi ska innehålla, bl.a. uppföljningsbara
            mål, att det ska anges på vilket sätt lärosätena ska uppnå sina
            formulerade målsättningar samt att det ska anges hur bedömningar
            av reell kompetens och tillämpning av alternativt urval ska användas
            som verktyg för breddad rekrytering.
          </p>
          <p xml:id="i-Qf3J5XK9AhCkwo5wovjmjg">
            Vänsterpartiet instämmer i UHR:s bedömning. Genom att lärosätena
            åläggs att ta fram strategier bör deras uppdrag att främja breddad
            rekrytering kunna ta flera steg framåt. Lärosätena bör åläggas
            att ta fram strategier för breddad rekrytering i linje med vad
            Universitets- och högskolerådet har föreslagit. Detta bör riksdagen
            ställa sig bakom och tillkännage för regeringen.
          </p>
          <head xml:id="i-6Ey9x2E1MfW7JcSdap82zV" type="h2">
            Möjligheter att studera för personer med funktionsnedsättning
          </head>
          <p xml:id="i-i3PGGsWiZLnbTBkoECcYp">
            Personer med funktionsnedsättning är överrepresenterade bland
            de arbetslösa, delvis som en följd av en överrepresentation även
            när det gäller lägre utbildningsnivå. Enligt Myndigheten för delaktighet
            (MFD, rapporten ”Utvärdering och analys av funktionshinderpolitiken
            2011–2016”) har visserligen andelen studenter som uppger att de
            har en funktionsnedsättning ökat under senare år. I en undersökning
            uppger 17 procent av studenterna att de har en funktionsnedsättning;
            vanligast är någon form av psykiska besvär. Allt fler lärosäten
            har också utsett samordnare för tillgänglighetsarbetet och arbetar
            med att förebygga och undanröja fysiska hinder inom det systematiska
            arbetsmiljöarbetet och vid upphandlingar. Däremot har bl.a. andelen
            lärosäten som har handlingsplaner för tillgänglighetsarbetet minskat.
          </p>
          <p xml:id="i-RroeU1Lw1tFAJnNmSJb75E">
            Möjligheten att studera på deltid är mycket viktig för att personer
            med funktionsnedsättning ska kunna studera. Detta återkommer vi
            till senare i motionen.
          </p>
          <p xml:id="i-EWv35LSSYJsztQwjNRUrSp">
            En annan viktig del av tillgänglighet till högskolan är tillgången
            till pedagogiskt stöd av god kvalitet. Pedagogiskt stöd kan bl.a.
            handla om anpassad examination, extra handledning, tolkning eller
            litteratur på anpassat medium. Enligt MFD rapporterar en del studenter
            om bristfällig organisation i det pedagogiska stödet, t.ex. att
            kontakter med stödpersonal skapas sent eller att litteraturlistor
            delas ut i ett sent skede så att personer i behov av anpassat
            medium får tillgång till studielitteraturen senare än andra.
          </p>
          <p xml:id="i-8DkvdpbScp7EniiSDabsxf">
            Lagstiftningen ställer höga krav på den fysiska tillgängligheten
            vid lärosätena och det är också dessa delar som högskolorna framförallt
            fokuserar på i sitt tillgänglighetsarbete. Tillgänglighetsarbetet
            som helhet behöver dock stärkas. Det bör därför tillsättas en
            utredning som tar ett helhetsperspektiv på frågan om tillgängligheten
            till universitet och högskolor för personer med funktionsnedsättning.
            Detta bör riksdagen ställa sig bakom och tillkännage för regeringen.
          </p>
          <head xml:id="i-Wsy3679vAgRbi6V2ZnBRMD" type="h1">
            Studenters möjlighet till deltidssjukskrivning
          </head>
          <p xml:id="i-EjAwGTf8VDf7gsnyxSJrUm">
            Det finns flera problem när det gäller studenters tillgång till
            sjukförsäkringen. Ett problem som uppmärksammats särskilt är svårigheten
            för studenter att vara deltidssjukskrivna. Även om det i teorin
            är möjligt att vara deltidssjukskriven, så innebär det en ekonomiskt
            svår situation då studiemedlet minskas medan det inte finns någon
            möjlighet till ersättning från sjukförsäkringen. Sjukpenning betalas
            endast ut till studenter som är heltidssjukskrivna. Följden blir
            att studenter har att välja på att antingen fortsätta studera
            på heltid trots behov av deltidssjukskrivning, eller att tvingas
            avsluta studierna. Detta kan vålla stora problem för personer
            med långvariga eller kroniska sjukdomar eller funktionsnedsättningar
            att fullfölja sina studier.
          </p>
          <p xml:id="i-FPSwz2tQFR3Rm3KLP71xbs">
            Denna fråga har utretts ett antal gånger utan att den har fått
            en lösning. Den s.k. parlamentariska socialförsäkringsutredningen
            (PSFU, SOU 2015:21) har sett över frågan och funnit att det är
            angeläget att det ges en möjlighet till deltidssjukskrivning av
            studerande. Den föreslog att det vid särskilda skäl skulle vara
            möjligt att vara deltidssjukskriven med en sammanlagd heltidsersättning
            inom studiemedelssystemet. PSFU hade dock inget färdigt förslag
            i frågan utan den kräver vidare beredning. Regeringen bör därför
            bereda frågan om studenters möjlighet till deltidssjukskrivning
            vidare i linje med förslaget från den parlamentariska socialförsäkringsutredningen.
            Detta bör riksdagen ställa sig bakom och tillkännage för regeringen.
          </p>
          <head xml:id="i-GxJEGaNdYtVpofVkErPTv8" type="h1">
            Forskares villkor och jämställdhet inom högskolan
          </head>
          <p xml:id="i-DUQi7HYSWUdgnJivieLPqn">
            Sveriges högskolor och universitet måste vara en attraktiv arbetsplats
            för alla. För engagerade administratörer och it-tekniker, för
            doktoranden med stora drömmar, för den framgångsrika professorn.
            Detta är både en demokratifråga och en fråga om kvaliteten i den
            undervisning och forskning som bedrivs på lärosätena. Då kan våra
            universitet och högskolor inte genomsyras av patriarkala strukturer
            och hierarkier. Inte heller kan arbetsvillkoren på lärosätena
            präglas av otrygghet utan de som arbetar där måste erbjudas trygga
            anställningsförhållanden. Tyvärr finns det på universiteten och
            högskolorna problem i båda dessa delar.
          </p>
          <p xml:id="i-NC7jNjbuje8StfCceL69ge">
            Vänsterpartiet vill att Sveriges högskolor och universitet erbjuder
            doktorander och forskare trygga och fasta anställningar. En forskares
            arbete blir lidande om personen i fråga måste oroa sig för sin
            egen ekonomiska situation. På en arbetsplats med många professioner
            blir arbetsmiljön inte bra om vissa ständigt oroar sig över sin
            tjänst.
          </p>
          <head xml:id="i-KQtz9MzqhwijTpR4BwzUU4" type="h2">
            Jämställdhet inom högskolan
          </head>
          <p xml:id="i-4iNHjTfyR6mkCTjiaUoEpG">
            Drömmen om den akademiska friheten, den fria och kritiska forskningen
            och ett arbetsliv med högt i tak och långt till dörren smulas
            ofta sönder snabbt när nyanställda doktorander sätter sin fot
            innanför universitetens dörrar. Inom akademins ramar är strukturerna
            ofta hårda och hierarkierna starka. Speciellt när det kommer till
            jämställdheten.
          </p>
          <p xml:id="i-RiZ8pxMTxaU8SqiQWd6S2R">
            Det finns två stora problem på lärosätena i dag. Dels frågan
            om anställningsprocessen: vilka som anställs, hur anställningen
            går till, på vilka grunder anställs personen och transparensen
            genom hela processen, dels frågan om fördelning av forskningsmedel.
          </p>
          <p xml:id="i-DuuDLchrhGWA1Q8cs4FPMJ">
            Delegationen för jämställdhet i högskolan skriver i sin redovisning
            ”Jämställdhet i högskolan, ska den nu ordnas en gång för alla?”
            (2014) att bilden av akademin är nedslående. Det är en organisation
            präglad av normer och värderingar som bekräftar män som överordnade
            och där olika villkor råder för kvinnors och mäns meritering och
            karriärutveckling. Särbehandling och diskriminering på grund av
            kön råder inom akademin, men på ett sofistikerat sätt som ligger
            under ytan. Forskaridealet och föreställningar om den hårt arbetande
            forskaren som lever för sitt arbete och låter familj och barn
            komma i andra hand råder starkt. Män har lättare att avancera
            i tjänst, kvinnor betydligt svårare. Och avancerar kvinnor i tjänst
            är det inom undervisning och administration, något som kan ses
            som karriärsstjälpande för forskningen.
          </p>
          <p xml:id="i-V2BcqkJznUL9y8SSFrmT9h">
            Det finns mycket att göra för att åtgärda ojämställdheten vid
            Sveriges universitet och högskolor. Studenter väljer utbildningsplatser
            baserat på stereotypa könsrollsmönster. Professorer är till största
            delen män och har lättare att avancera på positioner. Forskningsmedel
            tilldelas mäns excellenscentrum, 87,3 procent av strategiska forskningsmedel
            tilldelas män, kvinnor får 12,7 procent.
          </p>
          <p xml:id="i-7E9Ssu6yjc8WindHNzHy74">
            Olika universitets och högskolors jämställdhetsarbete skiljer
            sig åt. Vissa arbetsplatser är framsynta och ambitiösa, andra
            ser jämställdhet som en icke-fråga.
          </p>
          <p xml:id="i-3Us1iDCRYF6fQsJ7r16VTi">
            Även Statskontoret har undersökt hur det ser ut med jämställdhet
            inom forskningen (”Forskningsanslagen ur ett jämställdhetsperspektiv”,
            2014). I rapporten framkommer det att inte bara de strategiska
            forskningsmedlen utan även basanslagen för forskning är ojämställt
            fördelade. Män tilldelas 61 procent av anslagen men utgör bara
            58 procent av forskarna. En stor del av förklaringen till detta
            är att basanslagen ofta används för att finansiera löner till
            professorer, där män är klart överrepresenterade.
          </p>
          <p xml:id="i-FVZWpEQ3WxExfXQKB82wdS">
            Statskontoret konstaterar även att i de flesta fall saknas ett
            medvetet arbete för att förändra situationen. Det hittar dock
            ett tydligt exempel på framgångsrikt jämställdhetsarbete på strukturell
            nivå. Vid naturvetenskapliga fakulteten vid Lunds universitet
            har antalet kvinnliga professorer ökat från 8 till 18 procent
            under sju år genom att deras löner finansierats fullt ut, jämfört
            med de 40 procent av lönerna som i vanliga fall finansieras av
            fakulteten.
          </p>
          <p xml:id="i-m9DfaumnWs4UXVt9bCxSo">
            Vänsterpartiet vill en gång för alla att universitet och högskolor
            kommer tillrätta med den snedfördelade anslagstilldelningen. Forskning
            kan inte längre vara en mansdominerad värld. Regeringen bör därför
            utreda införandet av ett mål om att av samtliga statligt finansierade
            forskningsanslag ska hälften tilldelas kvinnliga forskare och
            hälften tilldelas manliga. Detta bör riksdagen ställa sig bakom
            och tillkännage för regeringen.
          </p>
          <head xml:id="i-BwSrJTfthRvvJQ94ECbSNk" type="h2">
            Trygga villkor för forskare och lärare inom högskolan
          </head>
          <p xml:id="i-HvfXFkbbAwNg9kaRn51WqH">
            Osäkra anställningsförhållanden utgör ett stort problem på den
            svenska arbetsmarknaden och är särskilt stort inom högskolesektorn.
            Av den senaste årsrapporten från Universitetskanslersämbetet (UKÄ)
            framgår exempelvis att 31 procent av forskande och undervisande
            personal inom högskolan har en tidsbegränsad anställning. Tidsbegränsade
            anställningar (visstidsanställningar) ger arbetstagaren en svagare
            ställning i arbetsförhållandet och kan därför över tid utgöra
            ett betydande problem för denne och för möjligheterna att upprätthålla
            goda arbetsvillkor. Visstidsanställningar kan därtill missbrukas
            av arbetsgivare genom att olika slags tidsbegränsade anställningsformer
            varvas och staplas på varandra.
          </p>
          <p xml:id="i-QxWqzTK2kjiwuKHtcfNmCi">
            Under föregående riksdagsår beslutade riksdagen, efter förslag
            från regeringen, om skärpta regler för staplande av visstidsanställningar.
            Vänsterpartiet ansåg att förslagen var steg i rätt riktning, men
            att de ändå var otillräckliga, urvattnade och svårtolkade.
          </p>
          <p xml:id="i-6LfNf5u7hsgAXLFkRcQT2v">
            Förslaget kommer, enligt Sveriges universitetslärare och forskare
            (SULF), inte att ha någon som helst effekt inom universitet och
            högskolor där staten som arbetsgivare även fortsättningsvis kan
            runda lagen om anställningsskydd genom att låta en person vara
            tidsbegränsat anställd med stöd av någon annan reglering än LAS,
            såsom högskoleförordningen eller anställningsförordningen.
          </p>
          <p xml:id="i-4us2qbP6GoQxxsQFXwLves">
            Vänsterpartiet anser att det finns behov av att särskilt genomlysa
            de särskilda tidsbegränsade anställningsformer som är tillåtna
            inom den statliga sektorn. Men vi har föreslagit att ett första
            steg är att ta steg framåt genom en förbättrad generell reglering.
            Det bör införas en övre tidsgräns om maximalt 24 månader under
            de senaste fem åren för hur länge någon kan vara tidsbegränsat
            anställd, oavsett anställningsform, hos samma arbetsgivare innan
            anställningen övergår i en tillsvidareanställning. Detta bör alltså
            inte begränsas till tidsbegränsade anställningsformer enligt LAS
            utan även gälla andra tidsbegränsade anställningsformer inom högskolesektorn.
          </p>
          <p xml:id="i-DSdTuDuUwbhF8wTbfb1wGX">
            Regeringen har emellertid även låtit utreda hur tryggheten för
            forskare kan förbättras. Den s.k. forskarkarriärutredningen (SOU
            2016:29) har här kommit med flera intressanta förslag som det
            är viktigt att gå vidare med.
          </p>
          <p xml:id="i-X11p7drAWy2HkMCWxEGCgg">
            Bland annat föreslås att utbildningsbidraget för doktorander
            avskaffas fr.o.m. den 1 juli 2017. Att doktorander har fått ersättning
            genom utbildningsbidrag istället för genom lön som tillsvidareanställda
            har länge varit ett problem. För Vänsterpartiet är det självklart
            att den som utför arbete ska vara anställd och ha lön och övriga
            arbetsvillkor reglerade i kollektivavtal. En stor fördel med att
            anställa doktorander redan från första dagen på forskarutbildningen
            är att det kan leda till en större öppenhet i antagningen. Informationen
            om lediga platser kommer att spridas till fler vilket leder till
            fler kvalificerade sökande. Det kommer förhoppningsvis även att
            leda till att fler med utländsk bakgrund och fler från arbetarklassen
            antas samt att könsfördelningen kan bli jämnare i fler ämnen.
            Med ett öppnare antagningssystem finns också bättre möjligheter
            att bryta beroendeförhållanden mellan doktorander och handledare.
            För dem som efter examen söker sig utanför högskolevärlden för
            att arbeta är det också en bättre merit att ha varit anställd.
            Doktorandanställningar ökar forskarutbildades attraktionskraft
            på arbetsmarknaden.
          </p>
          <p xml:id="i-22R15QHvxYcgoncDyvwbfP">
            Samtliga statliga universitet och högskolor har nu själva fattat
            beslut om att ersätta alla utbildningsbidrag med anställning som
            doktorand. Det är därför nu högst rimligt att avskaffa utbildningsbidraget
            och också viktigt för att förebygga att problemet växer tillbaka
            i framtiden. Utbildningsbidraget för doktorander bör alltså avskaffas
            fr.o.m. den 1 juli 2017. Detta bör riksdagen ställa sig bakom
            och tillkännage för regeringen.
          </p>
          <p xml:id="i-MFn256jDvQ4j9aCLfpcKpM">
            Stipendiefinansiering under forskarutbildningen innebär en rad
            nackdelar. Doktorander som finansieras med stipendier har inte
            rätt till inkomstrelaterad ersättning vid sjukdom, föräldraledighet
            eller arbetslöshet. Försäkringskassan räknar inte heller stipendiefinansierad
            forskarutbildning som överhoppningsbar tid och därför har de doktorander
            som finansieras med stipendier inte någon vilande sjukpenninggrundande
            inkomst, SGI. Stipendierna räknas inte som pensionsgrundande inkomst
            och lärosätena kan inte heller teckna försäkringar för stipendiater.
            Stipendier är en förlegad finansieringsform dels på grund av den
            osunda konkurrens som skapas och den ekonomiska otrygghet det
            leder till, dels på grund av bristen på regler som gör det lätt
            att missbruka stipendierna.
          </p>
          <p xml:id="i-AHdB8HiaDTbgeePbv1Ka2a">
            Vänsterpartiet anser i likhet med Forskarkarriärutredningen att
            stipendiefinansiering på sikt bör avskaffas som tillåten finansiering
            under forskarutbildning. Utredningen har dock även kommit med
            en rad förslag för att skärpa reglerna för stipendiefinansiering:
            en tidsgräns för när doktoranderna istället ska anställas, ett
            lägsta belopp för stipendiernas nivå samt förbättrade villkor
            vid sjukdom eller föräldraledighet genom Kammarkollegiets försäkring.
            Regeringen bör gå vidare med Forskarkarriärutredningens (SOU 2016:29)
            förslag om bättre villkor för doktorander med stipendier. Detta
            bör riksdagen ställa sig bakom och tillkännage för regeringen.
          </p>
          <head xml:id="i-CvwezxxLzEpuwnKYSszPqi" type="h1">
            Studieavgifter för utländska studenter
          </head>
          <p xml:id="i-RdMaU3mLENnzz4U5vZ83G3">
            Vänsterpartiet anser att högskoleutbildning ska vara avgiftsfri
            för alla studenter oavsett var de kommer ifrån. Avgiftsbeläggningen
            av högskoleutbildningen för studerande utanför EES-området är
            ytterligare steg mot synen på kunskap och utbildning som en handelsvara
            och ett steg bort från de värden om frihet, jämlikhet, kritisk
            granskning och vetenskaplighet som högre utbildning bör stå för.
          </p>
          <p xml:id="i-SCyedBhskrsV2ryh4r43cs">
            Att människor från andra länder kommer till Sverige för att studera
            berikar den svenska högskolan och bidrar till höjd kvalitet. Sedan
            avgifterna infördes har vi sett en kraftig minskning av antalet
            utländska studenter. Det förekommer också en debatt om vilka villkor
            som ska gälla då en utländsk student inte är nöjd med sin utbildning
            i Sverige och kräver pengarna tillbaka.
          </p>
          <p xml:id="i-4FNjiSwEHjvzUMdPE2FJsY">
            Vår utgångspunkt är därför att studieavgifterna bör tas bort.
            Vi vill dock avvakta den utredning som regeringen nyligen har
            tillsatt där frågan ska kartläggas ur ett flertal perspektiv.
          </p>
        </div>
        <div type="motSignatures">
          <list>
            <item xml:id="i-DjCyyqvmfbTCiCMFRNgmeA">
              Linda Snecker (V)
            </item>
            <item xml:id="i-GvQr7d2tCBkMjemMaPjRX7">
              Ulla Andersson (V)
            </item>
            <item xml:id="i-7EB6NHEt6kkRjyubAHoWMV">
              Ali Esbati (V)
            </item>
            <item xml:id="i-6GPEUqCWbxxZBTJUoaWArv">
              Christina Höj Larsen (V)
            </item>
            <item xml:id="i-C7cUUP3GaS7yMnK4AU1E4e">
              Wiwi-Anne Johansson (V)
            </item>
            <item xml:id="i-7Wszpst5mcWy7WYJ5TB4Ph">
              Daniel Riazat (V)
            </item>
            <item xml:id="i-6nTZJ8i1ZoVMcpJRYWyxYS">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
