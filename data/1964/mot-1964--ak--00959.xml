<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__959/mot_1964__ak__959-001.pdf"/>
      <div type="motHeader" xml:id="i-Pj8F6wKey7tGRwg1radAoW">
        <div type="motTitle" xml:id="i-LnqrfSrWaBhNxbwyrTJ8wi"/>
        <div type="motSubmissionInfo" xml:id="i-CCcUiZdBCyqZLcfCcvbTzv"/>
      </div>
      <div type="motBody" xml:id="i-7aYUhysds5RLZrKJeMTwDq">
        <div xml:id="i-MMMkq8ddRUdSjjxpnuJm1W">
          <p xml:id="i-QB3nYctVq9hipNZFC71Bdh">
            Motioner i Andra kammaren, nr 959 år 1964 7
          </p>
          <p xml:id="i-Qw5pDUFq3hH16hsdhPhtpJ">
            Nr 959
          </p>
          <p xml:id="i-HKQE67dJD45d7R3vupcpvu">
            Av fru Sjövall m. fl., i anledning av Kungl. Maj:ts proposition
            nr 123, angående inrättande av en avdelning för kemi vid tekniska
            högskolan i Lund m.m.
          </p>
          <p xml:id="i-4MNzFZgz345VGELHnn3FK8">
            I proposition nr 123 föreslås bland annat inrättande av utbildning
            i bio- tekniska ämnen vid kungl. tekniska högskolan och Lunds
            tekniska hög- skola. Därvid förutsättes en uppdelning ske så,
            att utbildningen i Lund in- riktas på livsmedelsteknik medan undervisningen
            i Stockholm utformas för jäsnings- och läkemedelsindustriens behov.
            Önskemålet om en sådan utbildning har under lång tid framförts,
            och be- hovet därav är allmänt erkänt. Bland de utredningar som
            framhållit önsk- värdheten av denna utbildning kan nämnas jordbrukshögskoleutredningen
            och universitetsutredningen. Ingeniörsvetenskapsakademiens och
            Sveriges industriförbunds gemensamma bioteknikerutredning har
            även framfört kravet på en förbättrad utbildning inriktad på livsmedels-
            och läkemedels- industriens behov. Senast har förslag om sådan
            utbildning framlagts av me- jeriutredningen. Dessa olika önskemål
            om en förstärkning av denna utbildningslinje grun- dar sig på
            förhållandet att någon tillfredsställande sådan utbildning inte
            finns vid någon av de tekniska högskolorna. Visserligen finns
            en linje för biokemi vid tekniska högskolan i Stockholm, och även
            vid Chalmers tek- niska högskola förekommer sådan utbildning i
            anslutning till svenska insti- tutet för konserveringsforskning.
            Dessa linjer har emellertid ej utvecklats och givits ökade resurser
            i anslutning till den snabbt förlöpande utveck- lingen på dessa
            områden, och en förstärkning har därför ansetts angelägen. Det
            ökade behovet framkallas bland annat av livsmedelsindustriens
            snab- ba tillväxt. Allt större del av livsmedlen tillverkas industriellt
            och saluföres i djupfryst, färdiglagad eller konserverad form.
            Som exempel på utveck- lingstakten kan nämnas, att konsumtionen
            av djupfrysta livsmedel ökade 25 9 årligen mellan åren 1960 och
            1963. Konsumtionen det senare året var dock endast 5,5 kg per
            invånare mot något över 22 i USA. Det förefaller där- för sannolikt
            att en fortsatt snabb ökning kan väntas. Behovet av grundligt
            utbildad, kvalificerad personal för denna industrigren framstår
            därför som tydligt och måste anses som angeläget med hänsyn till
            hälso- och närings- synpunkter. Vilka risker som kan uppstå visas
            av de sporadiska förgift- ningsfall som förekommer och som till
            stor del beror på bristande kunskap
          </p>
          <pb facs="riksdagen-motions-pdf/data/1964/mot_1964__ak__959/mot_1964__ak__959-002.pdf"/>
          <p xml:id="i-MPQe61NWB7US8jWrhM83JH">
            8 Motioner i Andra kammaren, nr 9359 år 1964
          </p>
          <p xml:id="i-7jXxbPUtsrWnBVJdduGpFh">
            om rätt behandling av industriellt tillverkade livsmedel. Även
            i de fall där förgiftningsrisker inte förekommer är det angeläget
            att råvarorna behandlas och tillverkningsprocesserna utformas
            så att näringsvärdet i största möjliga utsträckning bibehålles.
            Även läkemedelsindustrien utgör en bransch som utvecklats snabbt,
            och dess omsättning har i fast penningvärde ungefär fördubblats
            från 1956 till 1963. Den fordrar ingenjörer med specialutbildning
            i organisk kemi och biokemi. För tillverkning av nya läkemedel,
            såsom antibiotika, har jäsnings- processer kommit till allt större
            användning. Även utom läkemedelsindustri- en har framkommit nya
            jäsningsprocesser för framställning av kemikalier. Andra industrigrenar
            som har behov av biotekniskt utbildad personal är fodermedels-
            och bekämpningsmedelsindustrien. Ytterligare ett viktigt område
            är vattenvården. En stark utbyggnad av reningsverk kan väntas
            under kommande år, och kraven på rening kommer att sättas högt.
            Därigenom framtvingas också en större användning av de biologiska
            reningsmetoderna. Behovet av kvalificerad personal för kontroll
            och studium av reningsanläggningar och reningsprocesser kommer
            därige- nom också att stiga. En utveckling av dessa processer
            för olika typer av indu- striellt avloppsvatten kan också beräknas
            bli nödvändig. Sådant arbete förut- sätter tillgång till tekniker
            med utbildning i biotekniska principer och arbets- metoder. Ett
            grundläggande ämne i detta sammanhang är mikrobiologi som ingår
            i den föreslagna undervisningen vid tekniska högskolan i Stockholm,
            de tekniska tillämpningarna ingår i det likaledes föreslagna ämnet
            bioke- misk teknologi. De nya tekniska processer som används i
            de nämnda industrigrenarna förutsätter en ny teknisk utbildning
            som anknyter till tidigare för den traditionella ingenjörsvetenskapen
            främmande områden, såsom biologi, medicin och genetik. En förändring
            av de tidigare utformade och nu till- lämpade kursplanerna och
            undervisningsämnena framstår därför som nöd- vändig. Den tidigare
            nämnda bioteknikerutredningen har sökt utreda behovet av ingenjörer
            med den angivna utbildningen och angivit detta till 20 ingen-
            jörer per år. Med hänsyn till att denna utredning redan är mer
            än två år gammal och att behovet av arbetskraft inom området kan
            väntas stiga kan denna siffra redan nu anses som låg. När de i
            propositionen föreslagna åt- gärderna hunnit ge effekt, har behovet
            stigit ytterligare. Att förslag om sådan utbildning nu framlagts
            måste därför anses till- fredsställande. Däremot förefaller de.
            föreslagna åtgärderna inte ge till- räckliga resurser för dessa
            utbildningslinjer. Vid tekniska högskolan i Stockholm omfattar
            det inom kemiavdelningen utarbetade förslaget två professorer
            och en laborator samt dessutom några speciallärare. Av de båda
            professurerna existerar den ena redan men skall enligt förslaget
            få ändrad omfattning och benämningen ändras från livs-
          </p>
          <pb facs="riksdagen-motions-pdf/data/1964/mot_1964__ak__959/mot_1964__ak__959-003.pdf"/>
          <p xml:id="i-16BngG47FtPDL2BvQRnb7u">
            Motioner i Andra kammaren, nr 959 år 1964 9
          </p>
          <p xml:id="i-Df9sjGDpe2itKYVwNudXVA">
            medelskemi till biokemi. Den andra åstadkommes genom att speciallärar-
            befattningen i jäsningslära ombildas till professur i biokemisk
            teknologi. I propositionen föreslås nu endast förändringen av
            den existerande profes- suren men inte någon annan högre tjänst.
            Någon förstärkning av utbildningen föreslås alltså inte. Dessutom
            bör beaktas, att utbildningen i jäsningslära under de senaste
            åren genom frivilliga insatser varit större än anslaget motsvarat.
            Detta har åstadkommits i förhoppning om en kommande utök- ning
            av undervisningen enligt det av avdelningen för kemi framlagda
            och av överstyrelsen för de tekniska högskolorna i sina petita
            framförda för- slaget. Då ett sådant provisorium emellertid ej
            kan upprätthållas under längre tid utan statligt stöd, kommer
            ett bifall till propositionens förslag att i realiteten betyda
            en försvagning av undervisningen. Vid tekniska högskolan i Lund
            föreslås en professur i livsmedelsteknologi men ej några andra
            högre tjänster. Detta kan jämföras med det lärarbehov som angivits
            i mejeriutredningens förslag, där majoriteten för den före- slagna
            undervisningen vid tekniska högskolan i Stockholm förutsatt tre
            professurer och en laboratur vid motsvarande linje och med det
            av reser- vanterna stödda förslaget om undervisning vid en livsmedelsteknisk
            linje vid lantbrukshögskolan, omfattande tre professurer och sju
            laboraturer. Dessutom anger propositionen, att någon nybyggnad
            av lokaler inte moti- veras av den livsmedelstekniska linjen,
            eftersom lokaler och utrustning kan ställas till förfogande vid
            Alnarps mejeriinstitut. Några närmare uppgifter om resurserna
            där lämnas inte, men man kan ifrågasätta om lokalerna är till-
            räckliga för den ökning av elevantalet som kan förutses. Vid den
            hittills- varande mejeriingenjörsutbildningen har under de senaste
            10 åren den högsta intagningen varit 10 elever, varvid kurser
            anordnats endast vart- annat år. Vid kemiavdelningen i Lund beräknas
            däremot en årlig intagning av 80 teknologer i första årskursen
            och 50 universitetskemister i tredje årskursen, vilket alltså
            tillsammans utgör 130 teknologer som skall studera någon av de
            fyra linjerna. Om de fördelar sig lika på de olika linjerna, och
            erfarenheten från tekniska högskolan i Stockholm antyder närmast
            att den biotekniska utbildningen är mer attraktiv än övriga linjer,
            blir alltså följden en väsentlig ökning av elevantalet. Den utredning
            som tidigare planerat kemiavdelningen anger också behovet av lokaler
            för en tillkommande bio- teknisk avdelning till 2 500 m?. Det
            måste därför framhållas, att den nu föreslagna utbildningslinjen
            inte får betraktas som mindre viktig än de tre övriga och att
            planeringen av dess behov av lokaler, personal och utrustning
            inte får göras mindre nog- grant än som skett för de tre övriga.
            En utredning av lokal- och utrustnings- behovet i Lund för den
            nya linjen bör därför utföras på liknande sätt som för de övriga
            tre linjerna och så snabbt, att någon försening ej orsakas utan
            utbildningen kan inledas samtidigt vid alla fyra linjerna. Om
            det vid en sådan planering visat sig, att vid Alnarp existerande
            lokaler eller utrust-
          </p>
          <pb facs="riksdagen-motions-pdf/data/1964/mot_1964__ak__959/mot_1964__ak__959-004.pdf"/>
          <p xml:id="i-4VxJWEpFdXJgULLEkYhC6R">
            10 Motioner i Andra kammaren, nr 959 år 1964
          </p>
          <p xml:id="i-PC26Wt9XT6vQ1ftr1Wb9Px">
            ning kan utnyttjas, bör naturligtvis detta ske, men däremot bör
            den nya lin- jen inte hänvisas till mindre lämpliga lokaler därför
            att dessa redan exi- sterar. Vid bedömning av propositionens förslag
            måste också behovet av snabba åtgärder beaktas. Det är angeläget
            att de fattade besluten snarast ger ingenjörer med bioteknisk
            utbildning. I Lund kan emellertid intagning av teknologer tidigast
            ske 1965, vilket betyder att de första ingenjörerna tidi- gast
            examineras 1969, och möjligheten av förseningar kan inte uteslutas.
            Däremot skulle vid ett snabbt avgörande en förstärkt utbildning
            kunna inledas vid tekniska högskolan i Stockholm redan hösten
            1964 och i varje fall 1965. De färdiga ingenjörerna skulle då
            utexamineras redan år 1965 eller 1966. Dessa ingenjörer saknar
            visserligen utbildning i livsmedelstekno- logi men bör dock genom
            sin övriga biotekniska utbildning vara mer läm- pade för livsmedelsindustriens
            behov än de nu tillgängliga och under mel- lantiden fram till
            examinationen av biotekniker i Lund inledes vara värde- fulla
            även för denna industrigren. Tidsvinsten blir alltså i detta fall
            minst tre år. Lokaler finns redan tillgängliga i Stockholm som,
            om också med nå- gon svårighet, kan möjliggöra den utvidgade utbildningen.
            Som sammanfattande omdöme om propositionens förslag till bioteknisk
            utbildning kan sägas, att dessa inte torde vara tillräckliga för
            att häva efter- släpningen på detta område och att mer omfattande
            åtgärder torde fordras. Med stöd av vad ovan anförts hemställes,
            att riksdagen beslutar om ombildning av speciallärarbe- fattningen
            i jäsningslära vid kungl. tekniska högskolan till professur i
            biokemisk teknologi. Stockholm den 17 april 1964
          </p>
          <p xml:id="i-2EuR9hvQetQmGRbSKk8sRt">
            Elisabet Sjövall
          </p>
          <p xml:id="i-Np5XVpaLYBJk7jusukX2jp">
            Bertil von Friesen Bo Turesson Robert Johansson i Dockered
          </p>
        </div>
      </div>
    </body>
  </text>
</TEI>
