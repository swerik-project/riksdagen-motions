<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00422">
  <teiHeader>
    <fileDesc>
      <titleStmt>
        <title>Den kliniska forskningen i Uppsala</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den kliniska forskningen i Uppsala</title>
          <idno type="rdwebb">H102Ub422</idno>
          <rs type="number">Ub422</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub422/text</ref>
          <ref type="dokument_url_html">http://data.riksdagen.se/dokument/H102Ub422</ref>
          <ref type="dokumentstatus_url_xml">http://data.riksdagen.se/dokumentstatus/H102Ub422</ref>
          <ref type="doc">http://data.riksdagen.se/fil/3002D02C-35AE-4981-918F-4F636A8EAFD2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A964TdQkbrQpUuEXTjB7gj" type="signed"/>
        <correspContext corresp="i-A964TdQkbrQpUuEXTjB7gj">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-UtGpWby5hDYLPqfqRa3uSJ" type="numbering">
          <date when="2013-10-07"/>
        </correspAction>
        <correspAction xml:id="i-L9dQBbCxifTvnf1LN7C25H" type="submission">
          <date when="2013-10-03"/>
        </correspAction>
        <correspAction xml:id="i-KvuwQ9o75QuxbeX1gW2fcz" type="transfer">
          <date when="2013-10-03"/>
        </correspAction>
        <correspAction xml:id="i-81C6aaXiAHaGHzTMktU4Pj" type="assigned"/>
        <correspContext corresp="i-81C6aaXiAHaGHzTMktU4Pj">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WXYaRrFzRddXnp9grii8GH" type="motHeader"/>
      <div xml:id="i-9vNWHZqBAhQiwVwEW973jf" type="motBody">
        <div xml:id="i-Mf9uHm1i3b3xxCBrWtLn5X" type="motProposal" subtype="förslag">
          <head xml:id="i-Gze94Tq3YxK1vDn4GSf8Rq">
            Förslag till riksdagsbeslut
          </head>
          <p xml:id="i-3sQ6GqVVX7Kqr9XZDQ8YQR">
            Riksdagen tillkännager för regeringen som sin mening vad som
            anförs i motionen om att utreda hur staten på bästa sätt kan bidra
            till stärkt klinisk forskning i syfte att tillvarata patienters
            bästa och bidra till nya arbetstillfällen och vetenskaplig utveckling.
          </p>
        </div>
        <div xml:id="i-8zJ8psTZ2RegMtX8LmS45M" type="motContent">
          <head xml:id="i-DjNvEF2aDRjZnWm2LDr8t8" type="h1">
            Motivering
          </head>
          <p xml:id="i-RnA1cNFF4hg6JHK5KCTum2">
            Sverige, och särskilt Uppsala, har spelat en viktig roll i medicinsk
            klinisk forskning, alltsedan kontrollerade forskningsstudier blev
            normen och Helsingforsdeklarationen om mänskliga rättigheter blev
            fundamentet för denna forskning. Här har nya läkemedel tagits
            fram och studerats. De läkemedelsbolag som växte fram under senare
            hälften av 1900-talet – samt det faktum att läkemedelsindustrin
            och akademin korsbefruktade varandra i orter som Uppsala, Stockholm/Södertälje,
            Göteborg och Lund – ledde till att Sverige tidigt intog en tätposition
            inom klinisk läkemedelsutveckling.
          </p>
          <p xml:id="i-A7Fx1kYzhX2cFsfSC1NyDV">
            Framgångsfaktorer som gav Uppsala ett innovativt forskningsklimat
            var bland annat Akademiska sjukhuset, universitetet med farmaceutiska,
            medicinska och naturvetenskapliga fakulteter, Läkemedelsverket
            och – inte minst – det stora och globala läkemedelsföretaget Pharmacia.
            En mängd mindre och högt specialiserade företag växte också fram
            med så kallade fas I-enheter för de absolut tidigaste studierna
            på människa, bolag för analytisk verksamhet och instrumentproduktion,
            specialiserade konsultbolag osv.
          </p>
          <p xml:id="i-CHzkikfDAX3ta8P7YARMAJ">
            Studenter lockades till Uppsala universitets grundutbildningar
            inom de medicinsk-farmaceutiska disciplinerna samt inte minst
            forskarutbildningar, vilket resulterade i en mycket välutbildad
            grupp människor med nationellt och internationellt sett hög grad
            av expertis inom läkemedelsutveckling. Än i dag märks detta på
            Läkemedelsverket i Uppsala som placerar Sverige på en topplats
            i Europa vad gäller rapportörskap för myndigheten i EU-ansökningar
            av nya läkemedel (Läkemedelsverkets Innovationskontor, 20 September
            2013).
          </p>
          <p xml:id="i-CQGycP1BFG9GMEe4jkca2Y">
            Dock är utvecklingen mycket oroande: där Sverige för 15-20 år
            sedan spelade en mycket viktig internationell roll har vi nu blivit
            passerade av ett flertal länder i statistiken över länder där
            läkemedelsindustrin förlägger sina kliniska forskningsstudier.
            Sverige har framför allt tappat mot andra länder när det gäller
            stora registreringsstudier i sen fas, de så kallade fas III-studierna
            som kräver tillgång till stora patientpopulationer. (Källa: Clinical
            Trials Roundup: Trials of Innovation, Citeline 2012).
          </p>
          <p xml:id="i-6TFBukMSKFRBNKWPZMW2cy">
            Klart är också att det sedan en lång tid råder en tillbakagång
            vad gäller den forskande läkemedelsindustrins aktiviteter. Sedan
            1997 har det totala antalet ansökningar till Läkemedelsverket
            om att starta kliniska prövningar i princip halverats, och sedan
            2004 har de forskande bolagen som är knutna till Läkemedelsindustriföreningen,
            LIF, nästan halverat sina ansökningar (Källa: LIFs FoU-enlät för
            2012).
          </p>
          <p xml:id="i-MzG2VnMme6XgTAUBktgWVK">
            Sedan 2004 har också det totala antalet anställda inom LIF:s
            medlemsföretag minskat med 45 procent. Antalet personer anställda
            inom klinisk forskning har nästan halverats. Det har försvunnit
            7 000 arbetstillfällen från den forskande läkemedelsindustrin
            jämfört med 2004, allt i takt med att den forskande läkemedelsindustrin
            förlägger sin kliniska läkemedelsforskning i andra länder än Sverige.
          </p>
          <p xml:id="i-7QVFmh3ot52Wftwv9rGbjp">
            Denna mycket oroande utveckling har flera olika orsaker, fastlagda
            i olika utredningar: en pressad sjukvård, att landstingen inte
            beställer forskning utan bara vård, att det inte längre är lika
            meriterande för läkare och sjuksköterskor att delta i klinisk
            läkemedelsforskning osv. Sannolikt beror det även på ökade kostnader
            för att utföra klinisk forskning, en svag försäljningstillväxt
            rörande nya och innovativa läkemedel, företagsfusioner, nya organisationsformer
            samt att kliniska prövningar i högre grad läggs ut på kontraktsforskningsföretag.
          </p>
          <p xml:id="i-J6QAPo2txnc3RGcLidDyoK">
            Risken är att Sverige nu tappar kompetens i takt med att den
            äldre generationen anställda i läkemedelsindustri, sjukvård och
            myndigheter börjar gå i pension samtidigt som en del av de universitetsutbildningar
            som förut ledde till jobb inom klinisk läkemedelsforskning inte
            längre lockar lika många studenter. Inte lika många nyutexaminerade
            får heller längre dessa jobb.
          </p>
          <p xml:id="i-L3ArvJSwSzqsf7n9AoN5GH">
            Sverige kan återta den mark som förlorats, men inte utan kraftfulla
            åtgärder. Dessa bör bygga på de fördelar vi fortfarande har:
          </p>
          <p xml:id="i-KNxNNEZdeSeeassYvnntkT">
            Vi har när det gäller många högt specialiserade terapiområden
            – som t.ex. onkologi (läran om tumörsjukdomar) och hematologi
            (blodsjukdomar) – ofta en centraliserad vård med högt specialiserade
            kliniker på våra universitetssjukhus. Vid dessa universitetssjukhus
            finns koncentrerat prekliniska forskningscentra av mycket hög
            internationell klass.
          </p>
          <p xml:id="i-Lf1EgVYcKW1Pym5nHYVxPh">
            Vi har en infrastruktur och en vårdapparat som leder till att
            patienter inom högt specialiserade och forskningstäta discipliner
            ofta remitteras till universitetssjukhusen för åtminstone delar
            av sin behandling.
          </p>
          <p xml:id="i-WqGZupjo9UhvSDQRm6XavN">
            Vi är ännu så länge nästan unika i världen vad gäller våra olika
            befolkningsregister baserat på personnummer. Detta är dock färskvara
            – många länder bygger upp konkurrenskraftiga infrastrukturer för
            nationella register.
          </p>
          <p xml:id="i-TyCpBSbqcmGGzPnoP4gwKd">
            Vi har internationell sett mycket väl uppbyggda och fungerande
            biobanker. Vi har pågående initiativ i stil med U-CAN i Uppsala/Umeå
            som har som avsikt att koordinera medicinsk forskning och register/biobanker
            över en större del av landet.
          </p>
          <p xml:id="i-6Ppfm7B9J8YC9UvWvAJVDo">
            Vi har en god medicinsk tradition, en god innovativ tradition
            och en välutbildad befolkning med förståelse för vikten av forskning
            som en hörnsten i samhället.
          </p>
          <p xml:id="i-Pa9hyxwqoqfbdjiwJcZQE">
            För att nå en internationell tätposition igen, som kan skapa
            nya jobb och lockar till sig internationella läkemedelsbolag,
            behöver Sverige satsa på att bygga upp infrastrukturen och förutsättningarna
            för klinisk läkemedelsforskning i tidig fas. Detta kan ske genom
            att identifiera och stimulera den så kallat translationella läkemedelsforskningen
            på våra universitetssjukhus, där förutsättningarna finns att bygga
            upp centra med såväl preklinisk som diagnostisk och klinisk expertis.
            (Translationell forskning bygger på nära och ömsesidigt utbyte
            med konkreta vårdfall. Utgångspunkten är patientens hälsosituation,
            och syftar till bättre diagnostik och terapi för patienten.).
          </p>
          <p xml:id="i-JWtfjqRVjVeeEzwxC7ux8G">
            Sverige skulle kunna stimulera till att denna forskning kopplas
            till prospektiva realtidsregister som innefattar så många patienter
            som möjligt och att den länkas till våra existerande nationella
            register samt till våra biobanker. På så sätt kan vi med relativt
            få patienter, men med högsta klassens prekliniska och kliniska
            insatser koppla realtidsbehandlingen av patienter i kliniska forskningsstudier
            till såväl ett uppbyggande av framtida register som till att koppla
            vetenskapliga fynd till de större populationer som finns representerade
            i befintliga register och biobanker. Detta skulle skapa förutsättningar
            att bygga upp något unikt, till patienters bästa och till förmån
            för nya arbetstillfällen och vetenskaplig utveckling.
          </p>
          <p xml:id="i-5cQBmz1UnbJxY4f5igi1eo">
            Exempelvis kunde detta ske genom att en patient med en cancerdiagnos
            tillfrågas vid tillfället för diagnosen om han/hon samtycker till
            att biopsier och blod samlas för en genetisk karaktärisering av
            kända och okända avvikelser för just denna typ av cancer. Om patienten
            går med på detta gör man ingenting i nuläget, utan fortsätter
            med bästa möjliga rutinbehandling, men i ett senare skede kan
            informationen bidra till forskningen.
          </p>
          <p xml:id="i-Li1kBojSGAafBfqQe3XPAw">
            För att utveckla denna typ av verksamhet krävs att regeringen
            också träder in på scenen och möjliggör denna typ forskning. Hur
            detta ska kunna ske på bästa sätt bör blir föremål för en utredning,
            vilket bör ges regeringen till känna.
          </p>
        </div>
        <div xml:id="i-GeEXA1BZUD8D5Bgdcr1i1P" type="signatureBlock">
          <list xml:id="i-2PeqPbAwfTXi3D2brHGyV8">
            <item xml:id="i-5NnzrgGqpNRUZqZ5WdjzMh" who="i-Ybw8JnrmHGCsqpipBke8a7" type="signature">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
