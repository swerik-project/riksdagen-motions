<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00018">
  <teiHeader>
    <fileDesc>
      <titleStmt>
        <title>med anledning av skr. 2011/12:135 Riksrevisionens rapport om att hantera brottmål effektivt  en utmaning för regeringen och rättsväsendet</title>
        <author corresp="i-NXkJirA9Eh3xDV8PPU3eVE">av Kent Ekeroth (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:135 Riksrevisionens rapport om att hantera brottmål effektivt  en utmaning för regeringen och rättsväsendet</title>
          <idno type="rdwebb">GZ02Ju18</idno>
          <rs type="number">Ju18</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju18/text</ref>
          <ref type="dokument_url_html">http://data.riksdagen.se/dokument/GZ02Ju18</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju18</ref>
          <ref type="doc">http://data.riksdagen.se/fil/EC3E6563-01DD-4CDB-B4B3-CFE4EF0856C3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-2VHSr5H2jnNyhKAZbiD3gC"/>
        <correspContext corresp="i-2VHSr5H2jnNyhKAZbiD3gC">
          <ref>Regeringsskrivelse 2011/12:135</ref>
        </correspContext>
        <correspAction xml:id="i-m5rLyt6iUS8fMRt6H3UMi" type="signed"/>
        <correspContext corresp="i-m5rLyt6iUS8fMRt6H3UMi">
          <note type="signatory" corresp="i-NXkJirA9Eh3xDV8PPU3eVE"/>
        </correspContext>
        <correspAction type="referral" xml:id="i-JKoWLyktPdHm8GZLC91Hez">
          <date when="2012-04-27"/>
        </correspAction>
        <correspAction type="dismissal" xml:id="i-ADJNTmrdt8HBgZE1rnJETS">
          <date when="2012-04-27"/>
        </correspAction>
        <correspAction type="referral" xml:id="i-Q86rAHttvTji5aKLHj3xdA">
          <date when="2012-04-27"/>
        </correspAction>
        <correspAction type="dismissal" xml:id="i-X3Nca1D6HFDkh5tPMkez9X">
          <date when="2012-04-27"/>
        </correspAction>
        <correspAction type="submission" xml:id="i-NVH5w985T1xufw4v1oTBBt">
          <date when="2012-04-25"/>
        </correspAction>
        <correspAction type="transfer" xml:id="i-CbvAmNiUiLy2gfzicfQ7ts">
          <date when="2012-04-25"/>
        </correspAction>
        <correspAction type="assigned" xml:id="i-2Phc9zR2ViWiRgQfiv6Z5r"/>
        <correspContext corresp="i-2Phc9zR2ViWiRgQfiv6Z5r">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-4XTAhb3o1vWT4coBs3DJnU">
            Förslag till riksdagsbeslut
          </head>
          <list style="ol">
            <item xml:id="i-LmhSVr5kJC2V9ajR1LvZ3x">
              Riksdagen tillkännager för regeringen som sin mening vad som
              anförs i motionen om att en tredje-gången-gillt-princip ska införas
              för vålds-, narkotika- och sexualbrottslighet.
            </item>
            <item xml:id="i-KBd4oGeJtpcXksApQmPgTe">
              Riksdagen tillkännager för regeringen som sin mening vad som
              anförs i motionen om att elektronisk fotboja ska bli obligatorisk
              för vålds-, narkotika- och sexualbrottslingar under en period
              efter avtjänat straff.
            </item>
            <item xml:id="i-TGwPQhZqMSyi8aGZQXruer">
              Riksdagen tillkännager för regeringen som sin mening vad som
              anförs i motionen om att ordningsbot för snatteri ska kunna utfärdas
              direkt av polis på brottsplatsen.
            </item>
            <item xml:id="i-FWDuj3qn535QTni2qgaUG8">
              Riksdagen tillkännager för regeringen som sin mening vad som
              anförs i motionen om att polisen nattetid eller när risk för annan
              allvarlig brottslighet föreligger tillfälligt ska kunna avvisa
              brottsanmälningar som kan vänta till nästkommande dag utan förvärrad
              skada.
            </item>
            <item xml:id="i-DwhmM1SuMTm7zw8yzm131m">
              Riksdagen tillkännager för regeringen som sin mening vad som
              anförs i motionen om att polisen ska kunna avvisa anmälningar
              som uppenbart inte rör brott och som ändå kommer att avskrivas,
              t.ex. anmälningar om borttappade föremål av ringa värde eller
              rena försäkringsärenden.
            </item>
            <item xml:id="i-RUdgHiXW7tvW79HJNGgNEu">
              Riksdagen tillkännager för regeringen som sin mening vad som
              anförs i motionen om att regeringen skyndsamt ska återkomma med
              underlag om vilka av polisens arbetsuppgifter som bättre kan utföras
              av andra samhällsaktörer.
            </item>
            <item xml:id="i-SfRLPp2TeCcmcEawHyds1R">
              Riksdagen tillkännager för regeringen som sin mening vad som
              anförs i motionen om att sekretessreglerna och samtalsordningen
              mellan SOS Alarm och länskommunikationscentralen bör ändras så
              att polisen kan få uppgifter om akuta ärenden samtidigt som övrig
              räddningstjänst.
            </item>
          </list>
        </div>
        <div type="motContent">
          <head type="h1" xml:id="i-5F7sfQaJ41RbR4k9fFnyWR">
            Motivering
          </head>
          <p xml:id="i-87rRpdLmYEtX2TPGVgT8sT">
            I Riksrevisionens rapport har regeringens styrning av rättsväsendets
            verksamhet bl.a. granskats utifrån fyra centrala måluppfyllelseindikatorer:
            minskad brottslighet, minskat antal återfall i brott, ökad brottsuppklaring
            och kortare genomströmningstider.
          </p>
          <p xml:id="i-U6wcxkyjqEsg1gSnhKRBbb">
            En slutsats Riksrevisionen drar utifrån granskningarna är att
            regeringen inte har lyckats effektivisera viktiga delar i rättsväsendet
            och rättskedjan. Det finns fortfarande flera brister och svaga
            länkar i rättskedjan från anmälan till dom och verkställighet
            av straff. Det finns också brister i det brottsförebyggande och
            i det återfallsförebyggande arbetet. En förklaring till detta
            är regeringens bristfälliga styre. 1
          </p>
          <p xml:id="i-2nVe8nkdaNfhRM2huiLwnw">
            Regeringens övergripande bedömning av granskningen är att den
            utgör ett alltför förenklat tillvägagångssätt för att mäta effektiv
            styrning av rättsväsendet. Vad gäller indikatorn minskad brottslighet
            så instämmer jag i regeringens mening om att brottsutvecklingen
            delvis påverkas av faktorer som ligger utanför rättsväsendets
            verksamhet. Brottsligheten beror ju faktiskt till stor del även
            på sittande regeringars misslyckade invandringspolitik och andra
            sociala förhållanden i samhället.
          </p>
          <p xml:id="i-DbNZsNbQcnZML4ngDwLQTf">
            Vidare anser jag inte heller att ökade genomströmningstider inom
            polis och åklagarväsen nödvändigtvis är ett bra mått på effektivitet.
            Ökad genomströmning är ett alltför trubbigt kvantitativt mått
            på effektivitet och kan lätt leda till felaktiga slutsatser. Andelen
            tekniskt uppklarade brott har t.ex. ökat markant under 20062010
            medan personuppklaringen har legat ungefär konstant. Antalet anmälda
            brott som har lagts ned utan att man har knutit en gärningsman
            till brotett har således ökat och möjligt haft minskande verkan
            på genomströmningstiderna. Samtidigt är minskade genomströmningstider
            genom avskrivning inte någon kvalitativ ökning eftersom man som
            det heter i folkmun inte har löst fler brott. Minskade genomströmningstider
            i sig bör således inte utgöra ett mått på effektivitet om det
            inte specifikt kopplas till positiva utfall.
          </p>
          <p xml:id="i-9aR7oXnMcVyPhz37DoHRNb">
            De övriga två indikatorerna är dock av sådan beskaffenhet att
            de i hög grad påverkas av rättsväsendet och i sig själva också
            är positiva utfall. De får därmed också anses utgöra mått med
            hög validitet på om regeringens styrning av rättsväsendet har
            varit fullgod.
          </p>
          <head type="h2" xml:id="i-AKE6CAMrsX9b9gD6X4zcuS">
            Minskat antal återfall i brott
          </head>
          <p xml:id="i-8quVLJBhVDtEt3KLRrR5Qt">
            Vad gäller återfall i brott konstaterar Riksrevisionen att någon
            statistik fr.o.m. 2006 till i dag inte finns. 2 Regeringen svarar
            att man har gett Brå i uppdrag att ta fram ny återfallsstatistik
            som underlag för styrning och uppföljning av kriminalvården. 3
            Denna statistik är i skrivande stund fortfarande inte färdigställd.
            Enligt den statistik som finns har återfallsfrekvensen för brottslingar
            ökat successivt sedan mitten av 90-talet fram till 2005. Under
            det sista året återföll 39 procent av tidigare lagförda brottslingar
            inom en treårsperiod. 4 Mot denna bakgrund är det alarmerande
            att regeringen inte har säkerställt att underlag har tagits fram
            fr.o.m. 2006 och framåt. Den nuvarande regeringen har alltså styrt
            kriminalvården utan övergripande vetskap om styrningen har varit
            effektiv och om återfallsfrekvensen har ökat eller minskat.
          </p>
          <head type="h2" xml:id="i-43baZqSyrRiAGJXC6CKsdr">
            Ökad uppklaring av brott
          </head>
          <p xml:id="i-DNJc9TESaraGERrMPwpkFp">
            Vad gäller brottsuppklaring beskriver regeringen hur antalet
            personuppklarade brott har ökat med 22 procent under perioden
            20052010. 5 För det första är den totala mängden personuppklarade
            brott inget bra mått på rättsväsendets effektivitet. Detta eftersom
            måttet inte tar hänsyn till befolkningsökningen, ökning av antal
            brott eller anmälningsbenägenhet som av naturliga skäl också ökar
            antalet uppklaringar totalt. I stället är det relevanta måttet
            personuppklaringsprocent eftersom det mäter rättsväsendets uppklaringseffektivitet
            oavsett dessa övriga variabler. För det andra torde den relevanta
            tidsperioden vara fr.o.m. 2006 till det år den nuvarande regeringen
            tillträdde. Ser vi till detta kan vi utifrån Brås statistik utläsa
            att personuppklaringsprocenten för samtliga brott år 2006 var
            18 procent och att det inte har skett någon ökning fram till i
            dag. 6 Tvärtom låg personuppklaringsprocenten år 2011 fortfarande
            på 18 procent. 7
          </p>
          <p xml:id="i-VBKupG3dedCaRu4c7qk81i">
            Sammanfattningsvis framgår det alltså att regeringen har styrt
            rättsväsendet under ca sex år utan övergripande underlag för hur
            deras styrning har påverkat den ökande återfallsfrekvensen och
            utan att den redan mycket låga personuppklaringsprocenten för
            brott har ökat.
          </p>
          <p xml:id="i-2Cx2o588R6veNLgVp2spyd">
            För att komma till rätta med regeringens ineffektiva styrning
            av rättsväsendet finns inga enkla lösningar men det finns lösningar.
            För att komplettera Riksrevisionens styrrekommendationer presenterar
            jag därför härunder också förslag i syfte att bereda väg för ett
            effektivare rättsväsende.
          </p>
          <head type="h2" xml:id="i-RwXqs2VoSzr7ohgbX8aUqM">
            Minskat antal återfall i brott
          </head>
          <head type="h3" xml:id="i-Bgic3xJCkBB9ryJT1oA8jv">
            Princip om tredje gången gillt
          </head>
          <p xml:id="i-5Ww6PjDStY54ZVBJ7GjdZr">
            Principen tredje gången gillt bör gälla för vålds-, sexual- och
            narkotikabrott som har resulterat i fängelsedom (också villkorlig
            sådan). Om en person för tredje gången inom en viss tidsperiod,
            som får undersökas närmare, begår ett sådant brott bör gärningsmannen
            per automatik dömas till lagens maxstraff för det brottet. Om
            det vid det tredje tillfället begås s.k. flerfaldig brottslighet
            ska brottslingen dömas till maxstraffet för det brott som har
            det högsta maxstraffvärdet. Till detta maxstraff ska även läggas
            det maxtillägg som ges vid flerfaldig brottslighet. Det är här
            av största vikt att den kriminelle upplyses, både vid det första
            och andra brottstillfället, om allvaret i situationen och om vilket
            straff som kan tänkas vänta i händelse av ett tredje brottstillfälle.
            Genom detta förslag ska samhället ges möjlighet att markera kraftfullt
            och avskräckande mot dem som precis har inlett sin kriminella
            bana.
          </p>
          <head type="h3" xml:id="i-4S6ss8uxogvVaEziyq1iaC">
            Obligatorisk elektronisk fotboja för frisläppta grova brottslingar
          </head>
          <p xml:id="i-Bhcwe57V8fKecoyShiP57i">
            Vidare bör grova vålds-, sexual-, narkotika- och organiserade
            brottslingar obligatoriskt förses med elektronisk fotboja vid
            frisläppande. Det bör även utredas om denna åtgärd även ska användas
            mot dem som får sluten ungdomsvård som påföljd, vilket med tanke
            på återfallsgraden bland dessa borde vara fördelaktigt. Fotbojan
            ska bäras under en period som ska stå i proportion till det tidigare
            fängelsestraffet. En brottsling som har begått något av ovanstående
            brott och som har suttit i fängelse eller sluten ungdomsvård i
            fyra år bör exempelvis bära en sådan elektronisk fotboja i ett
            år därefter. En person som har suttit åtta år bör ha en längre
            period med fotboja, exempelvis två år. På så sätt ska en förebyggande
            effekt stärkas genom att den frisläppte vet att denne är under
            kontroll samtidigt som det blir lättare att utreda brott om personen
            med fotboja faktiskt återfaller i brott.
          </p>
          <head type="h2" xml:id="i-UofE6YSB7vvYdp9Wx7pSkb">
            Ökade genomströmningstider av kvalitativ karaktär
          </head>
          <head type="h3" xml:id="i-WSg5vwq2rb1hmqgxivCgXv">
            Ordningsbot för snatteri
          </head>
          <p xml:id="i-P1Hc8BzVBCMH544ihxHuVC">
            Enligt dagens lagstiftning i rättegångsbalken får ordningsbot
            ges på plats för brott för vilket inte är föreskrivet strängare
            straff än böter. Ringa tillgreppsbrott som klassas som snatteri
            kan i dag enligt brottsbalken dock förutom böter också ge fängelse
            i högst sex månader. Tillgreppsbrott är den vanligaste brottstyp
            som anmäls i Sverige. Av dessa är otaliga snatteribrott. Enligt
            Brå skedde 2010 nästan 17 000 lagföringar med anledning av snatteri.
            8 Givetvis går inte alla dessa brott till domstol utan åklagaren
            kan besluta om strafföreläggande och åtalsunderlåtelse för att
            snabba på rättsprocessen. Vid snatteribrott som begås under sådana
            omständigheter att den skyldige både har erkänt och att omständigheterna
            talar för att gärningsmannen inte kommer att dömas till fängelse
            bör poliser på plats kunna utfärda ordningsbot direkt. På så sätt
            behöver inte ärendet nå ända till åklagare och belasta rättskedjans
            genomströmningstider ytterligare.
          </p>
          <head type="h3" xml:id="i-rD2isQCCVwcboXkNCqCui">
            Från absolut till selektiv anmälningsbehandlingsplikt av brott
            för polisen
          </head>
          <p xml:id="i-McRfRhZWvJfc1rHWBMyZiy">
            I dag är Sveriges poliser skyldiga att behandla anmälningar om
            brott, såväl muntliga som skriftliga, utan uppskov och oavsett
            polismyndighet. Undantag är endast om anmälaren uppträder våldsamt
            eller försvårar att anmälan upptas. 9 Detta är problematiskt av
            flera orsaker. För det första betyder det att poliser ibland blir
            tvungna att överge bevakning av vissa brottsbelastade platser
            (t.ex. vid stökiga krogmiljöer) för att åka och ta emot anmälan
            från någon som anmäler ett brott som är av mindre betydelse och
            som hade kunnat vänta (t.ex. en upptäckt parkeringsskada). Detta
            med konsekvensen att allvarliga brott som annars hade kunnat förhindras
            begås på den plats polisen tvingats lämna. För det andra betyder
            det att polisen är skyldig att ta emot anmälningar nattetid om
            brott som är av mindre betydelse och som hade kunnat anmälas nästkommande
            dag. Detta med konsekvensen av ökade kostnader för poliser i tjänst
            på obekväm arbetstid. För att effektivisera polisens arbete bör
            polislagen därför justeras och ge poliser rätt att tillfälligt
            avvisa vissa typer av anmälningar. Kvälls- och nattetid bör anmälningar
            om sådana brott som utan skada kan vänta till nästkommande dag
            hänvisas till ett dagtidsöppet kontaktcenter. Anmälningar om brott
            av mindre allvarlig karaktär som kan vänta utan förvärrad skada
            bör också kunna nedprioriteras. Anmälan bör i stället kunna hänvisas
            till inlämning under annan tid då polisen bedömer att det inte
            föreligger någon risk för allvarlig brottslighet på annan plats.
          </p>
          <p xml:id="i-8eKz1nSkqPaepx6nzKqHK4">
            I dag är poliser också skyldiga att behandla anmälan om brott
            även när det gäller sådana företeelser som inte utgör brott. 10
            Det kan röra sig om människor som inte är helt tillräkneliga och
            vill anmäla saker som varken lagstiftningen eller den generella
            medborgaren uppfattar som brott. Det kan också röra borttappade
            föremål och anmälningar som endast rör rena försäkringsärenden.
            Anmälningar som polisen varken kan eller ska utreda. Trots att
            dessa ärenden avskrivs av naturliga skäl så krävs det att anmälas
            upptas av polisen, att den registreras och sedan behandlas för
            att kunna avskrivas. Enligt Riksrevisionen beräknas varje ärende
            i genomsnitt ta 60 minuter i anspråk från anmälan till avskrivning.
            11 I enlighet med Riksrevisionens rekommendation till regeringen
            vill jag därför att polisen ska kunna avvisa vissa polisanmälningar.
          </p>
          <p xml:id="i-4br9Thc4au6BTDeAzoJYqd">
            Polisanmälningar som ska kunna avvisas är sådana som uppenbart
            inte utgör brott och som kommer att avskrivas, t.ex. anmälningar
            om borttappade föremål av mindre värde samt rena försäkringsärenden.
            Riksrevisionen beräknar att detta skulle kunna frigöra så mycket
            som 320 årsarbetskrafter inom rättsväsendet. 12
          </p>
          <head type="h2" xml:id="i-L43T36neMr6oAat4nDVxi5">
            Allmänna effektiviseringar av polisen
          </head>
          <head type="h3" xml:id="i-MoisRSYv66gdaEcG3GHpzY">
            Upprensning av polisens arbetsuppgifter
          </head>
          <p xml:id="i-89JyD2eTRraeUi5yEhvLAK">
            I dag utför polisen sådana arbetsuppgifter som egentligen borde
            ligga inom andra samhällsaktörers ansvarsområden. Den 28 mars
            i år gick rikspolischefen Bengt Svensson ut i en artikel i DN:s
            nätupplaga och uppmärksammade situation. 13 Svensson menar att
            många av de uppgifter som polisen i dag utför hindrar organisationen
            från att uppfylla de mål som är uppsatta för kärnverksamheten.
            Samtidigt skulle uppgifterna ofta skötas bättre av andra eftersom
            polisen i många fall besitter en helt annan kompetens än den som
            krävs. Följande exempel ger rikspolischefen:
          </p>
          <list style="ul">
            <item xml:id="i-U6znSTrSsivVXdbRpvKC1j">
              Utfärdande av pass bör helt skötas av länsstyrelserna.
            </item>
            <item xml:id="i-J1xoJQbwckkpKtNhNPVjdy">
              Ansvaret för omhändertagandet av berusade personer i fyllecell
              bör skötas av landstingspersonal.
            </item>
            <item xml:id="i-HBJHY3ifzWiHUbAow8vjJA">
              Tillståndsgivning för exempelvis fyrverkerier och cirkustält
              bör skötas av kommunerna.
            </item>
            <item xml:id="i-LRF1ajmFiDBiJq8oqtJCpq">
              Inspektion av farliga istappar bör skötas av snöröjare.
            </item>
            <item xml:id="i-4nUT1Zg8SfXme8P5embm7A">
              Inspektion av utrymningsvägar och eltillförsel på hotell och
              pensionat bör skötas av kommunen.
            </item>
            <item xml:id="i-AbCsgTXYqaHCcjiWaxKGVV">
              Omhändertagandet av hittegods bör skötas av annan än polisen.
            </item>
            <item xml:id="i-31F2yBQSJotqtYXbPixF3p">
              Transporter av vissa personer, såsom ungdomar till ungdomshem,
              kan ibland skötas av andra.
            </item>
            <item xml:id="i-4YSSdjxSSNuvK4eeHE85Hu">
              Själva omhändertagandet av vanvårdade djur bör skötas av någon
              med bättre kompetens inom det veterinära området.
            </item>
          </list>
          <p xml:id="i-wZQE7NZv5aiAZJnsLTgQX">
            Jag delar Svenssons synpunkter och anser därför att regeringen
            skyndsamt ska återkomma med underlag för vilka av polisens arbetsuppgifters
            som bättre kan utföras av andra samhällsaktörer.
          </p>
          <head type="h3" xml:id="i-Nfd9HeZeFCBzxGMHV5uBTj">
            Direktuppgifter till polisen från nödsamtal till SOS Alarm
          </head>
          <p xml:id="i-6wPQN1ySfc24owXs6Rmj38">
            När en person i dag ringer till SOS Alarm för att meddela något
            akut följer samtalet en viss ordning. Först ställer operatören
            en rad frågor för att ta reda på vad som har hänt. Dessa skrivs
            ned och skickas till räddningstjänst och ambulans som genast skickas
            till platsen. Därefter kopplar operatören på SOS Alarm över samtalet
            till länskommunikationscentralen (LKC) hos polisen. Polisen får
            sedan återigen ställa en rad frågor till inringaren för att ta
            reda på vad som har hänt och anteckna detta i sitt system så att
            de kan skicka dit polispatruller. För en chockad och stressad
            uppringare är detta ofta väldigt förvirrande. Operatörerna på
            LKC får ofta spendera tid med att förklara varför de måste ställa
            om alla de frågor som inringaren nyss har besvarat. Detta fördröjande
            dubbelarbete leder till att polisen får information om ärendet
            senare än övriga räddningsinsatser och ger polisens en utryckningsförsening.
            En konsekvens av detta är att polisen oftare måste köra riskfyllt
            snabbt för att hinna till platser och därmed också oftare utsätta
            allmänheten för trafikfara. En annan konsekvens är att polispatruller
            inte hinner först till platser som de annars skulle ha hunnit
            först till på grund av en lyckosam geografisk placering. Detta
            är ytterst beklagligt vid exempelvis trafikolyckor där även poliser
            kan rädda liv genom att t.ex. räta ut nacken på någon för att
            förhindra kvävning (vilket är den vanligaste dödsorsaken vid trafikolyckor).
            En tredje och självklar konsekvens är också att polisen inte hinner
            gripa lika många gärningsmän i anslutning till brottsplatser eftersom
            gärningsmännen helt enkelt hinner avlägsna sig under tiden för
            polisens fördröjning. Detta är något som sannolikt kostar polisen
            många extra, onödiga utredningstimmar.
          </p>
          <p xml:id="i-TXCF1qvQpe1kvubnsqT9JN">
            Sammanfattningsvis kostar dagens ordning för inkommande larmsamtal
            och dessas försenade delgivning till polisen extra trafikfara,
            färre räddade liv, färre gripna gärningsmän och fler utredningstimmar.
            Det är därför nödvändigt att sekretessreglerna och samtalsordningen
            mellan SOS Alarm och LKC ändras så att polisen kan få uppgifter
            om akuta ärenden samtidigt som övrig räddningstjänst.
          </p>
        </div>
        <div type="motSignatures">
          <list>
            <item xml:id="i-2yLeQXokcdWETrMfxgrJ22">
              Kent Ekeroth (SD)
            </item>
          </list>
        </div>
      </div>
    </body>
  </text>
</TEI>
