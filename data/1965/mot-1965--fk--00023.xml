<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__23/mot_1965__fk__23-001.pdf"/>
      <div type="motHeader" xml:id="i-mCSkhGdvZb4tSUJao2Whx">
        <div type="motTitle" xml:id="i-mK9n8YtzrwwQCQc5Zvwcy"/>
        <div type="motSubmissionInfo" xml:id="i-X93ncsDMBJTN4gqNUE9iMn"/>
      </div>
      <div type="motBody" xml:id="i-9oQbok5qxBaDJhcduEDinK">
        <div xml:id="i-Kmt98Z2womuGrF1xik8zL5">
          <p xml:id="i-7Aw8TU1X3peRMrd9vLBgK7">
            Motioner i Första kammaren, nr 23 år 1965 5
          </p>
          <p xml:id="i-WqA5CyzyehpwkmQU64J29K">
            Nr 23
          </p>
          <p xml:id="i-7mznt9aGkaTvTDn7v6x42Q">
            Av herr Lundström och fru Hamrin-Thorell, om viss ändring av
            studiehjälpsreglementet.
          </p>
          <p xml:id="i-CdQzGnbGKouJs4PAZ9wqxq">
            (Lika lydande med motion nr 30 i Andra kammaren)
          </p>
          <p xml:id="i-DgMgLiv9GEC4MicZPUZXFa">
            De inkomst- och behovsprövade tilläggen i studiehjälpssystemet
            är vad gäller barn till frånskilda föräldrar, där vårdnadshavaren
            ej är omgift, knutna till de frånskilda makarnas sammanlagda inkomster.
            Enligt gällande regler om studiehjälp till elever i gymnasium
            och yrkes- skolor m. fl. läroanstalter utgår till de elever som
            anses knutna till föräld- rarnas ekonomi ett allmänt studiebidrag
            om 75 kronor i månaden. Därtill kommer i förekommande fall inackorderings-
            eller resetillägg. Härutöver utgår till barn med föräldrar med
            mindre än 20 000 kronors beskattnings- bar årsinkomst dels ett
            inkomstprövat tillägg med 25—75 kronor i måna- den, dels ett behovsprövat
            tillägg med högst 75 kronor i månaden till barn som är berättigade
            till inkomstprövat tillägg med högsta belopp. Har den studerande
            egen inkomst läggs denna till föräldrarnas inkomster. Är den studerande
            gift, ersätter makes inkomst föräldrarnas i fråga om inkomst-
            prövat tillägg. I studiehjälpsreglementet finns inte några särskilda
            bestämmelser för barn till frånskilda makar utöver vad som stadgas
            i $ 26 att, om en vård- nadshavare gifter om sig, den nye maken
            inträder i stället för den av för- äldrarna som skilts från vårdnaden
            vid bedömning av barnets rätt till stu- diehjälp. I samband med
            differentieringen av studiestödets olika former anförde såväl
            studiehjälpsutredningen som studiesociala utredningen att den
            vikti- gaste skillnaden i elevernas ekonomiska situation är betingad
            av om elever- na tillhör föräldrarnas ekonomiska hushållning eller
            ej. De elever som till- hör föräldrarnas ekonomiska hushållning
            kan vanligen beräknas få en vä- sentlig del av kostnaderna för
            uppehållet under utbildningstiden bestridd av föräldrarna. Flera
            remissinstanser underströk också, att det är det förhållandet,
            att flertalet berörda elever tillhör föräldrarnas hushåll, som
            gör det rimligt med bidrag anknutna till föräldraekonomien. I
            fråga om fosterbarnens rätt till inkomst- och behovsprövade tillägg
            anförde särskilda utskottet att det från studiesociala synpunkter
            synes riktigt att ta hänsyn till den miljö där barnet lever, dvs.
            fosterhemmets förhållanden.
          </p>
          <pb facs="riksdagen-motions-pdf/data/1965/mot_1965__fk__23/mot_1965__fk__23-002.pdf"/>
          <p xml:id="i-4TKGWrtU9fsuY9eJM95FHA">
            6 Motioner i Första kammaren, nr 23 år 1965
          </p>
          <p xml:id="i-GSdogRBqeG3kcMYT916yNf">
            Av detta torde framgå, att stor enighet råder om att vad som
            bör ligga till grund för bedömningen av studiestödet bör vara
            elevens reella ekono- miska situation. Studiehjälpsutredningen
            anförde vidare, att det inkomstprövade tillägget främst var avsett
            för barn till ensamstående föräldrar. I likhet med utred- ningen
            ansåg studiehjälpsnämnden, att det bland de ensamstående mödrar-
            na kan finnas åtskilliga som behöver ökad hjälp för sina barns
            utbildning och påpekade också att även inom fullständiga familjer
            otvivelaktigt finnes fall där omständigheterna är sådana, att
            hustrun bör jämställas med en- samstående mor. Av Kungl. Maj:ts
            proposition nr 138/1964 framgår, att även departe- mentschefen
            avsåg att det behovsprövade tillägget främst borde komma en- samstående
            vårdnadshavares barn till godo. Departementschefen nämnde särskilt
            barn till änkor, frånskilda och ogifta kvinnor. Mot bakgrunden
            av vad ovan anförts ter sig behandlingen av barn till frånskilda
            föräldrar märklig. Trots att barnet tillhör endast vårdnadsha-
            varens hushåll och oberoende av om något underhållsbidrag från
            den tidi- gare maken utgår anses barnets ekonomiska situation
            böra prövas med hänsyn tagen till föräldrarnas sammanlagda inkomster.
            Om modern exem- pelvis har vårdnaden om barnet och hon bara har
            en mycket liten inkomst och därtill ett knappt underhållsbidrag
            från fadern att leva och försörja sitt barn på, kan den frånskilde
            mannens inkomst beröva barnet rätt till inkomst- och behovsprövad
            studiehjälp. I många fall skapar det nuvaran- de systemet också
            administrativa problem. De tjänstemän som har att hand- lägga
            dessa ärenden får ägna tid att försöka utröna inkomsterna hos
            de frånskilda makar som är skilda från vårdnaden av barnen. Därtill
            kommer att frånskilda makars sammanlagda beskattningsbara inkomster
            på grund av makarnas förpliktelser gentemot nya familjer ofta
            är ett sämre mått på deras ekonomiska situation än vad annars
            brukar vara fallet. Eftersom rätt till det behovsprövade tillägget
            är betingad av att inkomst- prövat tillägg utgår med största belopp,
            utestänger reglerna för inkomst- prövat tillägg vårdnadshavare
            även från behovsprövat tillägg. Till vad ovan anförts kommer att
            ensamstående vårdnadshavare ofta även i övrigt har större svårigheter
            än andra, varför gällande regler för studie- hjälp till frånskilda
            vårdnadshavares barn i än högre grad synes obilliga. Enligt vår
            mening bör — förutom vad som gäller för den studerandes egna eller
            makes inkomster — endast vårdnadshavarens ekonomiska situation
            ligga till grund för inkomst- och behovsprövat tillägg. Vid inkomstbeskattning
            medges inte avdrag för periodiskt understöd till annans undervisning
            och fostran med undantag av ett speciellt avdrag för icke hemmavarande
            barn under 16 år. Underhållsbidrag utgör heller inte skattepliktig
            inkomst hos mottagaren. Detta medför att underhållsbidrag
          </p>
          <pb facs="riksdagen-motions-pdf/data/1965/mot_1965__fk__23/mot_1965__fk__23-003.pdf"/>
          <p xml:id="i-Rkrm6S5KmyzAp1oSFAzbwp">
            Motioner i Första kammaren, nr 23 år 1965 7
          </p>
          <p xml:id="i-PYck2p3UrJRtaGvE35Bw9o">
            ej inräknas i vårdnadshavarens beskattningsbara inkomst. Huruvida
            man, när det gäller rätten till inkomst- och behovsprövat tillägg,
            bör inräkna un- derhållsbidraget i de inkomster hos vårdnadshavaren
            som är avgörande för tilläggen bör dock ytterligare övervägas.
            Med stöd av ovanstående hemställes, att riksdagen i skrivelse
            till Kungl. Maj:t måtte begära ut- redning och förslag till 1965
            års vårriksdag om sådan änd- ring av studiehjälpsreglementet att
            — i fall där vårdnads- havaren ej är omgift — rätten till inkomst-
            och behovsprövat tillägg för barn till frånskilda föräldrar icke
            påverkas av icke-vårdnadshavarens ekonomiska situation. Stockholm
            den 15 januari 1965
          </p>
          <p xml:id="i-9Ytkun8JPMJxgxHzaHiVGb">
            Birger Lundström Ruth Hamrin-Thorell
          </p>
        </div>
      </div>
    </body>
  </text>
</TEI>
