<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KrU-03390">
  <teiHeader>
    <fileDesc>
      <titleStmt>
        <title>En liberal kulturpolitik</title>
        <author corresp="i-VGvz17reDhSXFdrtvk1pwq">av Bengt Eliasson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3390 av Bengt Eliasson m.fl. (L)</title>
          <idno type="rdwebb">H4023390</idno>
          <rs type="number">3390</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H4023390/text</ref>
          <ref type="dokument_url_html">http://data.riksdagen.se/dokument/H4023390</ref>
          <ref type="dokumentstatus_url_xml">http://data.riksdagen.se/dokumentstatus/H4023390</ref>
          <ref type="docx">http://data.riksdagen.se/fil/82E6EA59-4421-4086-A13A-AD7F73168FA2</ref>
          <ref type="pdf">http://data.riksdagen.se/fil/03AE64E0-C777-4E0F-8C39-AF13EF36CD2D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-47KjQ6fTRDXHcg2Sj4Hoqi" type="signed"/>
        <correspContext corresp="i-47KjQ6fTRDXHcg2Sj4Hoqi">
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-4wwzorhzrGkqzbj5fuY9mf" type="submitted">
          <date when="2016-10-05"/>
          <time when="16:25:49"/>
        </correspAction>
        <correspAction xml:id="i-vEVjctxSRqkk1QvJfiFib" type="reviewed">
          <date when="2016-10-06"/>
          <time when="13:32:34"/>
        </correspAction>
        <correspAction xml:id="i-KXvrRpoXUFEboJXzSVtBz" type="referred">
          <date when="2016-10-14"/>
        </correspAction>
        <correspAction xml:id="i-CRNEy3eWwbfE7oYG58tTzc" type="assigned">
          <date when="2017-07-07"/>
          <time when="11:59:39"/>
        </correspAction>
        <correspContext corresp="i-CRNEy3eWwbfE7oYG58tTzc">
          <ref type="assignedTo">Kulturutskottet</ref>
        </correspContext>
        <correspAction xml:id="i-7eJhoALLmjHhrQ6oXWeBBy" type="behandlas_i"/>
        <correspContext corresp="i-7eJhoALLmjHhrQ6oXWeBBy">
          <ref type="uppgift">2016/17:KrU10</ref>
          <ref type="ref_dok_id">H401KrU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU10</ref>
          <ref type="ref_dok_titel">Konstarter och kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LWgJzJ27Sck4amquodYYtx" type="behandlas_i"/>
        <correspContext corresp="i-LWgJzJ27Sck4amquodYYtx">
          <ref type="uppgift">2016/17:KrU1</ref>
          <ref type="ref_dok_id">H401KrU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9wxeWxx8M5xnRF5oXKrHrL" type="behandlas_i"/>
        <correspContext corresp="i-9wxeWxx8M5xnRF5oXKrHrL">
          <ref type="uppgift">2016/17:KrU5</ref>
          <ref type="ref_dok_id">H401KrU5</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU5</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4MBwnMB76eVuPjoLfcXWmq" type="behandlas_i"/>
        <correspContext corresp="i-4MBwnMB76eVuPjoLfcXWmq">
          <ref type="uppgift">2016/17:KrU6</ref>
          <ref type="ref_dok_id">H401KrU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU6</ref>
          <ref type="ref_dok_titel">Spel- och folkbildningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3390 av Bengt Eliasson m.fl. (L)
          En liberal kulturpolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Rdd2Sm46wHsfnN6BFXjpG8">
            Förslag till riksdagsbeslut
          </head>
          <list style="ol">
            <item xml:id="i-yNiu5e47tFkm86Xn9qZtr">
              Riksdagen ställer sig bakom det som anförs i motionen om målen
              för kulturpolitiken och tillkännager detta för regeringen.
            </item>
            <item xml:id="i-EBcpPEeU7BGkrEEP7Ka7dA">
              Riksdagen ställer sig bakom det som anförs i motionen om mångfald
              genom fler finansieringskällor och tillkännager detta för regeringen.
            </item>
            <item xml:id="i-4LhutJegp6ZZLZ5cjSrf3k">
              Riksdagen ställer sig bakom det som anförs i motionen om ett
              ökat engagemang i det internationella kultursamarbetet och tillkännager
              detta för regeringen.
            </item>
            <item xml:id="i-DdR5QAkg1H7F73p9HpyPD1">
              Riksdagen ställer sig bakom det som anförs i motionen om principer
              för stödet till folkbildningen och tillkännager detta för regeringen.
            </item>
            <item xml:id="i-LSCho3YB2iJupNjpAp7Kfv">
              Riksdagen ställer sig bakom det som anförs i motionen om att
              stödet till fri entré bör vara frivilligt och sökbart och tillkännager
              detta för regeringen.
            </item>
            <item xml:id="i-WbKSH74RHvo8gRo2EPZXht">
              Riksdagen ställer sig bakom det som anförs i motionen om en bred
              utredning om framtidens filmpolitik och tillkännager detta för
              regeringen.
            </item>
            <item xml:id="i-KKMGFu5AoNoSBrjPdPf99S">
              Riksdagen ställer sig bakom det som anförs i motionen om formerna
              för kultursamverkansmodellen och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-G64pJFsNFWBUMyTKpJ99Jj" type="h1">
            Motivering
          </head>
          <p xml:id="i-Rs4GViAb6ENXiiX9vt2kHk">
            Den enskilda människan är utgångspunkten för liberal tanke och
            politik. Målet är hennes frihet och livschanser. Kulturen är intellektets
            infrastruktur. Den ger människor verktyg att förstå, ifrågasätta,
            påverka och se på samhället ur nya perspektiv. När människor utövar
            eller tar del av kultur föds inspiration, kreativitet och nya
            idéer. Kultur har därför en central plats i liberala värderingar.
          </p>
          <p xml:id="i-Kh2Z3f3J3bwKQW2MJVNPeM">
            Ett öppet samhälle behöver litteratur, konst och andra kulturella
            uttryck som provocerar och utmanar. Den liberala kulturpolitikens
            uppgift är inte att styra kulturen, utan att förbättra förutsättningarna
            för det konstnärliga skapandet och för individens bildning.
          </p>
          <p xml:id="i-HLNGuPV8Mwrmqi86w3v8F">
            I denna motion vill vi beskriva ett förhållningssätt till kulturen
            och konsten utifrån en liberal grundsyn. Vi föreslår några grundläggande
            kursomläggningar inom kulturpolitiken. För att kulturpolitiken
            ska bli ett kraftfullt verktyg måste målen, inriktningarna och
            statens synsätt på det regionala och kommunala självstyret förändras.
          </p>
          <p xml:id="i-2iT8XMu4X67KUX2pqB4zfr">
            Vi arbetar för att kulturskapare ska kunna leva och försörja
            sig på sitt arbete i stället för att ses som bidragstagare och
            kulturen finansieras genom arbetsmarknadspolitiska åtgärder.
          </p>
          <p xml:id="i-6y967jEc4xMizuC73C6mBW">
            Kultur kan inte ses isolerad. Liksom jämställdhet inte får vara
            en garnering utan måste genomsyra hela samhället, måste kulturengagemanget
            få genomslag inom alla politikområden. Detta är en viktig uppgift
            för oss som liberaler.
          </p>
          <p xml:id="i-Vc4QGrCfTkhioRjXyT16FK">
            Kulturpolitiken får aldrig reduceras till ett verktyg att lösa
            andra problem i samhället: arbetslöshet, regional obalans, utanförskap,
            bristande jämställdhet eller liknande vilket innebär att den svårligen
            enbart kan mätas endast i mål som arbetstillfällen eller antal
            projekt. Därför avvisar vi regeringens olika förslag om särskilda
            anvisningar och satsningar inom särområden som fragmentiserar
            kulturens roll.
          </p>
          <p xml:id="i-9o611CMMmbpT5v53h8SHaC">
            En liberal kulturpolitik måste ständigt försvara den skapande
            människan. Det är individerna själva, deras skapande och deras
            upplevelser som bestämmer kulturens former, innehåll och giltighet.
            Den vuxna medborgaren bör utan censur själv få bilda sig en uppfattning
            om god och dålig konst.
          </p>
          <head xml:id="i-D9HbRJGagqZyijE2dSboAN" type="h2">
            Mål för kulturpolitiken
          </head>
          <p xml:id="i-3t5L1g8BnbtTHZEutjJdna">
            Att stärka humanismens och demokratins ideal i samhället är övergripande
            mål för kulturpolitiken. Den ska erbjuda alla människor möjlighet
            till kunskaps- och idébildning. Ur kulturen ska den enskilda kunna
            hämta styrka genom kunskap, inspiration och stimulans. Ett samhälle
            med ett rikt och skiftande kulturliv leder till fria och medvetna
            medborgare och får därigenom ett inneboende motgift mot totalitarism
            och okritiskt tänkande.
          </p>
          <p xml:id="i-ViK3jR43hJwzkwU93durtZ">
            De nationella målen bör utgå från de tre fundamentala principerna
            i liberal kulturpolitik: frihet, mångfald och kvalitet. Genom
            att renodla dessa som mål täcks många av dagens mål och verktyg
            att nå dem också in.
          </p>
          <head xml:id="i-AWzSeCRPKwMsHdxnkCKVUy" type="h3">
            Frihet
          </head>
          <p xml:id="i-34GBDNQjASaqgVMWdNWGd2">
            Frihetstanken är djupt förankrad i den liberala själen – friheten
            att uttrycka sig – friheten att utvecklas – friheten att slippa
            instängdhet och begränsningar. Den liberala samhällssynen tror
            på en samlevnad mellan människor som är i ständig utveckling.
            Demokratin anger ramarna för denna utveckling. För att fortsätta
            forma demokratin krävs ett offentligt samtal. Kulturen i form
            av exempelvis konst, litteratur och teater är ofta det som ger
            stoff, kunskap och inspiration till detta samtal. Frihet innebär
            att varje människa ska ha rätt att själv välja den form av kulturupplevelser
            eller kulturskapande hon vill ta del av och ägna sig åt.
          </p>
          <p xml:id="i-MweJvtZt6SiWgCY3LDagWu">
            Att kulturlivet är fritt från ingripanden och begränsningar är
            därför en förutsättning för att uppnå det livaktiga offentliga
            samtalet. Få områden lämpar sig så illa för lagstiftning och anvisningar
            som kulturen. Alla försök att med politiska medel snäva in kulturen,
            vars inneboende kraft finns just i att vara fri, dynamisk och
            ifrågasättande, måste avvärjas. Därför kan det vara speciellt
            viktigt att det som inte får allmänt gillande uttrycks. Så slipar
            vi våra argument eller finner att de inte bär. Frihet är en nödvändighet
            för ett levande kulturliv. Frihet innebär i grunden en respekt
            för den konstnärliga kompetensen. Kulturskapandet får aldrig styras.
            Konstnärerna måste få arbeta under stor frihet. Konsten har sin
            styrka i att vara en motvikt till makthavarna och det etablerade
            samhället. I en tid där allt från konstutövare till journalister
            ifrågasätts och de demokratiska friheterna inskränks är detta
            alldeles extra viktigt.
          </p>
          <p xml:id="i-G1Qn9wHJhv334c7upqLr6X">
            För att stärka detta synsätt lägger vi fokus på att stärka den
            lokala och regionala friheten i och inflytandet över kulturpolitiken
            genom de satsningar vi gör. De innebär också att statens inblandning
            och styrning av de regionala kulturplanerna skall minskas.
          </p>
          <head xml:id="i-SvYzXELLFhoDF5dFMFrL15" type="h3">
            Mångfald
          </head>
          <p xml:id="i-6xBc5vZ2918vm3Gysn2dyv">
            För att uppnå målet mångfald måste kulturlivet vara i ständig
            förändring samt präglas av många olika åsikter, uttryckssätt och
            aktörer. Kulturarvet ska både bevaras och brukas ur många olika
            perspektiv. Kulturlivet är då tillgängligt för alla, oavsett ålder,
            utbildning, ekonomi, bostadsort, funktionsnedsättning eller dylikt.
            För att målet ska vara uppfyllt krävs att internationellt kulturutbyte
            främjas och att olika kulturyttringar finns tillgängliga i hela
            landet. Statens styrning genom exempelvis kultursamverkansmodellen
            bör därför även under detta mål minskas genom att det ges större
            frihet för de regionala kulturplanerna. Statens finansiering av
            den samma måste också öka.
          </p>
          <p xml:id="i-RFTM4b4uTGUyfoF13sFXS1">
            Kulturpolitiken ska slå vakt om såväl bredd som spets. Liberalerna
            vill att det erbjuds kulturupplevelser av högsta kvalitet och
            vill även stimulera enskilda människors eget deltagande och skapande
            i kulturaktiviteter i hela landet.
          </p>
          <p xml:id="i-68SxomRKZqJKehTdzjvNUb">
            En liberal kulturpolitik är en garant för kulturell mångfald
            och utveckling i hela landet samtidigt som kulturarvet hålls levande.
            Kulturens olika uttryckssätt speglar samhället i alla dess former
            och från ständigt nya utgångspunkter. Varje totalitär makt, varje
            nationalistiskt politiskt parti inser den stora kraft som kulturen
            bär och försöker därför kontrollera den. Detta gör mångfald inom
            kulturområdet särskilt viktig.
          </p>
          <p xml:id="i-VTMrRv3pWtVrfdKsv9dXDZ">
            Mångfalden i kulturlivet ska öka genom att fler kulturinstitutioner
            görs självständiga från staten. Fler stiftelser för kulturfinansiering
            behöver skapas. Privat finansiering ska stimuleras genom ökad
            avdragsrätt för gåvor och gynnsamma skattevillkor för kultursponsring.
            Exakta modeller för detta behöver utredas vidare. Offentlig finansiering
            ska ske i former som garanterar kulturlivets oberoende gentemot
            politisk detaljstyrning.
          </p>
          <p xml:id="i-HjQw6uZmPxcw2CswCNFpSK">
            Kulturen kan skapa bryggor mellan människor. Ett kulturliv med
            mångfald är också ett effektivt vapen mot intolerans och fördomar.
            Det kan öka förståelsen och minska rädslan för människors olikheter.
            I ett rikt kulturliv ges också många människor möjlighet att uttrycka
            sig. Allt detta är mycket viktigt i det mångkulturella land Sverige
            är. Inom kulturlivet måste finnas plats för alla röster.
          </p>
          <p xml:id="i-2nZGnpzeDz2rY4Xw159YVT">
            Sverige ska vara öppet, välkomnande, intresserat av omvärlden
            och söka sig utåt. Detta är särskilt viktigt på kulturens område
            där de internationella impulserna alltid varit avgörande. Denna
            öppenhet och mångfald är avgörande för Sveriges välstånd, men
            också för vår kreativitet och kulturella kraft. Det vi i dag känner
            som svenskt kulturarv har skapats i ett intimt samtal och utbyte
            med omvärlden. Sverige ska öka sitt engagemang i det internationella
            kultursamarbetet. Attraktiva förutsättningar för etablering och
            upprätthållande av konstnärliga miljöer på hög internationell
            nivå ska skapas.
          </p>
          <head xml:id="i-MTwX5FA991krCUVwMgRKUM" type="h3">
            Kvalitet
          </head>
          <p xml:id="i-CFekPnpDb7KEao8Dcsa28i">
            Kvalitet är nyckelordet i Liberalernas kulturpolitik. Principen
            om armslängds avstånd ska gälla och säkras, det vill säga att
            det är kulturskapare och experter som fattar de konstnärliga besluten
            och inte politiker. Kulturpolitiken ska värna kulturens eget värde
            gentemot rena nyttoändamål. Offentliga bidrag och anslag ska vara
            kvalitetsdrivande. Kvalitetskultur kräver professionella kulturskapare
            vilket i sin tur innebär att de som arbetar med kultur måste ha
            rimliga villkor.
          </p>
          <p xml:id="i-2XaSCRdDM2YFY25BA5t7tE">
            Målet innebär att kulturell kvalitet, professionalism och skapande
            frihet blir vägledande för kulturpolitiken utan hänsyn till vad
            som enbart är kommersiellt gångbart. Liberalerna vill stödja förnyelse
            inom kulturlivet. Det innebär att den konstnärliga kvaliteten
            blir avgörande utan att arbetsmarknadsmässiga, regionalpolitiska,
            sociala eller andra syften överordnas kvalitetsaspekterna.
          </p>
          <head xml:id="i-EVsMR1TF85wixJJpniQLXo" type="h2">
            Återupprätta bildningen
          </head>
          <p xml:id="i-6Jt9AtriDPNMvGq5DyMe4k">
            Det räcker inte med att veta var man kan hitta information, man
            måste också ha kunskap som gör att man kan orientera sig i en
            värld av påståenden: bildning, helt enkelt.
          </p>
          <p xml:id="i-MwD4CSLUXHB8SXLu62n4yf">
            Respekten för bildning måste få en renässans. En reformation
            av skolan är en hörnsten i detta arbete, en aktiv kulturpolitik
            är en annan. Kunskap är frihet, såväl för den enskilde som slipper
            lita på auktoriteter, som för samhället i stort som kan ta upp
            kampen mot populism och auktoritära läror.
          </p>
          <p xml:id="i-Tq6QWpb5erQF6xZxpJ8SXX">
            Skolan är en av samhällets viktigaste kulturbärande institutioner,
            och skall inte bara förmedla kunskap utan också grunderna till
            bildning. En kreativ miljö där eleverna får skapa själva är en
            viktig förutsättning för lärande. Genom skolan kan också alla
            barn och ungdomar nås av professionella kulturutövare och därigenom
            få se och höra t.ex. teater, film och musik av hög kvalitet. Alla
            barn och ungdomar bör också under sin skoltid få några skönlitterära
            böcker som kan följa dem genom livet, liksom årligen ta del av
            scenupplevelser i form av till exempel konserter och teaterföreställningar.
          </p>
          <p xml:id="i-BABm7oWVjGhezpA5pY3sSJ">
            Sverige har en stark bildningstradition som måste hållas levande.
            Bildning och kunskap stärker den enskildes egenmakt och förmåga
            att orientera sig och fatta egna självständiga beslut. Därför
            värnar liberaler bildningstanken, främjar bildningsresor och stödjer
            den fria folkbildningen.
          </p>
          <p xml:id="i-L1qWqWh1T2m8WVaHzrw2za">
            När de svenska folkrörelserna växte fram betonade de alla mycket
            starkt behovet av folkbildning. Det var genom litteratur och studier
            som individen skulle skaffa sig verktyg att ta ökat ansvar för
            sig själv och i samhället. Folkbildningen har allt sedan dess
            genom sin särart spelat en viktig roll för att höja kunskapsnivån
            i samhället. Genom till exempel studiecirklar och folkhögskolor
            låter folkbildningen människor vara medskapare i stället för passiva
            konsumenter av kultur och bildning. Genom att vara fri och frivillig
            når och lyfter den människor som kanske inte kommit till sin rätt
            i det formella utbildningssystemet. Denna del i det så viktiga
            bildningsuppdraget gäller inte minst personer som är särskilt
            utsatta, exempelvis de som gått särskola, personer med psykisk
            ohälsa eller andra funktionsvariationer.
          </p>
          <p xml:id="i-Sm8VPcbtKLcgErnWMeLWjb">
            Studieförbunden utgör ett viktigt nav i kulturens infrastruktur.
            Genom studieförbundens rikstäckande nätverk skapas diskussioner,
            debatter, föreläsningar, studiecirklar och utställningar över
            hela landet. Den lokala närvaron gör studieförbunden unika i sina
            möjligheter att arrangera kulturaktiviteter även på mycket små
            orter.
          </p>
          <p xml:id="i-HeuDnBps1GJXRjWkPLqhXg">
            Stödet till folkbildningen ska präglas av långsiktighet. Trenden
            att det generella stödet minskar till förmån för olika korta projekt
            (som var för sig kan vara nog så lovvärda) där det offentliga
            ”beställer” verksamhet, behöver vändas.
          </p>
          <head xml:id="i-NVrZUtrTrTsTPWF7H4Yeq5" type="h2">
            Värna det fria ordet
          </head>
          <p xml:id="i-GTwyQDugffnxU4xQwxdsD6">
            Det fria ordet är navet i en liberal kulturpolitik. Litteraturen
            är en unik källa till kunskap, förståelse och fördjupning. I denna
            tid av blixtsnabba förändringar erbjuder boken en fristad för
            eftertanke och stillhet. Bibliotek är en kulturinstitution och
            kunskapsbank som har fortlevt genom årtusenden. I kommuner och
            kommundelar fungerar de som lokala kulturcentra och har en nyckelfunktion
            när det gäller att motverka segregation och kunskapsklyftor. Detta
            kan och måste vidareutvecklas.
          </p>
          <p xml:id="i-QmhqBZYJfrEDaiC92AJXho">
            Läsning och litteratur måste ha hög prioritet i kulturpolitiken.
            Det handlar i grunden om kultur, bildning, demokrati och jämställdhet.
            Sverige har av tradition en hög läskunnighet och ett stort intresse
            för den goda berättelsen men det finns stora klyftor i läsvanorna.
            Klyftorna får effekt på skolresultat, samhällsdeltagande och därmed
            den enskildes egenmakt. Läsning och läsförståelse bör därför särskilt
            prioriteras.
          </p>
          <head xml:id="i-S92BPt56HTPYnVheSuT84G" type="h2">
            Värna kulturarvet
          </head>
          <p xml:id="i-F8JV9SbKwPg9w7d8nfLJGd">
            Vårt kulturarv är ett resultat av internationella och inhemska
            impulser, gamla traditioner och nya uttryckssätt, en önskan att
            bevara och sökandet efter det nya. Ur detta har det vi i dag kallar
            svensk kultur vuxit fram. Genom erfarenheter, kunskaper, kontakter
            människor emellan och historiska händelser förändras vår kultur
            över tiden.
          </p>
          <p xml:id="i-Py6t9W6j4kp6j2NUDB4WuA">
            Att vårda kulturarvet innebär att bevara kunskap, idéer, föremål
            och miljöer som speglar äldre tiders livs- och samhällsformer.
            Kulturarvet ger perspektiv på vår samtid, nya idéer om hur vi
            kan forma vår framtid samt styrka att kunna möta det nya och främmande.
            Liberalerna ser fram mot en kommande proposition från regeringen
            om kulturarvet, men ser samtidigt med oro på den övertro på centralism
            och enhetliga synsätt som regeringen presenterat.
          </p>
          <p xml:id="i-R3rx1yjmr9PbVQnFRzxdMG">
            Det kulturarv som finns i Sverige är en del av mänsklighetens
            gemensamma kulturarv och ska hållas tillgängligt för kommande
            generationer. Museernas roll som bildningsinstitutioner och deras
            forskningsanknytning ska stärkas, inte urholkas.
          </p>
          <p xml:id="i-43qSzXXo5cjXikzyxLwFRD">
            Vi ser med oro på det uppdrag som regeringen aviserar i budgetpropositionen,
            att Statens historiska museers och Statens museer för världskultur
            ska arbeta för en ”kunskapsbaserad och reflekterande historieskrivning”.
          </p>
          <p xml:id="i-4FVKtNDXgravNhdBFF6MkE">
            Det skulle kunna vara en spark genom en öppen dörr – att bidra
            till en kunskapsbaserad och reflekterande historieskrivning är
            rimligen redan självklart för samtliga statliga museer. Men i
            ljuset av andra förslag, som det att världskulturmuseerna ska
            få i uppgift att ”fånga upp den unga generationens engagemang
            och vilja att bidra till en bättre framtid” och att verksamheten
            där ska präglas av normkritiskt tänkande, hållbarhet och identitetspolitik,
            blir det mer bekymmersamt. Den som förlorar sin historia förlorar
            också sig själv. Det är därför som vården av kulturarvet är så
            viktig. Världskulturmuseerna ska ge information om andra kulturer,
            och om hur historien har sett ut. Deras uppdrag är enligt International
            Council of Museums (ICOM) att förvärva, bevara och främja sina
            samlingar till skydd för kulturarvet och inte låta sig styras
            av ”tillfälliga intellektuella trender”. I postmodernismens tidevarv
            blir deras roll därför viktigare än någonsin. Som folkbildare
            ska de sprida kunskap. Uppgiften är att informera – inte uppfostra.
            Den ”normkritik” som bara ersätter gamla normer med nya är illavarslande
            och kontraproduktiv. Goda lösningar på vår tids stora samhällsutmaningar
            kommer när människor tänker fritt, inte när de tänker rätt.
          </p>
          <head xml:id="i-7FwNb59LNqXgsLUsBt2Cbe" type="h2">
            Kultur för alla
          </head>
          <p xml:id="i-A3mkP6LkbkxBwWfBmPYzMm">
            En liberal kulturpolitik strävar efter att så många människor
            som möjligt tar del av kulturverksamhet av skilda slag. En aktiv
            och kritisk publik är det viktigaste stödet kulturen kan få.
          </p>
          <p xml:id="i-DNxQDtCaBeUZdA2Uqrx4p9">
            Kulturen ska vara tillgänglig för alla människor. Detta kräver
            en bredd i kulturutbudet som tillfredsställer människors olika
            behov. Kulturlokaler ska vara tillgängliga för personer med funktionsnedsättning.
            Uttrycksformer som människor med olika funktionsnedsättningar
            kan tillgodogöra sig ska stödjas. Teknik i olika former kan utnyttjas
            mer för att göra kulturutbudet tillgängligt för fler, exempelvis
            live-sändningar från punkt till punkt genom det arbete som Folkets
            Hubb bedriver.
          </p>
          <p xml:id="i-Q8A7un1gc1qvmrhPyeok86">
            Årsrika och personer med funktionsnedsättning har självklar rätt
            till kulturella upplevelser. Därför måste uppsökande verksamhet
            ha en stark ställning inom kulturpolitiken. Det kan ske både genom
            direkta insatser och genom att vård- och omsorgspersonal blir
            förmedlare.
          </p>
          <p xml:id="i-Wdgy4uiGjTHtQCEXmLyGTE">
            Liberalerna välkomnar de museer som vill erbjuda fri entré som
            ett sätt att öka människors tillgång till kulturarvet, men det
            ska vara upp till respektive museum att avgöra om och hur. Regeringens
            reform från 2016 omfattar därtill bara vissa av de centrala museerna.
            Vi föreslår i vår budgetmotion ett högre anslag än regeringen
            till fri entré, som samtidigt ska göras frivilligt och sökbart,
            dels för samtliga museer och utställningar som tar del av statens
            stöd till museer och utställningsverksamhet, dels för läns- och
            regionmuseerna.
          </p>
          <p xml:id="i-XwffjbSuvoppZ9BPfxYCMk">
            Arbetet med att digitalisera kulturarvet bör ha hög prioritet.
          </p>
          <head xml:id="i-SAPon3J27VHscRos8K8bqZ" type="h2">
            Filmpolitiken
          </head>
          <p xml:id="i-XfJK9K4hchgo8mwQJF4dXx">
            Filmavtalet tjänade under många decennier svensk film väl, men
            samtidigt visar svårigheterna att hitta teknikneutrala stödformer
            att det behöver ersättas av något annat. Det är olyckligt att
            regeringen ensidigt har skrotat avtalet och infört en helstatlig
            filmpolitik. En modern och liberal politik bör i stället bygga
            på att öka antalet parter, stärka inflytandet och bredda finansieringen.
            De som tjänar pengar på svensk film bör vara med och finansiera
            mer ny svensk film. En modern filmpolitik skulle leda till ökade
            resurser och att inflytandet för parterna ökar. Riksdagen har
            i ett tillkännagivande (bet. 2015/16:KrU11) begärt en bred utredning
            om framtidens filmpolitik, och det är djupt beklagligt att regeringen
            nu har meddelat att den inte tänker tillgodose riksdagsmajoritetens
            vilja. Syftet med den utredning riksdagsmajoriteten har begärt
            är bland annat att skapa en väl förankrad filmpolitik.
          </p>
          <head xml:id="i-J1mTDvLN5yH3Kjy1AYxhj4" type="h2">
            Barn och ungdomar
          </head>
          <p xml:id="i-DtQ84kmxaLMSdLmU7NHuAY">
            Sverige ska vara ett föredöme på området kultur av och för barn
            och ungdomar. Barn och ungdomar ska ha god tillgång till ett rikt
            kulturutbud och vara prioriterade i kulturpolitiken. Genom barnen
            kan vi lägga grunden för framtidens nya kulturmönster. Bland de
            som är unga i dag finns den kulturellt medvetna publiken i framtiden
            och här finns framtidens kulturskapare. För många ungdomar är
            kultur intimt förknippad med en livsstil. Kultur blir därför en
            del av identiteten. Här kan den professionella konsten få stor
            betydelse och bli ett komplement till det kommersiella utbudet.
          </p>
          <head xml:id="i-X3BLjcz317Rn8RTbtUfuyx" type="h2">
            Sponsring av kultur ska underlättas
          </head>
          <p xml:id="i-GJ4MY68PaK3bq4WknJLRUP">
            En viktig del av friheten inom kulturlivet är att inte vara beroende
            av en enda inkomstkälla. Det offentliga är en garant för denna
            frihet, men även andra inkomstkällor måste uppmuntras. En viktig
            sådan är sponsring. Det är viktigt att Sverige får mer aktiva
            medborgare och företag vad gäller att långsiktigt stödja kulturlivet.
            Regeringens politik motverkar aktivt sponsringen och motverkar
            då också en tryggare tillvaro för såväl de som sponsrar som de
            som blir sponsrade. Speciellt allvarligt är detta paradoxalt nog
            för statens egna institutioner som idag är beroende av sponsring
            eftersom långsiktig finansiering ersatts av enstaka satsningar
            och projekttänkande. Statens institutioner bör få fria medel så
            att de klarar sin verksamhet, men sponsring bör också uppmuntras.
            Kulturlivet bör i större utsträckning stimuleras genom generella
            metoder som avdragsrätt för gåvor till kulturella ändamål och
            gynnsamma skattevillkor för kulturutövare.
          </p>
          <head xml:id="i-GgsvFdSjiMk2immGxqRL9q" type="h2">
            Utveckla kultursamverkansmodellen
          </head>
          <p xml:id="i-2Z42xuGu3TzkSMTzXnnqNL">
            Att skapa utrymme för kvalitetskultur i hela landet är en viktig
            kulturpolitisk uppgift. Det offentliga stödet till kulturen kommer
            från både stat, regioner, landsting och kommuner. Alla offentliga
            aktörer har ansvar för att tillskapa goda möjligheter för ett
            rikt kulturliv med både bredd och djup. I detta har kultursamverkansmodellen
            en nyckelroll. Här har staten sedan kultursamverkansmodellens
            införande backat från finansieringsansvaret genom väldigt låga
            anslagshöjningar. När modellen infördes tillfördes inga extra
            statliga medel, och den del som i praktiken fördelas till regionerna
            har heller inte ökat i samma takt som den regionala finansieringen.
            Av en rapport från kulturutskottets uppföljnings- och utvärderingsgrupp
            (2015/16:RFR4) framgår att detta har bidragit till att det varit
            svårt att få den förnyelse av kulturpolitiken som var ett av syftena
            med kultursamverkansmodellen. I vår budgetmotion avsätter vi därför
            100 miljoner kronor mer än regeringen från 2017 till kultursamverkansmodellen.
            Samtidigt har statens grepp om de regionala kulturplanerna som
            styr medelstilldelningen hårdnat betydligt. Kulturpolitiken bör
            i princip vara generell. Selektiva urvalsprinciper måste tillämpas
            restriktivt. Det nationella stödet bör fördelas med större förtroende
            för de lokala och regionala kompetenserna. Det statliga kulturstödet
            måste också präglas av långsiktighet. En liberal uppgift i alla
            kommuner är att ta ansvar för att medborgarna får en god tillgång
            till ett rikt kulturliv.
          </p>
          <p xml:id="i-DrXYmdvPCji8fyVptkBFzr">
            De ekonomiska problemen för våra lokala och regionala kulturscener
            har de senaste åren blivit alltmer akuta. Inte minst höga omkostnader
            för personal och hyror tär på institutionernas ekonomi. Staten
            har varit med och utsett nationella företrädare inom kulturområdet,
            exempelvis Göteborgssymfonikerna till nationalorkester utan att
            varken finansiellt eller på annat sätt stötta utvecklingen av
            dessa. Detta är inte hållbart. Det är mycket bra med väl spridda
            nationella kulturella spetsar men då måste också finansiella möjligheter
            följa med. Likaså är det med de kulturella pärlor som i dag drivs
            lokalt, regionalt eller helt privat och som är alltför viktiga
            för att riskera att slås ut och försvinna på grund av att ekonomin
            inte finns. På senare år har det kommit oroande larmsignaler från
            teaterfolk, musiker och museianställda runt om i landet om att
            viktiga kulturinstitutioners framtid är hotad. Flera av dem är
            unika, och det behövs insatser för att bevara och vidareutveckla
            dem. Dalhalla, Björkborn och teckningsmuseet i Laholm är några
            exempel på platser som skulle kunna vara föremål för extra stöd.
            Vi avsätter därför pengar till ett sökbart stöd till dessa i vår
            budgetmotion.
          </p>
        </div>
        <div type="motSignatures">
          <list>
            <item xml:id="i-9PxVvomFy1FjxzvgveMRsv">
              Bengt Eliasson (L)
            </item>
            <item xml:id="i-LVyoiae2ALiYTBqJrnbn4L">
              Christer Nylander (L)
            </item>
            <item xml:id="i-QxTLJP3y7USh2hYUWpMJeX">
              Tina Acketoft (L)
            </item>
            <item xml:id="i-LEWMm3AadT3MUrRp6tfDZ3">
              Emma Carlsson Löfdahl (L)
            </item>
            <item xml:id="i-MMZ3SJGxGUFTuYFM6Ro9zP">
              Mats Persson (L)
            </item>
            <item xml:id="i-W3SDGVRoL8jAJ3Spe3gW7e">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
