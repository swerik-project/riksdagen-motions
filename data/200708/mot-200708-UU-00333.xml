<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00333">
  <teiHeader>
    <fileDesc>
      <titleStmt>
        <title>Kina</title>
        <author corresp="i-QhURWkawnPDBf443faKewj i-S7wLw9aynA5vbRCsqxxL3N">av Cecilia Wigström i Göteborg och Tina Acketoft (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kina</title>
          <idno type="rdwebb">GV02U333</idno>
          <rs type="number">U333</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U333/text</ref>
          <ref type="dokument_url_html">http://data.riksdagen.se/dokument/GV02U333</ref>
          <ref type="dokumentstatus_url_xml">http://data.riksdagen.se/dokumentstatus/GV02U333</ref>
          <ref type="doc">http://data.riksdagen.se/fil/9DCED6A9-04AD-4026-9072-70C2140C0CD7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QhURWkawnPDBf443faKewj</idno>
            <name>Cecilia Wigström i Göteborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T9vRrYbxZZBWAupX6RBUPS" type="signed"/>
        <correspContext corresp="i-T9vRrYbxZZBWAupX6RBUPS">
          <note type="signatory" corresp="i-QhURWkawnPDBf443faKewj"/>
          <note type="signatory" corresp="i-S7wLw9aynA5vbRCsqxxL3N"/>
        </correspContext>
        <correspAction xml:id="i-CB9K68SG4V6aX38uvVDWL8" type="referral">
          <date when="2007-10-16"/>
        </correspAction>
        <correspAction xml:id="i-F3V31FzACEU4YUAob64Gk8" type="dismissal">
          <date when="2007-10-16"/>
        </correspAction>
        <correspAction xml:id="i-Vc91URaAtEiyQcaD5cEGEw" type="numbering">
          <date when="2007-10-09"/>
        </correspAction>
        <correspAction xml:id="i-KbQQxk7RtJYAR4RGW1bYRi" type="submission">
          <date when="2007-10-05"/>
        </correspAction>
        <correspAction xml:id="i-PqCsXyaNN8SnFGkX3jBSXS" type="transfer">
          <date when="2007-10-04"/>
        </correspAction>
        <correspAction xml:id="i-4vGTzmLJexPDyvbgQ7XXrn" type="assigned"/>
        <correspContext corresp="i-4vGTzmLJexPDyvbgQ7XXrn">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-V8o5FtppMq5FeqACi31ym1" type="motBody">
        <div xml:id="i-2SFQS5Ko4am9vjQX4xWxqq" type="motProposal" subtype="förslag">
          <head xml:id="i-6nCmd2AENE4jtR1LTA3NLq">
            Förslag till riksdagsbeslut
          </head>
          <list xml:id="i-LQdndcRCcaiSeo2exE8Gxv" style="ol">
            <item xml:id="i-2Q2Uzpy5C5cP9bzXzazYYt">
              Riksdagen tillkännager för regeringen som sin mening vad som
              anförs i motionen om att inte häva EU:s vapenembargo mot Folkrepubliken
              Kina.
            </item>
            <item xml:id="i-UW6km89xzcvJgRk8rKbvzf">
              Riksdagen tillkännager för regeringen som sin mening vad som
              anförs i motionen om att Kina måste förmås tillämpa hela det internationella
              regelverket gällande mänskliga fri- och rättigheter liksom att
              införliva det i sin dagliga rättstillämpning.
            </item>
            <item xml:id="i-8JMCMvYuDc4uneLcUivm8v">
              Riksdagen tillkännager för regeringen som sin mening vad som
              anförs i motionen om att Sverige och EU kraftfullt måste fördöma
              tillämpningen och verkställandet av dödsstraff i Kina.
            </item>
            <item xml:id="i-UrHhf3hiu31XCnE76FDG6E">
              Riksdagen tillkännager för regeringen som sin mening vad som
              anförs i motionen om att stödja Tibets strävanden efter självbestämmande
              i den händelse det tibetanska folket i framtiden väljer att förklara
              sin självständighet.
            </item>
            <item xml:id="i-aNRqni13JrmfgjDc3kN2z">
              Riksdagen tillkännager för regeringen som sin mening vad som
              anförs i motionen om att Beijingregimen ska upprätthålla respekt
              för de mänskliga rättigheterna samt skapa förutsättningar att
              vårda och utveckla kulturella och religiösa särdrag utan hot och
              förföljelser i Tibet och Xinjiang.
            </item>
          </list>
        </div>
        <div xml:id="i-2cCFzFfLNTR4oeVh2tAVxY" type="motContent">
          <head xml:id="i-Xt5dcLLXLxQuRY8rPAifSR" type="h1">
            Mänskliga rättigheter i Kina
          </head>
          <p xml:id="i-JUi1TVtEffQUapyeqj5UR3">
            Folkrepubliken Kina är värdens folkrikaste stat och dessutom
            världens största diktatur. Den kommunistiska enpartiregimen i
            Beijing slår fortfarande till med brutal hårdhet mot varje antydan
            till politiskt missnöje eller protester. Ett välbekant exempel
            är de fortsatta övergreppen och den omfattande förföljelsen av
            falungongrörelsen också utanför Kinas gränser här i Sverige. Det
            är ett av många exempel på att regimen inte tolererar något uttryck
            som den inte har full kontroll över. Likaså utövar regimen i Beijing
            ytterst sträng kontroll och förtryck av ursprungsfolken i de båda
            av Beijing kontrollerade icke-kinesiska provinserna Tibet och
            Xinjiang, där s k Han-kineser (Kinas majoritetsfolk) numera efter
            omfattande invandring också utgör majoritet.
          </p>
          <p xml:id="i-KaeMUdtbeQ3QbpjpthMw4P">
            Kina måste förmås att anta hela det internationella regelverket
            gällande mänskliga fri- och rättigheter liksom att införliva det
            i den dagliga rätts­tillämpningen på hemmaplan. Kinas storlek
            får inte innebära att dess brott tystas ned medan små perifera
            stater som Nordkorea, Libyen och Burma hängs ut som de förtjänar.
            EU:s val sedan 1999 av en s k konstruktiv dialog med Kina om demokrati
            och mänskliga rättigheter har hittills visat på ytterst blygsamma
            resultat.
          </p>
          <p xml:id="i-6VUtMAHtwBEaw38idu4MM1">
            Kina tillämpar dödsstraff, och är det land i världen som verkställer
            flest dödsstraff varje år. Enligt Amnesty International rör det
            sig om 7 0008 000 människor som avrättas varje år. 80 % av världens
            alla dödsstraff äger rum i Kina, och detta efter summariska domstolsprocesser
            med bekännelser framtvingade under tortyr.
          </p>
          <p xml:id="i-P5Ae9GCJY8tDqW46XHKXF9">
            Hundratusentals människor tvångsinterneras i omskolningsläger,
            s k laogai. Dit kan polisen skicka människor utan rättegång om
            de på något sätt avviker från kommunistpartiets mall.
          </p>
          <p xml:id="i-QgkK1F4o2ftcCo4TNhHCre">
            De senaste åren har det också blivit känt att organstölder av
            både avrättade och troligen även levande fångar förekommer. Det
            kan förklara varför Kina är det enda land i världen där man otroligt
            billigt och snabbt kan få tag i organ, exempelvis en lever för
            700 000 SEK inom tre veckor.
          </p>
          <p xml:id="i-T6u9j3KmQ5U6UZ4ztMvpZc">
            Tyvärr ser vi att internationella företag såsom Yahoo och Google
            samarbetar med regimen, genom att tillverka sökmotorer för Internet
            som censurerar användarens läsning av otillåten information. Det
            finns idag 120 miljoner Internet-kaféer i landet och president
            Hu Jintao förklarade den 24 januari i år att fler inte ska få
            öppnas. Det vore ohälsosamt för befolkningen.
          </p>
          <p xml:id="i-9p8cb9uubiU4EBe6amzgHz">
            Shi Tao dömdes till 10 års fängelse för att han skickade ett
            mejl med en kort sammanfattning av propagandaministeriets kommuniké
            om hur myndigheterna borde hantera 15-årsdagen av massakern på
            Himmelska Fridens Torg.
          </p>
          <p xml:id="i-JXj672re4M7gY8zc6qbDjP">
            Det var på den Himmelska Fridens Torg som den kinesiska folkarmén
            den 4 juni 1989 på order av den dåvarande ledaren Deng Xiaoping
            krossade den manifestation för demokrati i Kina, som tiotusentals
            studenter från Beijing och andra delar av Folkrepubliken inlett
            efter den avsatte reformvänlige partiledaren Hu Yaobangs bortgång.
          </p>
          <p xml:id="i-FkD4oD2akgnjUcwWRNyQng">
            EU:s förhållande till Kina men därigenom också till det övriga
            Asien har det senaste året präglats av Frankrikes, Tysklands och
            Italiens strävan att häva EU:s vapenembargo mot Kina infört som
            en reaktion mot massakern på Himmelska Fridens Torg i juni 1989.
            Förutom att ett hävande av vapenembargot skulle innebära en viktig
            prestigevinst för Beijing, skulle det innebära att Kina skulle
            kunna komma i åtnjutande av värdefull och känslig högteknologi
            för bl a militärt bruk.
          </p>
          <p xml:id="i-UZcfJHb5ZY1Rq3h3K1q8d7">
            Diskussionen om hävandet av EU:s vapenembargo har skjutits på
            framtiden. EU:s oförmåga att se farorna med att europeisk högteknologi
            skulle kunna komma till militär användning mot inte bara demokratin
            på Taiwan utan också mot USA och kanske rentav Japan är uppseendeväckande.
            Utan påtagliga och stabila steg mot demokrati, respekt för mänskliga
            rättigheter och en villkorslös fredlig hantering av Taiwan-frågan
            vore ett hävande av EU:s vapenembargo mot Kina fullständigt ansvarslöst.
            Ett hävande av vapenembargot skulle i Beijing bara tolkas som
            svaghet och ett tecken på att fortsatt omedgörlighet i frågor
            om demokrati och mänskliga rättigheter i Kina, Hongkong och Taiwan
            är riskfritt.
          </p>
          <p xml:id="i-2fs42dYAUv4vyrQmXfKDQU">
            Sverige och EU har också ett stort ansvar för att FN:s auktoritet
            inte ytterligare undergrävs när det gäller tillsynen av respekten
            för de mänskliga rättigheterna. Kinas medlemskap i WTO liksom
            de kommande olympiska sommarspelen 2008 innebär att utrymmet för
            arrogant kinesisk maktpolitik borde minska det är ett ansvar för
            den fria världen att påtala detta närhelst regimen i Beijing tycks
            glömma det. Men det förutsätter att den demokratiska delen av
            omvärlden tar sitt ansvar och inte försjunker i tyst diplomati.
          </p>
          <head xml:id="i-AcrQTeAvgMjM2z92Rd2tHn" type="h1">
            Kinas autonoma områden Tibet och Xinjiang
          </head>
          <p xml:id="i-618m4DUKFDnKecyr4dhJT2">
            Dagens Kina är ett resultat av en ofta dramatisk historisk expansion
            under vilken stora områden med icke-kinesisk befolkning införlivats
            under Beijings kontroll. I officiell kinesisk ideologi kommunistisk
            såväl som nationalistisk är det en nationell plikt att slå vakt
            om varje tum av det Kina som därmed uppnåtts. Frågan illustrerades
            på ett för många skrämmande tydligt sätt i den uppmärksammade
            filmen Hero av Kinas kanske främste nutida filmregissör Zhang
            Yimou.
          </p>
          <p xml:id="i-T2rL7de4w4i2zEfSfJfxDT">
            Det är i detta perspektiv man ska se den kollektiva förödmjukelse
            som kineser upplevde och fortfarande upplever sig ha utstått under
            omvärldens agerande i Kina under de två senaste århundradena.
            Det är inte minst i det perspektivet man ska se den fullständigt
            kompromisslösa synen på Taiwan-frågan, som onekligen har ett mycket
            starkt folkligt stöd ett resultat av generationer av närmast fundamentalistisk
            nationalistisk indoktrinering. Det är samma indoktrinering som
            våren 2005 på nytt utlöste omfattande anti-japanska kravaller
            runt om i Kina som protest mot de japanska övergreppen före och
            under andra världskriget.
          </p>
          <p xml:id="i-CcByjQv9DXQdRv5pxVuy3J">
            I framförallt två av de historiskt erövrade områdena med egen
            icke-kinesisk ursprungsbefolkning med en helt egen inhemsk religion
            eller islam Tibet och Xinjiang i västra Kina reses krav på självbestämmande.
            Problemet för regionernas ursprungsbefolkning är att det kinesiska
            inslaget hela tiden ökar, vilket sker i närmast organiserad form.
            Beijing har sedan länge bedrivit samma inflyttningspolitik som
            Moskva t ex i de baltiska republikerna och Jakarta i den indonesiska
            övärlden länge bedrev för att majoritetsbefolkningen skulle få
            demografisk övervikt och därmed kontroll i annekterade territorier
            med egen ursprungsbefolkning. Därmed försämras långsamt förutsättningarna
            för självständighet.
          </p>
          <head xml:id="i-VKng1z4oqi2uTPA2EGprFF" type="h1">
            Tibet
          </head>
          <p xml:id="i-QAHqXNNWTEmr6mefp6sijM">
            Tibets andlige ledare, Nobels fredspristagare, Dalai Lama tvingades
            1959 lämna Potalapalatset i Tibets huvudstad Lhasa för att sedan
            dess befinna sig i landsflykt undan den kinesiska ockupationsmakten.
            Sin exilregering leder han från Dharamsala i Indien. Den kinesiska
            ockupationen fullbordas effektivt med hjälp av massinflyttning,
            militär kontroll och förtryck samt massiva investeringar som ska
            knyta Tibet till resten av den kinesiska ekonomin och infrastrukturen.
          </p>
          <p xml:id="i-MMWggEKivfismnfKbJ3t7N">
            Förtrycket av oppositionella fortsätter. I det beryktade Drapchi-fängelset
            sitter Tibets politiska fångar i drakoniskt långa fängelsestraff.
            En av dem, den buddhistiska nunnan Ngawang Sangdrol, arresterades
            13 år gammal i augusti 1990 för att hon och andra nunnor från
            klostret Garu deltog i en fredlig demonstration mot den kinesiska
            ockupationen. Hon skulle ha frigivits tidigast 2011, vid 34 års
            ålder efter att ha tillbringat tjugo år i kinesiskt fängelse,
            men frigavs till slut av medicinska skäl för något år sedan. Hon
            är bara en av ett mycket stort antal politiska fångar, som visar
            på den brutala kinesiska förtryckarregimen och dess bristande
            legitimitet. På samma sätt bryts otaliga oppositionella ned av
            tortyr och nedbrytande fängelsevillkor för att knäcka deras motstånd
            och avskräcka nya oppositionella.
          </p>
          <p xml:id="i-Pery9NxVhaehBHeWrXjjrm">
            De sista åren har inofficiella samtal ägt rum mellan företrädare
            för Dalai Lama och den kinesiska regimen. Är det ett seriöst försök
            från ledarna i Beijing att låsa upp decenniers dödläge eller bara
            ett försök att döva den internationella opinionen för Tibets sak?
            Det finns ingen anledning att förvänta sig en lösning av Tibetfrågan,
            om inte ledarna i Beijing är beredda att gå Dalai Lama till mötes
            i hans krav på långtgående autonomi för Tibet.
          </p>
          <p xml:id="i-pdpQrckgafXRV9G9thpKT">
            Folkpartiet ämnar stödja Tibets strävanden efter självbestämmande
            i den händelse det tibetanska folket i framtiden väljer att förklara
            sin självständighet.
          </p>
          <head xml:id="i-6j3PKe4vbBvLA5UPsQGe1i" type="h1">
            Xinjiang
          </head>
          <p xml:id="i-GmQdEhFsPixYhn8Q762f3p">
            Den ursprungligen av turkspråktalande muslimska uighurer befolkade
            Xinjiang-provinsen annekterades 1759 av den kinesiska Qing-dynastin.
            Uighurerna talar idag om sitt land som Östturkestan. Uighurernas
            krav på självständighet har ackompanjerats av upprepade revoltförsök,
            som dock alla slagits ned. Denna kamp för självständighet ingår
            i den Oscars-belönade filmen Crouching Tiger, Hidden Dragon av
            den främste nutida taiwanesiske filmregissören Ang Lee.
          </p>
          <p xml:id="i-6qTvuUsfEaTD5Wg6AHGDVJ">
            Under den kinesiska oredan utropades en egen regering i Xinjiang
            dels 19311934, dels 19441949. 1949 utgjordes Xinjiangs befolkning
            till 90 % av uighurer. Av dagens befolkning på 18 miljoner är
            färre än hälften uighurer, som en följd av den styrda invandringen
            av Han-kineser. Idag lever cirka en miljon uighurer i exil världen
            över.
          </p>
          <p xml:id="i-Y2kFn7mmXXLoywTdudfpbK">
            Xinjiang är av stor strategisk och ekonomisk betydelse för Kina.
            I Taklimakanöknen finns Kinas största olje- och gasreserver. Kina
            söker utländskt kapital för att bygga erforderliga pipelines.
            I Xinjiang produceras en tredjedel av Kinas bomull. I Lop Nor
            i Taklimakanöknen har Kina haft sitt testområde för kärnvapen.
            Det nukleära nedfallet har skapat stora föroreningar av mark och
            grundvatten som drabbat lokalbefolkningen hårt. Till detta kommer
            att Xinjiangs strategiska läge i Centralasien är en utmärkt bas
            för Kinas aktiviteter i denna känsliga region.
          </p>
          <p xml:id="i-CDJsvPcXF1JbdSuVBsZ1k6">
            Under det senaste året har de kinesiska myndigheterna vid upprepade
            tillfällen slagit till mot oppositionella uighurer i Xinjiang.
            Dödsdomar och långvariga fängelsestraff utdöms efter ofta ytterst
            summariska rättegångar mot vad myndigheterna valt att kalla terrorister.
            Ett uppmärksammat fall är Rebiya Kadeer framträdande förespråkare
            för de uighuriska kvinnornas rättigheter och grundare av Tusen
            mödrars rörelse som i en hemlig rättegång år 2000 dömdes till
            åtta års fängelse för att ha skickat tidningar till sin make en
            tidigare politisk fånge som befann sig utomlands. Till saken hör
            att Kadeer från början försökte påverka systemet inifrån hon var
            t ex delegat till nationella Folkkongressen. I början av 2005
            frigavs Kadeer efter amerikanska påtryckningar och befinner sig
            nu i exil i USA. Liksom i det egentliga Kina är makthavarna rigoröst
            misstänksamma och ingriper kompromisslöst mot allt som inte är
            under deras kontroll.
          </p>
          <p xml:id="i-7MAXw3VNJ7SgX45T4dS7hj">
            I spåren efter 11 september har Kina valt att göra gemensam sak
            i USAs kamp mot internationell terrorism. Ett motiv för det är
            att liksom Moskva beträffande Tjetjenien kunna få världssamfundets
            acceptans för att ge Kina fria händer i sin kamp mot det man kallar
            terrorism i Xinjiang. En ytterligare aspekt på detta är Kinas
            strävan att få de centralasiatiska staterna att upphöra att ge
            oppositionella från Xinjiang en tillflyktsort i grannländerna.
          </p>
          <p xml:id="i-27sc73F3VCKPH968d9UHY3">
            Beijing bör uppmuntras att ge Tibet och Xinjiang långtgående
            självbestämmande, upprätthålla respekt för mänskliga rättigheter
            samt skapa förutsättningar att vårda och utveckla kulturella och
            religiösa särdrag utan att riskera hot eller förföljelser.
          </p>
        </div>
        <div xml:id="i-45Qp2B1p3nheDFbAim4Eub" type="motSignatures">
          <list xml:id="i-Lpr8DRVyijF3uBN2Y28amK">
            <item xml:id="i-7Hqw57kFM23xFCDHD1e8eF" who="i-QhURWkawnPDBf443faKewj">
              Cecilia Wigström i Göteborg (fp)
            </item>
            <item xml:id="i-7NCWjvatmPaGmYKcYGLwVN" who="i-S7wLw9aynA5vbRCsqxxL3N">
              Tina Acketoft (fp)
            </item>
          </list>
        </div>
      </div>
    </body>
  </text>
</TEI>
