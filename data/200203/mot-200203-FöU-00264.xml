<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-FöU-00264">
  <teiHeader>
    <fileDesc>
      <titleStmt>
        <title>Homosexuellas, bisexuellas och transpersoners situation inom Försvarsmakten</title>
        <author corresp="i-EgqHRHVoW5y9USDYuNoYuA">av Hillevi Larsson m.fl. (s, fp, v, c, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Homosexuellas, bisexuellas och transpersoners situation inom Försvarsmakten</title>
          <idno type="rdwebb">GQ02Fö264</idno>
          <rs type="number">Fö264</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GQ02Fö264/text</ref>
          <ref type="dokument_url_html">http://data.riksdagen.se/dokument/GQ02Fö264</ref>
          <ref type="dokumentstatus_url_xml">http://data.riksdagen.se/dokumentstatus/GQ02Fö264</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LDb1GxQGG47N4mNNZ13jSZ</idno>
            <name>Martin Andreasson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-XhKn9p4oQVJvYzm2h78jih</idno>
            <name>Sven-Erik Sjöstrand</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-85m2VX7KSiTFeJSnapgkxu</idno>
            <name>Lena Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EghMBcMSKXnEro3Cjjkg4n" type="signed"/>
        <correspContext corresp="i-EghMBcMSKXnEro3Cjjkg4n">
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-LDb1GxQGG47N4mNNZ13jSZ"/>
          <note type="signatory" corresp="i-XhKn9p4oQVJvYzm2h78jih"/>
          <note type="signatory" corresp="i-85m2VX7KSiTFeJSnapgkxu"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-5YVmjPpFNYoeS66K2Tg6uy" type="referral">
          <date when="2002-10-30"/>
        </correspAction>
        <correspAction xml:id="i-USLgajowCEMHtwz9QBEctT" type="dismissal">
          <date when="2002-10-30"/>
        </correspAction>
        <correspAction xml:id="i-FR8TPxsUZxRnFa6rf8woxd" type="submission">
          <date when="2002-10-23"/>
        </correspAction>
        <correspAction xml:id="i-MDzAcRGW9frYfjq3vKSzAh" type="assigned"/>
        <correspContext corresp="i-MDzAcRGW9frYfjq3vKSzAh">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Fö_0264/mot_200203_Fö_0264-0001.pdf"/>
      <div xml:id="i-RCvC6FLRKAcLX9h46FLAuA" type="motHeader">
        <div xml:id="i-7W8ZAZAG3j48HoorW3F8UW" type="motTitle"/>
        <div xml:id="i-T8h8LKduWtiAdWfmexGNJp" type="motSubmissionInfo"/>
      </div>
      <div xml:id="i-NeZX4r7tVGvcdnz93dMJxb" type="motBody">
        <div xml:id="i-C6cBPHQAptocEq4oEHuDW8">
          <p xml:id="i-AyrKcSGG4so2R6SNatzLEb">
            56
          </p>
          <p xml:id="i-37Xx8U31QtdvnHwx2ZqRhE">
            2002/03 mnr: Fö264 pnr: s38027
          </p>
          <p xml:id="i-FYU8FgbSvuqUeSmsgSugCj">
            Motion till riksdagen 2002/03:Fö264
          </p>
          <p xml:id="i-BEN2LRLK5wparK3nE82wTR">
            av Hillevi Larsson m.fl. (s, fp, v, c, mp)
          </p>
          <p xml:id="i-Rna7fL4bvaKeY2dN7vc5L9">
            Homosexuellas, bisexuellas och transpersoners situation inom
            Försvarsmakten
          </p>
          <p xml:id="i-Duxj2K7gbn2k6n7dCiv5wB">
            Förslag till riksdagsbeslut
          </p>
          <p xml:id="i-U61ier7uiioHHWuL5aLyDE">
            1. Riksdagen tillkännager för regeringen som sin mening vad i
            motionen anförs om situationen för homosexuella, bisexuella och
            transpersoner som är anställda inom Försvarsmakten. 2. Riksdagen
            tillkännager för regeringen som sin mening vad i motionen anförs
            om situationen för homosexuella, bisexuella och transpersoner
            som fullgör plikttjänstgöring.
          </p>
          <p xml:id="i-GL1zveg1q3CePa376B7Via">
            Inledning: Riksdagens HBT-grupp
          </p>
          <p xml:id="i-DGKbF4W8zcW7F1DTWU41iP">
            Riksdagens HBT-grupp är ett tvärpolitiskt nätverk i Sveriges
            riksdag som diskuterar och utarbetar förslag till riksdagsbeslut
            kring lagstiftning som berör homosexuella, bisexuella och transpersoner.
            Motionen är undertecknad av en riksdagsledamot ur varje partigrupp.
            Totalt deltar ett 60-tal personer i gruppen. Vår utgångspunkt
            är att det i dag råder brister i svensk lagstiftning och praxis.
            Bristerna består till stora delar av att lagar och praxis inte
            är anpassade till den verklighet som råder samt att de i många
            fall missgynnar personer på grund av deras sexuella läggning eller
            könstillhörighet. I denna motion, som är ett resultat av vårt
            samarbete, föreslås sådana förändringar som vi anser är viktiga
            att genomföra för att målsättningen om ett pluralistiskt och mångkulturellt
            samhälle skall kunna uppnås. Denna vision innebär ett samhälle
            fritt från diskriminering, våld och fördomar mot personer på grund
            av deras sexuella läggning eller könstillhörighet.
          </p>
          <pb facs="riksdagen-motions-pdf/data/200203/mot_200203_Fö_0264/mot_200203_Fö_0264-0002.pdf"/>
          <p xml:id="i-NusHZ9mgRQL7uCv826Pmjq">
            2002/03:Fö264
          </p>
          <p xml:id="i-JFVPZc1MEKonzkZp9sLikh">
            57
          </p>
          <p xml:id="i-FLE9KVAyiqcHr4bsvxvms8">
            Våra utgångspunkter
          </p>
          <p xml:id="i-XCMJ8NimGi33mEqEV6CAzi">
            Alla människor har vissa grundläggande behov gemensamma. Till
            dessa hör behov av kärlek, sex, trygghet och gemenskap med andra
            människor. Kärlek är en viktig drivkraft för såväl en personlig
            som samhällelig utveckling. Vår utgångspunkt är att kärlek och
            sexualitet mellan människor av samma kön är lika mycket värd som
            kärlek och sexualitet mellan människor av olika kön. Alla skall
            kunna leva ett värdigt liv, oavsett sexuell läggning eller könsidentitet.
            Tyvärr finns det i vårt samhälle ett förtryck av homosexuella,
            bisexuella och transpersoner, vilket bland annat tar sig uttryck
            i form av trakasserier, våld och diskriminering, men även i lagstiftningen.
            Homosexuella och bisexuella är män och kvinnor i olika åldrar
            med olika etnisk bakgrund, religion och politisk uppfattning.
            De kommer från olika samhällsklasser, från städer och från landsbygd.
            Det enda som skiljer dem från heterosexuella är att de har förmågan
            att älska och känna sexuell attraktion till någon av samma kön.
            Riksdagen uttalade redan 1973 i utskottsbetänkandet LU1973:20
            att ”en samlevnad mellan två parter av samma kön är en från samhällets
            synpunkt fullt acceptabel samlevnadsform”. I regeringens proposition
            1986/87:124 heter det att ”den enda säkra skillnaden mellan homosexuella
            och heterosexuella är att homosexuella känslomässigt dras till
            personer av samma kön. I homosexuellas och heterosexuellas förhållanden
            finns motsvarande känslor av vänskap, omsorg, lojalitet, ömhet,
            kärlek osv.” Trots dessa ställningstaganden diskriminerar lagstiftningen
            homosexuella och bisexuella samt även transpersoner. Transpersoner
            är individer vars könsidentitet och/eller könsidentitetsuttryck
            tidvis eller alltid skiljer sig från normen för det kön som registrerats
            för dem vid födseln. Det är bland annat transsexuella, transvestiter,
            intersexuella och dragkings/queens. I denna motion tar vi upp
            sådana frågor som behandlas i försvarsutskottet.
          </p>
          <p xml:id="i-44t9YmQCajGEz4SMbaWrH4">
            Försvarsmaktens attityd mot HBT-personer
          </p>
          <p xml:id="i-AHneiZtwMtUUyKDQ9ifAsW">
            Frågan om :HBT-personers situation inom «Försvarsmakten har uppmärksammats
            under senare år. På detta område finns flera aspekter på HBT-frågorna
            som är av särskilt intresse. En sådan aspekt är att det finns
            en pliktlagstiftning som gör att värnpliktiga och civilförsvarspliktiga
            är skyldiga att fullgöra tjänstgöring inom Försvarsmakten. Från
            principiell synpunkt finns det då en motsvarande förpliktelse
            från det allmännas sida att se till att ingen diskriminering eller
            annan negativ särbehandling förekommer inom Försvarsmaktens olika
            verksamhetsgrenar. En annan aspekt är att frågor kring homosexualitet
            m.m. traditionellt har ansetts vara särskilt känsliga inom Försvarsmakten.
            Det finns skäl att anta att det på olika håll inom Försvarsmakten
            finns kvar negativa värderingar om
          </p>
          <pb facs="riksdagen-motions-pdf/data/200203/mot_200203_Fö_0264/mot_200203_Fö_0264-0003.pdf"/>
          <p xml:id="i-6cM5EUaWyKNp8xWLW8BFyP">
            homosexuella, bisexuella eller transpersoner som värnpliktiga
            eller yrkesmilitärer. I länder som Storbritannien och USA förs
            också en intensiv allmän debatt om huruvida öppet homosexuella
            över huvud taget kan tjänstgöra inom det militära. För att belysa
            den tidigare inställningen kan nämnas att anvisningarna från försvarets
            sjukvårdsstyrelse (MedU) tidigare föreskrev att en värnpliktigs
            homosexualitet skulle medföra ovillkorlig = frikallelse från militär
            grundutbildning. Denna bestämmelse ändrades först 1976. I en skrivelse
            till den parlamentariska utredningen om homosexuellas situation
            i samhället, som framlade sitt betänkande 1984 (SOU 1984:63),
            fastslog överbefälhavaren att homosexualitet i sig inte skall
            utgöra någon anledning till särbehandling av något slag inom Försvarsmakten.
            Denna policy har sedan dess varit rådande. En tredje aspekt är
            att Försvarsmakten utgör det demokratiska samhällets yttersta
            skyddsvärn. Det är då särskilt angeläget att Försvarsmakten själv
            lever upp till de demokratiska grundvärderingarna om alla människors
            lika värde och rättigheter — inklusive rätten till erkännande,
            respekt och lika livschanser oavsett sexuell läggning eller könsidentitet.
          </p>
          <p xml:id="i-TjkH29qRDxfPLym6BZwVct">
            Situationen för anställda i Försvarsmakten
          </p>
          <p xml:id="i-Se2XcBsZ2rpVCwZznSnGUJ">
            Homosexuella, bisexuella och transpersoners situation i Försvarsmakten
            har på senare tid uppmärksammats bland annat i en enskild uppsats
            vid Försvarshögskolans managementinstitution 2000. Rapporten omfattar
            en studie över homosexuellas situation inom den svenska försvarsmakten.
            De sammanfattande slutsatserna är att diskriminering och trakasserier
            i viss utsträckning förekommer. Ett större problem är dock den
            bristande öppenheten. Arbetsplatsens förväntat negativa värderingar
            gör att många enskilda lever i en påtvingad slutenhet. Författaren
            för omfattande resonemang kring just öppenhetens dilemma och hur
            detta på olika sätt påverkar såväl organisationen som den enskilde.
            Behovet av förändringar för att förbättra förhållandena för homosexuella
            inom försvaret uppfattas som mycket stort. Det kan här nämnas
            att det sedan 2001 finns en särskild personalförening, HoF (Homo-,
            bi- och transpersoner i försvaret) med målet att verka för en
            förbättrad situation för homo- och bisexuella samt transpersoner
            i försvaret. Föreningen syftar till att utgöra informellt nätverk
            för HBT-personer i försvaret, att utgöra en resurs för Försvarsmakten
            vid behov av homokompetens och att delta i den offentliga debatten
            samt vid diverse officiella arrangemang. Som både Diskrimineringsombudsmannen
            (DO) och Ombudsmannen mot diskriminering på grund av sexuell läggning
            (HomO) framhåller i remissvar till Personalförsörjningsutredningen
            krävs kraftfulla åtgärder för att det militära försvaret på alla
            nivåer och i alla funktioner skall vara lika öppet, välkomnande
            och tillgängligt på likvärdiga villkor för homo- och bisexuella
            samt transpersoner som för heterosexuella.
          </p>
          <p xml:id="i-3H3c7Kj6uQxqnTWu7jocPK">
            2002/03:Fö264
          </p>
          <p xml:id="i-MbjF3Gi5d8FEHWyWCbR7gX">
            58
          </p>
          <pb facs="riksdagen-motions-pdf/data/200203/mot_200203_Fö_0264/mot_200203_Fö_0264-0004.pdf"/>
          <p xml:id="i-DGmNX8aUYeJZsjXL23sudh">
            2002/03:Fö264
          </p>
          <p xml:id="i-GjDHWDpZuRA9wnQmg2a5uF">
            59
          </p>
          <p xml:id="i-DZAj8SpCCN6qCobRZHdiM4">
            Att anställda inom Försvarsmakten utsätts för diskriminering
            eller känner rädsla för att utsättas för trakasserier på grund
            av sexuell läggning eller könsidentitet är oacceptabelt. Försvarsmakten
            har på senare tid tagit vissa initiativ för att påbörja ett förändringsarbete
            på detta område. Att höja personalens kompetens om homosexualitet,
            bisexualitet och transfrågor, påverka attityder och motverka fördomar
            kommer dock att ta tid. Det är angeläget att regeringen ger Försvarsmakten
            i uppdrag att påskynda och intensifiera arbetet. Detta bör riksdagen
            som sin mening ge regeringen till känna.
          </p>
          <p xml:id="i-B4RsioXYnK7szSJYSdBg26">
            Situationen för värnpliktiga
          </p>
          <p xml:id="i-Gt2qDPfATRXWUU1UTmE8u4">
            Många homosexuella, = bisexuella och = transpersoner = upplever
            värnpliktstjänstgöringen som ett problem på grund av de fördomsfulla
            och ibland aggressivt manlighetsinriktade attityder som de möter
            inom Försvarsmakten. Samtidigt finns det andra värnpliktiga som
            mötts av öppenhet, förståelse och ömsesidig respekt. Det finns
            dock en stor brist på samlad kunskap om situationen för värnpliktiga
            homosexuella, bisexuella och transpersoner ur ett psykosocialt
            perspektiv. I september 2001 genomförde dock Temo på Värnpliktsrådets
            uppdrag en opinionsundersökning om attityder till minoritetsgrupper
            bland värnpliktiga. Antalet intervjuade var 500. Resultatet var
            slående: 64 procent av de intervjuade trodde att öppet homo- och
            bisexuella diskrimineras oftare än andra värnpliktiga. Detta är
            betydligt högre siffror än uppskattningen av förekomsten av diskriminering
            av kvinnor (41 procent) eller värnpliktiga av utländsk härkomst
            (20 procent). Var fjärde trodde även att befälen utsätter homo-
            och bisexuella för nedsättande kommentarer, och 14 procent att
            det även skedde från annan personal. Hela 86 procent av de intervjuade
            trodde att homosexuella och bisexuella själva är rädda för att
            gå ut öppet med sin läggning under värnpliktstjänstgöringen eftersom
            de förväntar sig negativa reaktioner. Det är därför viktigt att
            regeringen ger Försvarsmakten i uppdrag att uppmärksamma situationen
            för värnpliktiga homosexuella, bisexuella och transpersoner och
            vidta de åtgärder som krävs för att motverka fördomar, skapa öppenhet
            och säkerställa att värnpliktiga bemöts med respekt och öppenhet
            oavsett sexuell läggning och könsidentitet. Detta bör riksdagen
            som sin mening ge regeringen till känna. Det är också angeläget
            att det införs ett förbud mot diskriminering av värnpliktiga på
            grund av sexuell läggning eller könsidentitet. Frågan behandlas
            närmare i HBT-gruppens motion om arbetsmarknadsfrågor för homosexuella,
            bisexuella och transpersoner.
          </p>
          <pb facs="riksdagen-motions-pdf/data/200203/mot_200203_Fö_0264/mot_200203_Fö_0264-0005.pdf"/>
          <p xml:id="i-7iyCKspvvsfjz6peogBXNG" type="date">
            Stockholm den 22 oktober 2002
          </p>
          <p xml:id="i-PoMs7D6D7h6NnPYQeLnKGA">
            Hillevi Larsson (s) Martin Andreasson (fp) Lena Ek (c)
          </p>
          <p xml:id="i-BScgWhsnPV5PiuWSgbgwCC">
            Sven-Erik Sjöstrand (v) Ulf Holm (mp)
          </p>
          <p xml:id="i-JuMbMjgrFZXkSKXTfkJKRB">
            2002/03:Fö264
          </p>
          <p xml:id="i-FNNHERVq7Yx8fp162q9GNE">
            60
          </p>
        </div>
      </div>
    </body>
  </text>
</TEI>
