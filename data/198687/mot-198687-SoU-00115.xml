<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00115">
  <teiHeader>
    <fileDesc>
      <titleStmt>
        <title>Förslag till lag om dödens inträde, m. m. (prop. 1986/87:79)</title>
        <author corresp="i-4pjbLoqwBHsG4R6Wc79NfM">Arne Kjörnsberg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag till lag om dödens inträde, m. m. (prop. 1986/87:79)</title>
          <idno type="rdwebb">GA02So115</idno>
          <rs type="number">So115</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So115/text</ref>
          <ref type="dokument_url_html">http://data.riksdagen.se/dokument/GA02So115</ref>
          <ref type="dokumentstatus_url_xml">http://data.riksdagen.se/dokumentstatus/GA02So115</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4pjbLoqwBHsG4R6Wc79NfM</idno>
            <name>Arne Kjörnsberg</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N9vnUQ3t4re3ggELQ8TwNw" type="signed"/>
        <correspContext corresp="i-N9vnUQ3t4re3ggELQ8TwNw">
          <note type="signatory" corresp="i-4pjbLoqwBHsG4R6Wc79NfM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_115/mot_198687_so_115-001.pdf"/>
      <div xml:id="i-MVcd6dg2zvDibJn66PmUYC" type="motHeader">
        <div xml:id="i-8t3ZiPphDFAJxm7tpwmSwb" type="motTitle"/>
        <div xml:id="i-4sz49fLuYEaoTizb3xzUpB" type="motSubmissionInfo"/>
      </div>
      <div xml:id="i-EPer66FwSn9iDEBgo2Wi5Y" type="motBody">
        <div xml:id="i-NgAiEmqvb1NNqdRyd2M4i8">
          <p xml:id="i-5vLLwQ4WRvp8PCu3GNXSUH">
            Motion till riksdagen
          </p>
          <p xml:id="i-J2CJrhKZVjFwgCQV7t5P32">
            1986/87:S0115
          </p>
          <p xml:id="i-FsWiRJciEXuYCLZWaZY1Pu">
            Arne Kjörnsberg (s)
          </p>
          <p xml:id="i-PauH11kXdhAqpTr9BzMy2G">
            Förslag till lag om dödens inträde, m. m. (prop. 1986/87:79)
          </p>
          <p xml:id="i-38ktEDnAipnzDE63djx3UE">
            Frågorna om liv och död har under årtusenden berört människorna
            mycket djupt. Otaliga är de funderingar, de djupa och allvarliga,
            etiska och filosofiska resonemang som förts om liv och död, om
            livets och kanske dödens mening. När en människa är död har dock
            aldrig varit något större problem att konstatera. Uttryck som
            ”han gav upp andan” eller ”drog sitt sista andedrag” har varit
            naturliga. Samma självklarhet har gällt när man sagt ”pulsslagen
            blev allt svagare och svagare för att till sist helt upphöra”.
            Dessa tecken på död har varit naturliga, enkla och faktiskt entydiga
            även för lekmannen. När hjärtat slutat slå, när bröstkorgen inte
            längre höjt och sänkt sig, när andningen upphört, då är man död.
            Så enkel, men ur känslomässig synpunkt ofta ändå så svår att acceptera,
            har döden varit. Det viktiga med detta sätt att se på dödens inträde
            är att den anhörige, dotter eller son, mor eller far, make eller
            maka, har kunnat se — bokstavligt se - att döden kommit. Med denna
            bakgrund är det inte svårt att förstå att döden eller dödens inträde
            som begrepp inte varit reglerad i lag. Från många synpunkter,
            framför allt lekmannens, vore det bäst om vi även i fortsättningen
            kunde använda detta betraktelsesätt och som en logisk följd av
            detta inte behöva något nytt dödsbegrepp. Jag kan dock förstå
            bevekelsegrunderna att i huvudsak den snabba medicintekniska utvecklingen
            gör det lämpligt — kanske i vissa fall t. o. m. nödvändigt — med
            det nu framlagda förslaget. Jag kan dock bara acceptera det under
            en förutsättning, att transplantationslagen samtidigt ändras så
            att ett aktivt medgivande om organdonation införs vid samma tidpunkt.
            Jag har stor respekt för, och accepterar föredragande statsråds
            uppfattning, att frågan om dödsbegreppet skall ses fristående
            från transplantationskirurgins behov av organ. I den praktiska
            verkligheten kvarstår dock faktum. En förändring av dödsbegreppet
            innebär att förutsättningarna för transplantationskirurgin förändras.
            I detta sammanhang borde vi egentligen ställa oss frågan: — Vad
            är det meningen vi skall göra? Hur långt skall den medicintekniska
            utvecklingen få gå? Är det bara läkarvetenskapens upptäckter och
            landvinningar som skall avgöra detta, eller finns det skäl för
            etiska och andra överväganden i denna sak?
          </p>
          <p xml:id="i-2EzXnzoTzM79HEg39GybpX">
            Om mitt och propositionens påstående, att ett förändrat dödsbegrepp
            får konsekvenser för transplantationskirurgin är riktigt, finns
            det som en naturlig följd skäl att överväga transplantationslagens
            bestämmelser om när
          </p>
          <pb facs="riksdagen-motions-pdf/data/198687/mot_198687_so_115/mot_198687_so_115-002.pdf"/>
          <p xml:id="i-RGyGN5jKtujKvbbV4t4dx3">
            och under vilka förutsättningar organ får tas. Även med den förändring
            som nu föreslås, menar jag, att ”samtycket” inte tillräckligt
            tillgodoses. I propositionen sägs att krav på samtycke från donatorn
            av många skäl skulle vara att föredra. Men, invänds det, det är
            inte rimligt att ett förhållande, där ytterst få människor tagit
            ställning till frågan om organdona- tion, menligt skall få försämra
            förutsättningarna för transplantationsverk- samheten. Om man accepterar
            detta resonemang, har man samtidigt accepterat att den transplantationsverksamhet
            som nu förekommer — i varje fall i viss utsträckning — bygger
            på ofrivilliga donationer. Med hänsyn till den medicintekniska
            utvecklingen, som gett möjligheter till alltmer avancerade transplantationsingrepp
            samt införandet av ett nytt dödsbegrepp, är det för den mänskliga
            integritetens skull nödvändigt med ett aktivt samtycke från donatorn.
            I propositionen förutskickas, att en översyn av transplantationslagen
            skall göras. Bl.a. skall övervägas vilka krav om samtycke som
            skall gälla för transplantationsingrepp. I avvaktan på denna översyn
            bör inte lagen om nytt dödsbegrepp träda i kraft. Detta för att
            det skall vara möjligt att vid samma tidpunkt införa bestämmelser
            om ”aktivt samtycke” för organdonation som enda gällande regel
            för att organ skall få tas.
          </p>
          <p xml:id="i-2vzb55YvZibHbsUyS85rjm">
            Hemställan
          </p>
          <p xml:id="i-9rxbE9VZv7eyL5eeKsmRhP">
            Med hänvisning till ovanstående hemställer jag att riksdagen
            med bifall i övrigt till proposition 1986/87:79 beslutar att lagen
            om nytt dödsbegrepp skall träda i kraft vid samma tidpunkt som
            den aviserade ändringen av transplantationslagen.
          </p>
          <p xml:id="i-B1aazAw3w6TGwwpUSN94sT" type="date">
            Stockholm den 19 februari 1987
          </p>
          <div xml:id="i-9CwegZ3Z9rvc5GYTciMXJ3" type="signatureBlock">
            <p who="i-4pjbLoqwBHsG4R6Wc79NfM" type="signature">
              Arne Kjörnsberg (s)
            </p>
          </div>
          <p xml:id="i-NY3BBrSLHU35JZKmDmjCh3">
            Mot. 1986/87 Sol15
          </p>
        </div>
      </div>
    </body>
  </text>
</TEI>
