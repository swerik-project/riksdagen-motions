<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969-höst-fk--01073">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969_höst_fk__1073/mot_1969_höst_fk__1073-001.pdf"/>
      <fw xml:id="i-RjwBZ6V4LxTkqmff9HA5bL">
        6 Motion i Första kammaren, nr 1073 år 1969
      </fw>
      <div xml:id="i-AmumRz6GmBNNBnLnmFYuGy" type="motHeader">
        <div xml:id="i-29xw7Qs7boAWfuwrjpYij5" type="motTitle"/>
        <div xml:id="i-RRAvCSxiqEsbXzGU6rVGq2" type="motSubmissionInfo"/>
      </div>
      <div xml:id="i-G8hhCfw5CDSj58v2Pn2DhT" type="motBody">
        <div xml:id="i-2y9TSWsLmo4Vwqm18iHhy8">
          <p xml:id="i-EqSkeV4xCb8HEy32uURp6P">
            Nr 1073
          </p>
          <p xml:id="i-NY3qeMpudsyjsGCPMdSGaV">
            Av herr Alexanderson, i anledning av Kungl. Maj:ts proposition
            nr 124, med förslag till lag om ändring i ärvdabalken, m.m.
          </p>
          <p xml:id="i-HmxYJwNWwFvUmRZPfoDpmA">
            I anledning av proposition nr 124 angående vidgad arvsrätt för
            utomäk- tenskapliga barn m. m. får jag anföra följande. Grunden
            för arvsrätten anses enligt vedertagen uppfattning i vårt land
            vara den sociala och ekonomiska samhörigheten mellan arvlåtare
            och arvinge samt hänsynen till arvlåtarens presumerade vilja.
            Den biologiska släktskapen får i detta sammanhang närmast rollen
            av ett indicium på att dylik samhörighet normalt föreligger vid
            vissa släktskapsförhållanden. Dessa synpunkter har även varit
            vägledande för flera reformer på arvsrät- tens område, som genomförts
            under detta århundrade. Nya regler har in- förts på områden, där
            släktskapen icke är ett tillförlitligt indicium på sam- hörighet
            eller arvlåtarens vilja. Sålunda uteslöts genom 1928 års arvslag
            kusiner och mera avlägsna släktingar från arvsrätt. Å andra sidan
            har i olika etapper införts och utvidgats arvsrätt för make trots
            att här släkt- skapsförhållande icke föreligger. Vidare har vid
            reformering av reglerna om adoptivbarns arvsrätt dessa erhållit
            arvsrätt i full utsträckning i för- hållande till adoptanten och
            dennes släktingar men i stället arvsrätt mellan adoptivbarn och
            dess biologiska släktingar upphävts. Den enda kvarvaran- de regeln
            inom arvsrätten som är uteslutande grundad i biologisk släktskap
            torde vara regeln om bröstarvinges rätt till laglott. Utredning
            om en re- form på detta område har emellertid anförtrotts åt en
            nyligen tillsatt utred- ning. — Frågan om arvsrätt för barn utom
            äktenskap bör från dessa utgångs- punkter bedömas på ett nyanserat
            sätt. Problemet ter sig helt olika för olika grupper av utomäktenskapliga
            barn. I de fall, då barnets fader vid dödsfallet eller under avsevärd
            tid dessförinnan sammanlevt med barnet eller eljest haft varaktig
            personlig kontakt med det, är det angeläget att barnet tillerkännes
            arvsrätt. I de fall åter då någon personlig kontakt mel- lan fader
            och barn icke förekommit saknas med här ovan nämnda utgångs- punkter
            anledning att tillskapa arvsrätt, och i all synnerhet gäller detta
            om den därtill förenas med laglottsrätt. Det stora flertalet utomäkten-
            skapliga barn torde kunna hänföras till någon av dessa kategorier,
            men givetvis kan även vissa mellanfall förekomma.
          </p>
          <p xml:id="i-4h2MGKJoepDamv1QUfA1EC">
            För den första gruppen finnes i gällande rätt regler, som under
            vissa
          </p>
          <pb facs="riksdagen-motions-pdf/data/1969/mot_1969_höst_fk__1073/mot_1969_höst_fk__1073-002.pdf"/>
          <fw xml:id="i-hRSGgYu2P5nEArku4zML4">
            Motion i Första kammaren, nr 1073 år 1969 T
          </fw>
          <p xml:id="i-Xq1JWGte7Bf6PL9LZvtWAB">
            förutsättningar tillerkänner barn utom äktenskap arvsrätt efter
            sin fader. Sålunda har trolovningsbarn full arvsrätt efter fader
            — men ej efter fä- dernefränder. Detsamma gäller om sådant barn
            tillerkännes arvsrätt ge- nom särskild arvsrättsförklaring. I
            propositionen finnes icke något mate- rial som visar i hur stor
            utsträckning dessa institut kommit i tillämpning och sålunda i
            vilken utsträckning de täcker den grupp av barn utom äkten- skap
            som här avses. Det synes emellertid angeläget att arvsrätten i
            dessa fall utsträckes att gälla även i förhållande till fädernefränder
            och vidare att reglerna om trolovningsbarn görs tillämpliga även
            på andra barn, vilkas föräldrar sammanlevt under äktenskapsliknande
            förhållanden. Vad beträffar den andra gruppen, barn som icke haft
            personlig kontakt med sin fader, synes, som ovan nämnts, skäl
            till utsträckning av arvs- rätten icke föreligga. I fråga om underåriga
            barn gäller redan nu, att barn både i och utom äktenskap har rätt
            till underhållsbidrag ur kvarlåtenska- pen, som utgår före arv.
            Nuvarande arvsregler innebär för barn tillhörande denna grupp
            icke någon diskriminering av en viss kategori barn utan en- dast
            en tillämpning av vad som enligt vedertagen uppfattning utgör
            den sakliga motiveringen till arvsrätten över huvud taget. I särskilt
            hög grad gör sig givetvis dessa synpunkter gällande i fråga om
            barn, för vilka fa- derskapet fastställts enligt tidigare gällande
            regler. Dessa byggde nämli- gen på att faderskap skulle fastställas
            så snart möjlighet härtill förelåg. Nu framlagda lagförslag innebär
            sålunda, att arvsrätt införes även i så- dana fall då varken familjesamhörighet
            eller ens sannolikhet för biologisk släktskap (blott möjlighet
            därtill) föreligger. Ett genomförande av pro- positionsförslaget
            kommer säkerligen att i många fall skapa olyckliga komplikationer,
            då en för den efterlevande familjen helt okänd person kommer in
            som delägare i dödsboet. Icke blott den ekonomiska situationen
            utan även den psykologiska kommer i dylika fall säkerligen att
            bli besvä- rande och från samhällets synpunkt olycklig utan att
            därmed något behjär- tansvärt ändamål hävdas. Av det föregående
            framgår att, även om jag kan biträda propositions- förslaget i
            vad avser utomäktenskapliga barns arvsrätt, jag dock anser att
            en reform av nuvarande regler är påkallad. Utformningen av en
            dylik re- form kräver emellertid ytterligare utredning, och det
            har också nyligen tillsatts en utredning, som fått i uppdrag att
            arbeta på detta område. I av- bidan på dylik utredning ser jag
            mig nödsakad att yrka avslag på propo- sitionen i denna del. Under
            alla förhållanden bör den nya lagstiftningen icke göras tillämplig
            på barn, födda före de nya faderskapsreglernas till- lämpning.
            Som konsekvens av avslagsyrkandet bör även förslaget till ändring
            i namnlagen avslås.
          </p>
          <pb facs="riksdagen-motions-pdf/data/1969/mot_1969_höst_fk__1073/mot_1969_höst_fk__1073-003.pdf"/>
          <fw xml:id="i-WXsgV3QzC9iqeBf4qq4b4g">
            Motion i Första kammaren, nr 1073 år 1969
          </fw>
          <p xml:id="i-5SZYGBGK5KhacBD3b4AkMq">
            Under åberopande av det anförda hemställer jag, att riksdagen
            1) avslår propositionen i vad avser förslagen till ändring- ar
            i ärvdabalken och namnlagen, och 2) i skrivelse till Kungl. Maj:t
            anhåller att frågan om arvsrätt för utomäktenskapliga barn göres
            till föremål för förnyad utredning i sin helhet.
          </p>
          <p xml:id="i-m9iUReTTFpXyAXRytnyUK" type="date">
            Stockholm den 28 oktober 1969
          </p>
          <div xml:id="i-BEyjeawpUzEdKNDG6o9uwo" type="signatureBlock">
            <p who="i-UtfnBCgkCG8PMs7QCCsMXj" type="signature">
              Erik Alexanderson (fp)
            </p>
          </div>
        </div>
      </div>
    </body>
  </text>
</TEI>
