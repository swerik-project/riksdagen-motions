<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__446/mot_1969__ak__446-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 446 år 1969 11
          </p>
          <p>
            Nr 446 Av fru Ryding m. fl., om förstatligande av läkemedelsindustrin.
            (Lika lydande med motion nr 740 i Första kammaren)
          </p>
          <p>
            Debatten om läkemedelsindustrins ställning har förts under en
            följd av år. Den kommunistiska riksdagsgruppen har för sin del
            vid flera riksdagar föreslagit utredning av läkemedelsindustrins
            förstatligande respektive star- tande av statlig läkemedelstillverkning.
            Opinionsyttringar i samma riktning har förekommit i såväl tidningsartiklar
            som uttalanden från skilda orga- nisationer. En ökad aktualitet
            fick diskussionen när finansminister Gunnar Sträng i tidskriften
            Aktuellt år 1965 anförde att han kunde tänka sig en »socialisering»
            av läkemedelsindustrin — icke därför att branschens för- måga
            att producera effektivt betvivlades men därför att trion läkemedel—
            apoteksväsende—sjukvård hör så intimt samman. Ny fart tog diskussionen
            i samband med att frågan om apoteksväsendets förstatligande togs
            upp på den socialdemokratiska partikongressen år 1968. Vid en
            efterföljande presskonferens uttalades att den signalerade åtgärden
            beträffande apoteksväsendet icke skulle ses som första steget
            mot ett för- statligande av läkemedelsindustrin. För vår del anser
            vi emellertid att mot- svarande åtgärd avseende den tredje komponenten
            i »trion läkemedel— apoteksväsende—sjukvård&gt; är en fråga av mycket
            hög angelägenhetsgrad. De fördelar med ett förstatligande av apoteksväsendet
            som anfördes kom- mer i än verksammare grad till uttryck när det
            gäller läkemedelsindustrin. Ett initiativ avseende enbart distributionsledet
            — hur viktigt detta än är — bör följas upp av motsvarande åtgärder
            i fråga om läkemedelsindustrin. Vad angår apoteksväsendets förstatligande
            var den kommunistiska riksdags- gruppen inne på denna fråga år
            1962, i samband med att gruppen föreslog att alla sjukhus — inte
            bara undervisnings- och regionsjukhus, som rege- ringen då föreslog
            — skulle få rätt att driva apotek i egen regi. Vi är såle- des
            helt positiva till en sådan åtgärd. I tidigare utskottsutlåtanden
            och i dessa redovisade remissyttranden till motioner om läkemedelsindustrins
            förstatligande har argumentationen i motionerna om förekomsten
            av monopol inom denna industri bestritts. Hur det emellertid står
            till med den »fria konkurrensen» inom denna bransch framgår av
            att av det 40-tal företag i Sverige, som tillverkar läkemedel,
            svarar 9 st. för 98 procent av tillverkningen. Dessa är: Astra,
            Bofors, Draco, Ferro-
          </p>
          <pb facs="riksdagen-motions-pdf/data/1969/mot_1969__ak__446/mot_1969__ak__446-002.pdf"/>
          <p>
            12 Motion i Andra kammaren, nr 446 år 1969
          </p>
          <p>
            san, Hässle, Kabi, Leo, Pharmacia och Recip, vilka är sammanslutna
            i Läke- medelsindustriföreningen (LIF), vars produktion under
            senaste tioårsperiod ökat från 165 till 500 miljoner kronor. Det
            är uppenbart att storföretagens absoluta dominans ställer frågan
            om konkurrensen i en något annorlunda dager. En följd av privatägd
            läkemedelsindustri — där vinstintresset är det väsentliga ledmotivet
            för produktionen — är en mycket påkostad och om- fattande reklam.
            Statsrådet Wickman uppgav i anslutning till förut nämnda presskonferens
            angående apoteksväsendet, att vid de fem största läkemedels- industriföretagen
            år 1965 uppgick utgifterna för forskning och utvecklings- arbete
            till 49,4 miljoner kronor. Detta motsvarar 12 procent av företagens
            försäljningsvärde på läkemedelsområdet. Samma företags kostnader
            för reklam och information uppgick år 1965 till 80,3 miljoner
            kronor, vilket mot- svarar 20 procent av företagens försäljningsvärde
            (här ingår kostnaderna för bl. a. annonser, trycksaker och konsulenter).
            De totala kostnaderna för reklam och information har relativt
            sett ökat sedan slutet av 1950-talet, nämligen från 15 procent
            av omsättningen år 1958 till ovannämnda 20 pro- cent år 1965.
            Medan det tidigare fanns fog för konstaterandet att kostna- derna
            drabbade allmänheten, kan nu — med tanke på läkemedelsreformens
            genomförande om högst 15 kronors läkemedelskostnad vid ett och
            samma inköp — sägas att det fortfarande är allmänheten som via
            statskassan får vara med och betala denna uppenbarligen alltför
            dryga utgiftspost. Den uppmärksammade neurosedynprocessen mot
            läkemedelsföretaget Astra har fört en annan sida av den privatägda
            läkemedelstillverkningen in i bilden. Från Astras sida har uttalats
            att det icke heller är orimligt att anse att ersättning för eventuella
            läkemedelsskador, uppkomna utan vållande, bör utgå ur de samlade
            bidrag som hela näringslivet inbetalar till samhället. » För skador
            uppkomna genom företagets vållande bör givetvis företaget svara.»
            Det är om detta det sedan lång tid tillbaka processas och en hel
            arsenal sätts in för att fria företaget. Visst är de drabbade
            berättigade till ersättning, heter det — men den bör utgå ur de
            bidrag hela näringslivet inbetalar till samhäl- let! En skön omskrivning
            av att det i alla fall är samhället som bör betala. Från svenskt
            håll har nyligen vid en konferens utomlands energiska strä- vanden
            lagts ned för att förmå utländska läkemedelsfabrikanter att upp-
            höra med tillverkning av preludin och viss annan narkotika. Här
            stötte man på motstånd — det heliga profitintresset skattades
            högre än hänsynen att skydda bl. a. ungdomar från narkotika. Det
            anförda understryker den principiellt riktiga ståndpunkten att
            det privata vinstintresset bör kopplas bort från tillverkningen
            av läkemedel. Från de i denna motion anförda utgångspunkterna
            föreligger sålunda en- ligt vår mening fortfarande starka skäl
            för att komplettera den inledda utredningen angående skapandet
            av ett statsägt apoteksföretag med en ut- redning om en allmänägd
            läkemedelsindustri. Med sikte på detta perspektiv
          </p>
          <pb facs="riksdagen-motions-pdf/data/1969/mot_1969__ak__446/mot_1969__ak__446-003.pdf"/>
          <p>
            Motion i Andra kammaren, nr 446 år 1969 13
          </p>
          <p>
            har senast år 1967 i en kommunistisk riksdagsmotion (II: 752)
            föreslagits att en statlig läkemedelstillverkning startas. Förslaget
            avvisades visserligen, men senare — knappt ett år efter — har
            meddelats att tillverkning av vissa läkemedel skall upptas vid
            försvarets fabriksverks anläggning i Åker. Man borde utan att
            avvakta den av oss förordade utredningen om läkemedels- industrin
            kunna fortsätta på denna inslagna väg. Med hänvisning till det
            ovan anförda föreslås, att riksdagen i skrivelse till Kungl. Maj:t
            måtte hemställa dels om en utredning av frågan om läkemedelsindustrins
            överförande i allmän ägo; samt dels —- utan avvaktan på slutförandet
            av en sådan utred- ning — att en plan utarbetas för fortsatt utvidgning
            av stat- lig läkemedelstillverkning.
          </p>
          <p>
            Stockholm i januari 1969
          </p>
          <p>
            Gunvor Ryding (vpk) C. H. Hermansson (vpk) Eivor Marklund (vpk)
          </p>
          <p>
            Svenska Reproduktions AB 1969
          </p>
        </div>
      </div>
    </body>
  </text>
</TEI>
