<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-FiU-00251">
  <teiHeader>
    <fileDesc>
      <titleStmt>
        <title>Strategi för global finansiell stabilitet</title>
        <author corresp="i-LB9Tn6B1RXiAHZEWEK1hYC">av Ulla Hoffmann m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strategi för global finansiell stabilitet</title>
          <idno type="rdwebb">GR02Fi251</idno>
          <rs type="number">Fi251</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GR02Fi251/text</ref>
          <ref type="dokument_url_html">http://data.riksdagen.se/dokument/GR02Fi251</ref>
          <ref type="dokumentstatus_url_xml">http://data.riksdagen.se/dokumentstatus/GR02Fi251</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LB9Tn6B1RXiAHZEWEK1hYC</idno>
            <name>Ulla Hoffmann</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KoshphacAWMdvHAZ62MAi2</idno>
            <name>Lars Bäckström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-44hG22iaE6LAaX8WoMPPk3</idno>
            <name>Mats Einarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-BvxBJicYo5FW1E9fuXk8LW</idno>
            <name>Owe Hellberg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LmkkKmc2XQLDmqAXoGoovP</idno>
            <name>Berit Jóhannesson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-YaN1jaPx75LMCzcGaN8cCm</idno>
            <name>Sten Lundström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7hN4b3JYU5ymDGrzeRuCms" type="signed"/>
        <correspContext corresp="i-7hN4b3JYU5ymDGrzeRuCms">
          <note type="signatory" corresp="i-LB9Tn6B1RXiAHZEWEK1hYC"/>
          <note type="signatory" corresp="i-KoshphacAWMdvHAZ62MAi2"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-44hG22iaE6LAaX8WoMPPk3"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-BvxBJicYo5FW1E9fuXk8LW"/>
          <note type="signatory" corresp="i-LmkkKmc2XQLDmqAXoGoovP"/>
          <note type="signatory" corresp="i-YaN1jaPx75LMCzcGaN8cCm"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-5CH7vHLGXLfDB5Tn7xx95V"/>
        </correspContext>
        <correspAction xml:id="i-Unkwv4m2S83Syt4wkoxtxs" type="referral">
          <date when="2003-10-15"/>
        </correspAction>
        <correspAction xml:id="i-9Ec7CyPjQDVwFrbYtzVyLd" type="dismissal">
          <date when="2003-10-15"/>
        </correspAction>
        <correspAction xml:id="i-9ac1EBFiwBNWbc3ZrkQucb" type="submission">
          <date when="2003-10-07"/>
        </correspAction>
        <correspAction xml:id="i-Tuodn96LDyu2fMTRpR7F3A" type="assigned"/>
        <correspContext corresp="i-Tuodn96LDyu2fMTRpR7F3A">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Fi_0251/mot_200304_Fi_0251-0001.pdf"/>
      <div xml:id="i-SDrqUgBFkH7o9V5haNSQP4" type="motHeader">
        <div xml:id="i-PHJV1g9eHR6LPgLkc74HPz" type="motTitle"/>
        <div xml:id="i-Y4uwPH1xAcfNcRdpsFMhk9" type="motSubmissionInfo"/>
      </div>
      <div xml:id="i-TikrHcwdWTdZ1FnSVJ4nqb" type="motBody">
        <div xml:id="i-77Luz4vNyqxunoZQQxNvpd">
          <p xml:id="i-QGoPTPNww7i5mpntV89Mcu">
            2003/04 mnr: Fi251 pnr: v551
          </p>
          <p xml:id="i-RKzANHwTGA4SBw15CLRJZV">
            Motion till riksdagen 2003/04:Fi251
          </p>
          <p xml:id="i-MvgDMuMyY38hUnhUzhwiyV">
            av Ulla Hoffmann m.fl. (v)
          </p>
          <p xml:id="i-2QsbshZaGcA8ZAJju2DmtE">
            Strategi för global finansiell stabilitet
          </p>
          <p xml:id="i-NSZnRJ9f6j6EpgULa1FyKo">
            1 Innehållsförteckning
          </p>
          <p xml:id="i-V33Q5egLnNbwwsq6to1bSg">
            Fate ala ÅN LSS ag oa! 4 atkat - BETEENNR ANNINA NINNA NAR URNANNSANNAN
            RESER 1 Förslag till riksdagsbeslut.. Bakgrund. nledning 4.1 Utgångspunkter.
            4.2 Kort historisk tillbakablick 4.3 Spekulation drabbar kvinnor
            och män olika
          </p>
          <p xml:id="i-X5tWmUEdJfcnGqSKM15dLU">
            BWNH
          </p>
          <p xml:id="i-MjNDhiLVYYdkpHXRE3PFU4">
            4.4 Folkstyret minskar 5 Bromsa spekulationsekonomin. 5.1 Inför
            en Tobinskatt 5.2 Kombinera en Tobinskatt med en spärr vid större
            kriser. 6 Hållbara kapitalflöden.................. 6.1 Större
            inflytande för u-länderna. 6.2 Trovärdighet till Sveriges globaliseringsstrategi......................
          </p>
          <p xml:id="i-Sb14sTnQyZr84gW8q3Xibg">
            Förslag till riksdagsbeslut
          </p>
          <p xml:id="i-HVws1QkGQhrY2c44bksezE">
            1. Riksdagen tillkännager för regeringen som sin mening vad i
            motionen anförs om att Sverige i internationella sammanhang agerar
            för att det införs en transaktionsavgift på valutahandeln, en
            s.k. Tobinskatt. 2. Riksdagen tillkännager för regeringen som
            sin mening vad i motionen anförs om att Sverige i internationella
            sammanhang bör agera för att en s.k. Tobinskatt kombineras med
            en högre avgift när valutakurser rusar i väg uppåt eller nedåt
            utanför en viss spännvidd.
          </p>
          <pb facs="riksdagen-motions-pdf/data/200304/mot_200304_Fi_0251/mot_200304_Fi_0251-0002.pdf"/>
          <p xml:id="i-KQJo2246HuWd9eotS8AzK2">
            2003/04:Fi251
          </p>
          <p xml:id="i-2EkPobRePiunQ5XfuQDY5x">
            Riksdagen tillkännager för regeringen som sin mening vad i motionen
            anförs om att Sverige i internationella sammanhang bör verka för
            att hindra IMF och Världsbanken från att försöka påtvinga enskilda
            länder en viss form av ekonomisk politik. Riksdagen tillkännager
            för regeringen som sin mening vad i motionen anförs om att Sverige
            bör ta initiativ till en internationell diskussion om vilka institutioner
            och regelverk som behövs för att inte 1980- och 1990- talens spekulationskaruseller
            skall upprepas och att tonvikten här bör ligga på att upprätta
            finansiella verktyg som premierar stabilitet, ekologisk uthållighet
            och en utjämning av ekologiska, sociala och ekonomiska klyftor
            mellan länder. Riksdagen tillkännager för regeringen som sin mening
            vad i motionen anförs om vikten av att öka inflytandet för u-länderna
            i IMF:s och Världsbankens styrelser. Riksdagen tillkännager för
            regeringen som sin mening vad i motionen anförs om att öka insynen
            och rapporteringen från den nordisk-baltiska representationen.
            Riksdagen tillkännager för regeringen som sin mening vad i motionen
            anförs om att regeringen årligen bör rapportera till riksdagen
            om Sveriges agerande i IMF och Världsbanken och att ansvarig minister
            inför varje vår- och höstmöte bör diskutera den svenska linjen
            så att denna också blir offentliggjord för allmänheten.
          </p>
          <p xml:id="i-DqLbcxj3AdVz1sxNZJLmFK">
            "Yrkande 5 hänvisat till UU.
          </p>
          <pb facs="riksdagen-motions-pdf/data/200304/mot_200304_Fi_0251/mot_200304_Fi_0251-0003.pdf"/>
          <p xml:id="i-PYiMj7CRJdn31XLpz17eVt">
            2 Bakgrund
          </p>
          <p xml:id="i-3zvi5tvjXLzM3Je56xzP9H">
            I betänkandet Global skatt på valutamarknaderna, s.k. Tobinskatt
            (betänkande 2000/01:FiU25) uppdrog finansutskottet till regeringen
            att utarbeta en globaliseringsstrategi och att denna strategi
            bör utgöra grunden för Sveriges agerande i internationella församlingar.
            I skrivelsen Spelregler för globala marknader — svensk strategi
            för ökad internationell finansiell stabilitet (2002/03:118) redovisar
            regeringen en globaliseringsstrategi som skall utgöra grunden
            för Sveriges agerande internationellt. Skrivelsen tar upp de åtgärder
            som krävs för att främja internationell finansiell stabilitet
            och behandlar samarbetet inom olika internationella forum för
            att förebygga och hantera finansiella kriser.
          </p>
          <p xml:id="i-LK7bde35CWV3wcw2MCC5Qc">
            3 Inledning 3.1 Utgångspunkter
          </p>
          <p xml:id="i-E4DpDZwXjxwXF5FbHaKNms">
            Det är bra att regeringen lägger fram ett förslag till globaliseringsstrategi
            kring det internationella finanssystemet. Det är viktigt att Sverige
            har en strategi för sitt handlande i internationella sammanhang.
            Dessvärre är inte förslaget tillräckligt långtgående när det gäller
            att ta hänsyn till sociala och ekologiska faktorer. Det är inte
            rimligt att de länder som har störst behov av utveckling inte
            ska ha ett större inflytande över den internationella sektorn.
            De fattigaste länderna bör inte heller pådyvlas ekonomiska lösningar
            som de inte själva tror på. Vidare krävs ett starkare internationellt
            regelverk och en skärpt tillsyn för att nå en finansiell stabilitet.
            Nedan redogör vi för hur vi vill att Sverige ska agera i internationella
            församlingar.
          </p>
          <p xml:id="i-FQkCx3cEFDZsRy8nYMf1jP">
            3.2. Kort historisk tillbakablick
          </p>
          <p xml:id="i-8QPSRAZKxo5nMsP6BStdRR">
            Under förra seklets tre sista decennier växte bubblan av, mer
            eller mindre, spekulativt inriktade finansiella transaktioner
            långt snabbare än produktion och världshandel. Enligt beräkningar
            från FN:s utvecklingskonferens UNCTAD motsvarade handelns behov
            av utländsk valuta bara 1,5 procent av de ca 1 000 miljarder US-dollar
            som varje dag bytte ägare över hela världen i mitten av 1990-talet.
            Resten, det vill säga 98,5 procent av all valutahandel, hade större
            eller mindre inslag av spekulation och jakt på snabba och tillfälliga
            värdeökningar. I dag närmar sig siffran gissningsvis 99 procent.
            Vad som kännetecknar valutahandeln är att den är mycket kortsiktig.
            40 procent av omsättningen 1998 var spot-affärer, dvs. rörelser
            in och ut ur en valuta inom loppet av två dagar. 41 procent av
            valutahandeln skedde inom
          </p>
          <p xml:id="i-ArHS7HWqtA46hnq2nQT2Rx">
            2003/04:Fi251
          </p>
          <pb facs="riksdagen-motions-pdf/data/200304/mot_200304_Fi_0251/mot_200304_Fi_0251-0004.pdf"/>
          <p xml:id="i-2fQ2FdDnJJb6sx4dEV2QtW">
            2003/04:Fi251
          </p>
          <p xml:id="i-Tu2Vx1PGtTvz5qZ4FS18kz">
            loppet av 3-7 dagar och 18 procent hade ett tidsperspektiv på
            mellan en vecka och ett år. Endast en enda liten procent (1 procent)
            hade ett perspektiv på mer än ett år. Det handlar alltså inte
            om en marknad där företag gör långsiktiga investeringar i ett
            land. De skakningar i världsekonomin som inträffade för några
            år sedan — den s.k. Asienkrisen — var inte första gången som kasinoliknande
            spekulativa vågor hotade både produktion och ansvarsfull ekonomisk
            politik. Den stora krisen i mitten av 1970-talet hängde samman
            med framväxten av den s.k. euromarknaden, där tillgodohavanden
            i utländsk valuta, huvudsakligen US- dollar, på bankfilialer i
            Västeuropa kunde lånas ut nästan utan begränsningar. Det var på
            denna marknad som de s.k. petrodollarna placerades efter Opecs
            höjning av oljepriset 1973-1974. Följden blev en spiral av utlåning,
            framför allt till länder i tredje världen, vilket bäddade för
            den skuldkris som kom ett knappt årtionde senare. Även Sverige
            har haft en parallell utveckling, som tog fart med avregleringarna
            av kredit- och valutamarknaderna på 1980-talet. Frånvaron av begränsningar
            för valutatransaktioner förvärrade den ekonomiska kris som inträffade
            i början av 1990-talet.
          </p>
          <p xml:id="i-N4JUX6Mugsmjy88J6jSDRP">
            3.3 Spekulation drabbar kvinnor och män olika
          </p>
          <p xml:id="i-2HAckC6XSyJ9sW38wDvRJC">
            Kriser och skakningar i världen drabbar män och kvinnor olika.
            Det är i princip enbart män som står för spekulationerna, men
            det är kvinnorna som drabbas i vardagen av detta beteende. APEC
            (Asia Pacific Economic Cooperation) gjorde vid ett ministermöte
            i oktober 1998 följande uttalade: Mot bakgrund av den ekonomiska
            och finansiella krisen i vår region är vi bekymrade över dess
            olika följder för kvinnor och män. Den fulla vidden av krisens
            sociala och ekonomiska konsekvenser står ännu inte klar, men vi
            tror att en oproportionerlig del av bördan faller på unga flickor
            och kvinnor, särskilt där det har förekommit nedskärningar i utbildning
            av olika slag, hälsovård och social service, liksom brister i
            grundläggande behov som mat och medicin, och en allmän nedgång
            i sysselsättningen. Vi understryker att kvinnor har en avgörande
            roll för en lyckad planering, utformning och genomförande av program
            för ekonomisk återhämtning, inte bara som mottagare utan också
            som beslutsfattare (fritt översatt).
          </p>
          <p xml:id="i-Xbj9eLHUxj17sTBKA5yWqL">
            3.4 Folkstyret minskar.
          </p>
          <p xml:id="i-A2C28uazGRDRz5Fcriy7ud">
            Den ökade globaliseringen av finansmarknaden leder till svårigheter
            för företag och stater att planera långsiktigt, till ökad ekonomisk
            otrygghet för enskilda och till ökade köns- och klassklyftor.
            Det som är allvarligast långsiktigt sett är att de snabba penningrörelserna
            reducerar parlamentens och andra demokratiska institutioners handlingsutrymme
            samt minskar deras legitimitet i allmänhetens ögon. Till och med
            den nya högerns profeter, vilka i början av 1990-talet framställde
            den växande finansmarknaden som sund och nödvändig, har i dag
            börjat darra på manschetten. Även en och annan
          </p>
          <pb facs="riksdagen-motions-pdf/data/200304/mot_200304_Fi_0251/mot_200304_Fi_0251-0005.pdf"/>
          <p xml:id="i-NF8JcK8uacha3Ay42XBDSL">
            2003/04:Fi251
          </p>
          <p xml:id="i-KVXNMWdADNsK9fUTxmwdR">
            storkapitalist, George Soros är ett exempel, har uppmärksammat
            finansbubblans skadlighet och kräver en demokratisk motmakt.
          </p>
          <p xml:id="i-JVG1WHrZ84eoiGBfibLe8Q">
            4 Bromsa spekulationsekonomin 4.1 Inför en Tobinskatt
          </p>
          <p xml:id="i-ApkvkawBP1e1FKpDUcRZ8E">
            Nobelpristagaren James Tobin föreslog redan 1972 att det skulle
            införas en transaktionskatt på valutahandel med 0,1 procent. Tanken
            var att bromsa farten i spekulationerna genom att, så att säga,
            kasta lite grus i maskineriet och därmed ge mer tid för eftertanke
            i staternas, företagens och individernas planering. Intäkterna
            skulle kunna användas för att bekämpa den globala fattigdomen.
            Andra har också föreslagit att inkomsterna skulle kunna användas
            för utbildnings-, hälso- och sjukvårdsinsatser i fattigare länder
            och för att bekämpa den globala miljöförstöringen. En skattesats
            på 0,1 procent skulle kunna generera årliga intäkter på långt
            mer än den svenska nationalinkomsten, och detta även om man tar
            hänsyn till att skatten skulle minska transaktionsvolymen. En
            s.k. Tobinskatt där inkomna medel används till att bekämpa den
            globala fattigdomen innebär också en omfördelning av medel från
            män till kvinnor. Av dagens 1,3 miljarder människor som är fattiga,
            utgör hela 70 procent kvinnor. En omfördelning mellan den rika
            och fattiga delen av världen ger alltså en direkt positiv effekt
            för jordens många fattiga kvinnor. Kan spekulationsekonomin bromsas
            med hjälp av en Tobinskatt, leder det till mindre risker för kriser
            och börskrascher, vilket påverkar de flesta kvinnor och män. Som
            vi tidigare nämnt slår krisens effekter olika mellan kvinnor och
            män. Om ett land drabbas av en ekonomisk kris sker det så gott
            som alltid nedskärningar i de offentliga utgifterna. Jan Jindy
            Pettman (”Gender Issues”, ur boken The Globalization of World
            Polities — An Introducation to International Relations, av John
            Baylis och Steve Smith, 1997) anser att det leder till tre effekter:
            För det första påverkar nedskärningar i offentlig service, såsom
            hälsovård, utbildning och sociala trygghetssystem, särskilt kvinnors
            möjligheter att arbeta. För det andra är kvinnor överallt de som
            har det övergripande ansvaret för familj och hushållsarbete, och
            när det (ofta otillräckliga) statliga stödet skärs ner eller dras
            in måste kvinnorna kompensera det genom egen tid eller eget arbete.
            För det tredje är kostnaden för globaliseringen ojämnt fördelad:
            Begreppet feminisering
          </p>
          <p xml:id="i-PdACJnPYBUUyFFkvPoE57x">
            av fattigdomen syftar på den ökande andelen, likaväl som antal,
            av kvinnor och deras barn som lever i fattigdom (fritt översatt).
          </p>
          <p xml:id="i-9NbaiKbtW1EmtzeeyHzhqR">
            Med Sveriges tradition av internationalism och solidaritet med
            fattigare länder har vi ett stort ansvar för att lyfta fram frågan
            om en s.k. Tobinskatt i olika internationella forum.
          </p>
          <pb facs="riksdagen-motions-pdf/data/200304/mot_200304_Fi_0251/mot_200304_Fi_0251-0006.pdf"/>
          <p xml:id="i-WVZ4AQi1Chvr7AzbpHcQNj">
            2003/04:Fi251
          </p>
          <p xml:id="i-D9qTyPtrcb4iziRCJLtpDV">
            Mot bakgrund av vad som anförts ovan bör Sverige i internationella
            sammanhang agera för att det införs en transaktionsavgift på valutahandeln,
            en Tobinskatt. Detta bör riksdagen som sin mening ge regeringen
            till känna.
          </p>
          <p xml:id="i-9vJUT9LhuGaZYkmB7Y1kNS">
            4.2 Kombinera en Tobinskatt med en spärr vid större kriser
          </p>
          <p xml:id="i-McqiVhNXRMHnXsRxqgJUdf">
            Det finns tyvärr många exempel på en uppgiven inställning inför
            möjligheten att begränsa snabba och spekulativa svängningar i
            internationella kapitalflöden. När finansutskottet och riksdagen
            behandlade betänkande 1999/2000:FiU1, avslogs förslaget om införandet
            en Tobinskatt med följande motivering: En skatt av Tobinkaraktär
            kräver en internationell samordning som knappast är genomförbar.
            Skattepolitik och skatteadministration måste samordnas internationellt
            för att skatten skall bli effektiv. Dessutom krävs att i princip
            alla världens länder inför skatten, eftersom det skulle
          </p>
          <p xml:id="i-PDG8mynL1dXY4BjVJWrudn">
            räcka med att något land eller finanscentrum inte deltar för
            att det skulle öppna vägar för kapitalströmmar utanför skattesystemet.
          </p>
          <p xml:id="i-DvApai1Q9fBNnHtymstL7H">
            Självklart är införandet av en Tobinskatt en komplicerad historia.
            Men vi kan inte dela utskottets helt uppgivna inställning. På
            senare tid har medvetenheten om den globala finansmarknadens stabilitetsproblem
            vuxit på den globala arenan. Även företrädare för de globala ekonomiska
            institutionerna och för regeringar har på senare tid uttalat sig
            positivt om Tobinskatten. Även regeringen själv påtalar i skrivelsen
            Spelregler för globala marknader — svensk strategi för ökad internationell
            finansiell stabilitet (2002/03:118) att de stora kapitalflödena
            visat sig kunna leda till instabilitet och kriser. Det har framförts
            kritik mot att en Tobinskatt inte kan rädda länder från akuta
            kriser eller från större spekulationer. Man har då pekat på att
            såväl Mexikos som Östasiens finansiella sammanbrott hade skett
            även om det funnits en Tobinskatt. Den kritiken är riktig såtillvida
            att syftet med en Tobinskatt är att göra spekulationen trögare,
            inte omöjlig. Det ska kastas grus i maskineriet, inte stora stenbumlingar.
            Men det har också lanserats ett förslag av den tyska ekonomen
            Paul Berndh Spahn, som vill förena en Tobinskatt med ett skydd
            mot större spekulationer. Han föreslår att den låga nivån på en
            Tobinskatt övergår till en hög avgift när valutakurser rusar iväg
            uppåt eller nedåt utanför en viss spännvidd. Med en sådan konstruktion
            kombinerar man Tobins bromsande effekt vid normala tillstånd med
            en spärr vid stora spekulativa förlopp. Mot bakgrund av vad som
            anförts ovan bör Sverige i internationella sammanhang agera för
            att en låg transaktionsavgift på valutahandeln, en Tobinskatt,
            kombineras med högre avgift när valutakurser rusar iväg uppåt
            eller nedåt utanför en viss spännvidd. Detta bör riksdagen som
            sin mening ge regeringen till känna.
          </p>
          <pb facs="riksdagen-motions-pdf/data/200304/mot_200304_Fi_0251/mot_200304_Fi_0251-0007.pdf"/>
          <p xml:id="i-U7sZHxKk9waXdKRPmBG2JL">
            5 Hållbara kapitalflöden
          </p>
          <p xml:id="i-UcLktnHhUaFajo1BEy4QFr">
            Det finns även andra åtgärder som behöver genomföras för att
            öka den internationella finansiella stabiliteten. Regeringen redovisar
            i skrivelsen Spelregler för globala marknader — svensk strategi
            för ökad internationell finansiell stabilitet (2002/03:118) en
            rad konkreta inriktningar inom områdena val av valutapolitik,
            gradvisa kapitalliberaliseringar och begränsningar av kapitalflöden.
            Under avsnittet som berör gradvisa kapitalliberaliseringar framför
            regeringen åsikten att en framgångsrik liberalisering måste ske
            stegvis och inte på en gång. Under avsnittet begränsningar i kapitalflöden
            anför regeringen ståndpunkten att det ibland kan vara bra med
            begränsningar av kapitalflöden, men att på ... ... Sikt är kapitalbegränsningar
            både kostsamma och ineffektiva. Framför
          </p>
          <p xml:id="i-XmWq2bWGSKXgZd889pX2V5">
            allt hämmar de utvecklingen av den inhemska finansiella marknaden
            och riskerar att bidra till en ojämlik inkomstfördelning.
          </p>
          <p xml:id="i-8HUtJ6baBvfaKhPsCuum4i">
            Regeringen följer i stort sett samma politiska linje som förs
            av dagens IMF och Världsbanken. Dessa institutioner har tagit
            vissa steg bort från sin fundamentalistiska hållning till hur
            en ekonomi bör skötas, men har fortfarande i grunden samma inställning
            som för tio år sedan. Synsättet tycks vara att avregleringar alltid
            är av godo, men till skillnad från tidigare inställning kan de
            nu ske i varsammare och långsammare takt. Avregleringen leder
            dock alltid till att positionerna stärks för dem som äger kapital
            på de globala marknaderna. Efter de ekonomiska sammanbrotten under
            90-talet kan utländska investerare lägga under sig t.ex. östasiatiska
            banker, företag och naturtillgångar till underpriser efter devalveringar
            som IMF tvingat fram. Samma sak sker på börserna över hela världen,
            där de snabba kursfallen utnyttjas av penningstinna placerare
            som kommer över aktier till extrapris. Detta är knappast en utveckling
            som bidrar till en mer jämlik värld. Inkomstskillnaderna har på
            de senaste tio åren ökat mellan nord och syd, men också mellan
            människor i i-länder (t.ex. USA, Storbritannien, Nya Zeeland,
            Japan och Sverige). Att hävda att avregleringar leder till minskade
            inkomstskillnader är således inte överensstämmande med verkligheten.
            Avregleringar har på många håll just varit orsaken till de kriser
            som uppstått. Ekonomen Kenneth Hermele utrycker det så här (ur
            boken Det globala kasinot): En anledning till att Asienkrisen
            kommit att väcka så många frågor om det internationella systemets
            spelregler är att den på ett irriterande sätt ifrågasätter den
            nyliberala strömfårans påståenden. Denna uppfattning betonar att
            staten är skadlig medan marknaden är dynamisk, och att avregleringar
            släpper fram denna dynamik. Asienkrisen visade på
          </p>
          <p xml:id="i-7WvVic8x6EwF48PCNFGZVd">
            motsatsen: Det var de avreglerade marknaderna som var stötestenen,
            krisens centrum var den privata sektorn, inte staten.
          </p>
          <p xml:id="i-Q4RNchZiW39rNsqqYLdhZy">
            Den hårda ekonomiska linje som IMF och Världsbanken pådyvlat
            en rad länder (för att de ska kunna få lån) har inte tagit hänsyn
            till låneländernas
          </p>
          <p xml:id="i-6h4HXQGv4gjWCA7btG1aUZ">
            2003/04:Fi251
          </p>
          <pb facs="riksdagen-motions-pdf/data/200304/mot_200304_Fi_0251/mot_200304_Fi_0251-0008.pdf"/>
          <p xml:id="i-Vh9JCH2RXRyMzuufRsGcWk">
            2003/04:Fi251
          </p>
          <p xml:id="i-5JgC9aT1ALioA3Tcbz8Wwh">
            betalningsförmåga eller vilka sociala och ekologiska effekter
            som strukturanpassningsprogrammen orsakat. En enda politisk linje
            har gällt och det har inte funnits utrymme för avvikelser. Vänsterpartiets
            syn är att det måste vara varje lands valfrihet att själv få bestämma
            politisk inriktning och vilka verktyg som skall användas för att
            uppnå finansiell stabilitet. Sverige bör i internationella sammanhang
            verka för att hindra IMF och Världsbanken från att försöka påtvinga
            enskilda länder en viss form av ekonomisk politik, som till exempel
            en avreglering av valutahandeln. Detta bör riksdagen som sin mening
            ge regeringen till känna. Regeringen bör även ta initiativ till
            en internationell diskussion om vilka institutioner och regelverk
            som behövs för att inte 1980- och 1990-talens spekulationskaruseller
            skall upprepas. Här bör tonvikten ligga på att upprätta finansiella
            verktyg som premierar stabilitet, ekologisk uthållighet och en
            utjämning av ekologiska, sociala och ekonomiska klyftor mellan
            länder. FN är det bästa forumet för sådana diskussioner. Detta
            bör riksdagen som sin mening ge regeringen till känna.
          </p>
          <p xml:id="i-GzddasBY5cHwr9MSMPM1gz">
            5.1 Större inflytande för u-länderna
          </p>
          <p xml:id="i-SvZWatWZiS48ibeuNW4z97">
            Idag har utvecklingsländerna ett begränsat inflytande i IMF och
            Världsbanken. Det leder ofta till att det är i-länderna som dominerar
            det politiska och ekonomiska språket om vad som är bra eller dålig
            politik. Det finns återkommande rapporter från det civila samhället
            med exempel där IMF och Världsbankens makroekonomiska recept ofta
            anses oförenliga med vad det civila samhället uppfattar som fattigdomsbekämpning.
            Ett exempel är avgiftsbeläggning av hälsovård för fattiga. När
            folkliga organisationer vill diskutera dessa frågor med respektive
            regeringar möts de ofta av beskedet att IMF och i viss mån Världsbankens
            ”recept” inte är förhandlingsbara när de nationella fattigdomsstrategierna
            skall utformas. Regeringen anför i skrivelsen Spelregler för globala
            marknader — svensk strategi för ökad internationell finansiell
            stabilitet (2002/03:118) att u- ländernas formella inflytande
            bör förbättras genom att man ökar den del av röstetalen som fördelas
            mellan medlemsländerna. Det skulle då innebära att u-ländernas
            röstandel ökar vid de årliga årsmötena för IMF och Världsbanken.
            Vänsterpartiet delar regeringens syn på vikten av att öka inflytandet
            för u-länderna. Men för att verkligen få någon genomslagskraft
            för u-ländernas syn, måste deras inflytande inte bara öka på årsmöten
            utan även i IMF:s och Världsbankens styrelser. Detta bör riksdagen
            som sin mening ge regeringen till känna.
          </p>
          <p xml:id="i-QDCjiwv4VrhokgBRRtfc1f">
            5.2 Trovärdighet till Sveriges globaliseringsstrategi
          </p>
          <p xml:id="i-Jt9TkCDU12E6NvNCCeLpN1">
            Det är av avgörande betydelse att den strategi som regeringen
            har gentemot internationella församlingar är tydlig och transparent.
            En öppen och offentlig redovisning av Sveriges handlande ökar
            legitimiteten och trovärdigheten, vare
          </p>
          <pb facs="riksdagen-motions-pdf/data/200304/mot_200304_Fi_0251/mot_200304_Fi_0251-0009.pdf"/>
          <p xml:id="i-5oQDcHZwypnKaQreko9pnr">
            sig allmänhet, politiska partier eller intresseorganisationer
            alla gånger delar eller inte delar den handlingslinje Sverige
            för fram. Därför är det som sker inom IMF och Världsbanken av
            allmänt intresse. Det är av allmänt intresse för medborgarna i
            de nordiska och baltiska länderna att få veta hur deras representant
            i IMF och Världsbanken agerar, hur man kommer överens om sitt
            agerande länderna emellan och vilka resultat man uppnått. Detta
            är idag för de flesta, såväl medborgare som medier, något okänt.
            I andra länder avlägger länderrepresentanterna årliga rapporter,
            parlamentariker ingår i delegationer, hearings anordnas, m.m.
            Man lägger även ut sina rapporter på Internet. Någon sådan ordning
            har vi inte i de nordisk-baltiska länderna. Däremot har man det
            i USA, Storbritannien, Tyskland, Frankrike och Italien. Man kan
            invända att den nordisk-baltiska representationen är liten inom
            Världsbanken om man jämför med t.ex. USA. Men litenhet är inget
            argument för bristande information. Det vore alltså rimligt att
            en likartad ordning infördes för de svensk-baltiska länderna.
            Detta bör riksdagen som sin mening ge regeringen till känna. Vidare
            bör även riksdagens eget arbete skärpas och tydliggöras. Det finns
            idag en oklarhet om vem som har det övergripande ansvaret för
            frågor som rör IMF och Världsbanken. För att kunna leva upp till
            de höga utvecklingspolitiska målen på området, krävs att riksdagen
            är välinformerad. I annat fall motverkas ett aktivt deltagande
            för att använda Sveriges inflytande i Världsbanken och IMF med
            sikte på att nå en hållbar och rättvis utveckling. Riksdagen behöver
            tydliggöra vilket utskott i riksdagen som har det övergripande
            ansvaret för frågor som rör Sveriges politik i IMF och Världsbanken,
            och det ansvariga utskottet bör årligen samla sina ställningstaganden
            i ett betänkande. Vänsterpartiet verkar för en sådan förändring
            av riksdagens arbetsformer. Riksdagen bör även ålägga regeringen
            att årligen rapportera till riksdagen om Sveriges agerande i IMF
            och Världsbanken och att ansvarig minister inför varje vår- och
            höstmöte diskuterar den svenska linjen så att denna också blir
            offentliggjord för allmänheten. Detta bör riksdagen som sin mening
            ge regeringen till känna.
          </p>
          <p xml:id="i-Lj5pKENR53hh997PRsLb3Z" type="date">
            Stockholm den 2 oktober 2003
          </p>
          <div xml:id="i-Pkc3eNPHqrZDyP4fEyoc55" type="signatureBlock">
            <list xml:id="i-DhjZp4a5aFUCrV2SZ5CAwb">
              <item xml:id="i-DoaRQfx36aXQpKTJb5v4Sq" who="i-LB9Tn6B1RXiAHZEWEK1hYC" type="signature">
                Ulla Hoffmann (v)
              </item>
            </list>
          </div>
          <p xml:id="i-Pp7xBce4bHms9ooytziFZ3">
            Lars Bäckström (v) Rossana Dinamarca (v) Mats Einarsson (v) Marie
            Engström (v) Owe Hellberg (v) Berit Johannesson (v) Sten Lundström
            (v) Alice Åström (v)
          </p>
          <p xml:id="i-M33jKe8KaQgNyLKJxiCjSL">
            Siv Holma (v)
          </p>
          <p xml:id="i-NLpN3YjaDtUxm3wvjwDndv">
            2003/04:Fi251
          </p>
        </div>
      </div>
    </body>
  </text>
</TEI>
