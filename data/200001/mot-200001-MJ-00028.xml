<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0028/mot_200001_MJ_0028-0001.pdf"/>
      <div type="motHeader" xml:id="i-8MaQqpG1wFcjXdschSEedU">
        <div type="motTitle" xml:id="i-UXLd51qoLadLPKoKfEwbLB"/>
        <div type="motSubmissionInfo" xml:id="i-XSYM3VSBEoBBhoVVXV9S2u"/>
      </div>
      <div type="motBody" xml:id="i-E9URoaMqhY1v3Bk9zYYUFt">
        <div xml:id="i-M3gZfgaZqgDHfJFXG9N8oM">
          <p xml:id="i-9JM1zvXJAPpp4GLH7z6Qtw">
            2000/01 mnr: MJ28 pnr: m862
          </p>
          <p xml:id="i-MqW1x5DHFwFjzY1wodnUFE">
            Motion till riksdagen 2000/01:MJ28
          </p>
          <p xml:id="i-GVgLYz4m9rLstgKNaL5Das">
            av Marietta de Pourbaix-Lundin (m) med anledning av prop. 2000/01:65
          </p>
          <p xml:id="i-EDLU5QVjEJiqLwzf6SUean">
            Kemikaliestrategi för Giftfri miljö
          </p>
          <p xml:id="i-P7c16v4L7nmQABFWnCastu">
            Förslag till riksdagsbeslut
          </p>
          <p xml:id="i-DwWu3B8C5BuBbdqnCSEkVu">
            Riksdagen tillkännager för regeringen som sin mening vad i motionen
            anförs om att arbetet med att testa kemikaliers hälso- och miljöfarlighet
            inte får innebära en ökning av antalet djurförsök.
          </p>
          <p xml:id="i-2RZ1tSz3ciRSbSPc5AeQj1">
            Kunskap behövs
          </p>
          <p xml:id="i-Kr51NZXSP3WD4WjLHc6DP1">
            Riksdagen har tidigare godkänt femton miljökvalitetsmål. Syftet
            med målen är att vi till nästa generation skall kunna överlämna
            ett samhälle där de stora miljöproblemen är lösta. När det gäller
            målet Giftfri miljö föreslås i föreliggande proposition fem delmål
            och strategier för att nå delmålen. För att nå målet Giftfri miljö
            inom en generation måste den stora okunskapen om kemiska ämnens
            hälso- och miljöegenskaper samt om kemiska ämnens förekomst i
            varor åtgärdas. Det behövs såväl nationella som internationella
            insatser i detta arbete. Vidare föreslås utfasning av farliga
            ämnen och att riktvärden för vilka halter av minst 100 utvalda
            kemiska ämnen som får förekomma i miljön eller vilka halter människor
            högst får utsättas (exponeras) för. I propositionen konstateras
            att det för att testa kemikaliers hälso- och miljöfarlighet med
            dagens metoder krävs djurförsök. Regeringen anser att det finns
            skäl att utveckla metoder för testningen av ämnena på ett sådant
            sätt att antalet djurförsök begränsas och att en strategi kan
            vara att inledande översiktliga tester (screeningtester) görs
            med in vitro-metoder.
          </p>
          <p xml:id="i-FmLzfYJ95bg6UnXaqAeRoC">
            Ingen ökning av djurförsöken
          </p>
          <p xml:id="i-RFWUrYjVJctJ8RRmrCsQiA">
            Det är enligt min mening mycket väsentligt att arbetet för att
            skapa en giftfri miljö för människor inte får innebära att antalet
            djurförsök ökas. Enligt Stiftelsen Forskning utan djurförsök kräver
            arbetet med att testa samtliga
          </p>
          <pb facs="riksdagen-motions-pdf/data/200001/mot_200001_MJ_0028/mot_200001_MJ_0028-0002.pdf"/>
          <p xml:id="i-PHZ3p2uqwpKeabpSz4NZ4i">
            2000/01:MJ28
          </p>
          <p xml:id="i-SoJrpuy52aUufDSZynJSL7">
            existerande kemikalier med dagens metoder tillgång till omkring
            14 miljoner försöksdjur. Det är synnerligen angeläget att nya
            testmetoder som kräver färre djurförsök kommer fram och att försöksdjursfria
            testmetoder kan utvecklas. De målformuleringar som nu föreligger
            beträffande kunskapsutvecklingen avseende kemiska ämnens hälso-
            och miljöegenskaper och den tidplan som sätts för detta arbete
            måste bringas i samklang med målet att minska antalet djurförsök
            och att försöksdjursfria alternativ kan användas. Visserligen
            har regeringen aviserat att man i en proposition under våren 2001
            skall återkomma till riksdagen med en beskrivning av de frågor
            som hör samman med användningen av försöksdjur. Det är dock angeläget
            att riksdagen redan nu med kraft uttalar sig mot en ökning av
            antalet djurförsök.
          </p>
          <p xml:id="i-474d79TpY1YJPszdjCy1pT">
            Stockholm den 22 februari 2001
          </p>
          <p xml:id="i-TS99nxREJZrCETzWWCzL53">
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
