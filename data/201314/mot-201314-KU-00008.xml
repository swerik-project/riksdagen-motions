<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00008">
  <teiHeader>
    <fileDesc>
      <titleStmt>
        <title>med anledning av prop. 2013/14:51 Förstärkt skydd mot främmande makts underrättelseverksamhet</title>
        <author corresp="i-B4hV7rgBZqLtXzSvZhQHbo">av Mia Sydow Mölleby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:51 Förstärkt skydd mot främmande makts underrättelseverksamhet</title>
          <idno type="rdwebb">H102K8</idno>
          <rs type="number">K8</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K8/text</ref>
          <ref type="dokument_url_html">http://data.riksdagen.se/dokument/H102K8</ref>
          <ref type="dokumentstatus_url_xml">http://data.riksdagen.se/dokumentstatus/H102K8</ref>
          <ref type="doc">http://data.riksdagen.se/fil/0B5E9026-A87C-474B-8292-ED22BA34AD75</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TjUwDoS7ZqJBxmh416nedQ" type="basedOn"/>
        <correspContext corresp="i-TjUwDoS7ZqJBxmh416nedQ">
          <ref>Proposition 2013/14:51</ref>
        </correspContext>
        <correspAction xml:id="i-2iqkq9eTXrDgup6owJ9bGW" type="signed"/>
        <correspContext corresp="i-2iqkq9eTXrDgup6owJ9bGW">
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction xml:id="i-XaXi3RtridRUPTBwZ32ePD" type="referral">
          <date when="2013-12-17"/>
        </correspAction>
        <correspAction xml:id="i-DiVHti8VZbNSoKNu8urmYw" type="referral">
          <date when="2013-12-17"/>
        </correspAction>
        <correspAction xml:id="i-AgugY3sS5nCWMohZx9whjE" type="dismissal">
          <date when="2013-12-16"/>
        </correspAction>
        <correspAction xml:id="i-XuGwHn78a2GXKNbmQXsFsF" type="dismissal">
          <date when="2013-12-16"/>
        </correspAction>
        <correspAction xml:id="i-Ka4wNJkUpT5iGz8m3AHFnm" type="submission">
          <date when="2013-12-11"/>
        </correspAction>
        <correspAction xml:id="i-3MGsYwDh7GwvYcgcj3VDhL" type="transfer">
          <date when="2013-12-11"/>
        </correspAction>
        <correspAction xml:id="i-RBV3qu2A4UDZFm3wWzQXHC" type="assigned"/>
        <correspContext corresp="i-RBV3qu2A4UDZFm3wWzQXHC">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NNuQayh7w6jJiZvo6bKYXA" type="motHeader"/>
      <div xml:id="i-KgCNf67Fjj1fusnUshdWMk" type="motBody">
        <div xml:id="i-RMJCo4vkAcpvrcVHCkA8dG" type="motProposal" subtype="förslag">
          <head xml:id="i-95KDcSPcVtYgXhRxQ4QY7U">
            1 Förslag till riksdagsbeslut
          </head>
          <list xml:id="i-Ch1Z93rXaHZgjnUPbFvUwj" style="ol">
            <item xml:id="i-HfCuDymgvf6nZP2pyHgFiZ">
              Riksdagen avslår regeringens förslag om att införa en ny straffbestämmelse
              om olovlig underrättelseverksamhet mot Sverige.
            </item>
            <item xml:id="i-JNF1zxQLiV1DJxfTuwkVYp">
              Riksdagen avslår regeringens förslag om att använda hemliga tvångsmedel
              vid olovlig underrättelseverksamhet mot Sverige och om att brottet
              ska undantas från underrättelseskyldigheten vid användande av
              hemliga tvångsmedel.
            </item>
          </list>
        </div>
        <div xml:id="i-GdMK84kCJVCG6j6ThL3kNi" type="motContent">
          <head xml:id="i-UFV8qygLvBRUSDZM9KsBYf" type="h1">
            2 Inledning
          </head>
          <p xml:id="i-BFRZDErBHequ1Gx3bPSbN5">
            Vänsterpartiet värnar demokratiska grundvärden som rättssäkerhet
            och skydd för den personliga integriteten. Likaså är vi angelägna
            om att det finns ett regelverk som ger ett gott skydd för Sveriges
            säkerhet. Som alltid när det gäller frågor om utvidgning av det
            straffbara området uppkommer frågor om behov, effektivitet och
            proportionalitet. Dessa överväganden gör sig särskilt gällande
            när det är fråga om centrala skyddsintressen som Sveriges säkerhet
            och grundlagsskyddade rättigheter såsom yttrande- och tryckfrihet
            och skyddet för den personliga integriteten. Det handlar således
            om att skydda den demokratiska rättsstaten i flera bemärkelser.
          </p>
          <p xml:id="i-Sv785p8oG4nYPoarY6a9Cc">
            Ett av fundamenten i en rättsstat är att medborgarna åtnjuter
            ett effektivt skydd mot statens maktutövning; den enskilda medborgaren
            ska vara tryggad mot statens missbruk av rättsordningen. Det primära
            värde som rättssäkerheten ska skydda är den enskildes intresse
            av självbestämmande och möjlighet till livsplanering. Rättssäkerheten
            bör i princip inte kunna åsidosättas. För att kravet på rättssäkerhet
            ska upprätthållas krävs bl.a. att lagstiftningen är av god kvalitet,
            både vad det gäller straffprocessuella regler och det materiella
            innehållet samt att rättstillämpningen är god.
          </p>
          <p xml:id="i-7ZzQRR73ZNgSsdHXYupsUS">
            Den andra bärande principen i vår rättsordning som i hög grad
            aktualiseras med anledning av denna proposition är proportionalitetsprincipen.
            Principen innebär att de åtgärder som det allmänna använder sig
            av för att uppnå ett visst syfte inte får vara mer betungande
            eller mer långtgående än vad som kan anses nödvändigt för att
            uppnå det eftersträvade syftet. Det ska således råda en balans
            mellan mål och medel samt vara sannolikt att det syftet uppnås
            genom vidtagna medel. Finns det möjlighet att välja mellan flera
            verksamma åtgärder ska det minst tyngande alternativet väljas.
          </p>
          <p xml:id="i-DrSuSiSopUQQJy17Y6ScrT">
            Proportionalitetsprincipen är central vid tillkomsten av rättighetsbegränsande
            lagstiftning, vilket framgår av 2 kap. 20 § RF, vari det anges
            att de i bestämmelsen angivna fri- och rättigheterna endast får
            begränsas om de tillgodoser ändamål som är godtagbara i ett demokratiskt
            samhälle och om begränsningen varken går utöver vad som är nödvändigt
            med hänsyn till det eftersträvade ändamålet eller sträcker sig
            så långt att den utgör ett hot mot den fria åsiktsbildningen.
            Det är allmänt av vikt att en adekvat, välgrundad och välredovisad
            proportionalitetsbedömning sker vid allt lagstiftningsarbete,
            i synnerhet när det är frågan om rättighetsbegränsande lagstiftning.
          </p>
          <p xml:id="i-J9yonnm6ibf6hodoZ4vBaJ">
            Då all tvångsmedelsanvändning innebär ett ingrepp i den privata
            sfären, krävs det en rimlig avvägning mellan det befogade kravet
            på effektiv brottsbekämpning å ena sidan och det lika befogade
            kravet på upprätthållandet av rättssäkerhet och integritet å den
            andra sidan. Detta är således en svår balansgång som innehåller
            en konflikt mellan säkerhetstänkande och mänskliga rättigheter.
          </p>
          <p xml:id="i-FLLVBPyZL6thAH6YWSveAZ">
            De förslag som presenteras i propositionen rör viktiga värden
            och innebär svåra avvägningar mellan olika intressen. Det är framför
            allt förslaget om att införa en ny straffbestämmelse om olovlig
            underrättelseverksamhet mot Sverige samt möjligheten att använda
            hemliga tvångsmedel vid nyss nämnda brott som Vänsterpartiet har
            starka invändningar mot. I dessa delar innehåller varken utredningen
            eller propositionen en tillfredsställande redovisning av hur proportionalitetsbedömningen
            gjorts och vad som där beaktats eller någon konsekvensanalys av
            de förslag som nu lagts fram.
          </p>
          <p xml:id="i-GW2ZuJgvtLKR5CqEuTEPn">
            Vänsterpartiet välkomnar dock förslaget om en skärpt straffbestämmelse
            för s.k. flyktingspionage. Straffbestämmelsen syftar i första
            hand till att skydda enskilda människor och deras anhöriga mot
            fara för framtida förföljelse eller annat lidande. I sin nuvarande
            lydelse omfattar straffbestämmelsen endast verksamhet som sker
            hemligen eller med användande av svikliga medel. Det innebär att
            verksamhet som sker öppet med användande av otillbörliga påtryckningar,
            såsom underförstådda hot, faller utanför tillämpningsområdet.
            Vi delar regeringens bedömning om att även sådana förfaranden
            är straffvärda då de begränsar den enskildes handlingsfrihet och
            ger upphov till rädsla och oro. Vänsterpartiet anser det därför
            rimligt att straffbestämmelsen som det föreslås utvidgas till
            att även omfatta verksamhet som bedrivs med användande av otillbörliga
            medel.
          </p>
          <head xml:id="i-16L7KGXesphjMcratkoXdf" type="h1">
            3 Olovlig underrättelseverksamhet mot Sverige
          </head>
          <p xml:id="i-ARQr4rDgSSuQXFvhEbbjMV">
            Förslaget innefattar en ny bestämmelse om olovlig underrättelseverksamhet
            riktad mot Sverige. Bestämmelsen syftar till att skydda Sveriges
            säkerhet och riktar sig mot otillåtna underrättelseverksamheter
            som bedrivs i hemlighet eller med användande av svikliga medel
            för att komma över uppgifter som kan skada Sveriges säkerhet om
            de kommer främmande makt till handa. För att uppnå det syftet
            anser regeringen att det inte bör krävas att det kan bevisas att
            några uppgifter har samlats in i verksamheten eller vilka uppgifter
            som har hanterats. För straffbarhet räcker det med att verksamheten
            syftar till ett anskaffande av uppgifter. Det fordras med andra
            ord inte att verksamheten faktiskt innebär ett anskaffande av
            uppgifter.
          </p>
          <p xml:id="i-VJ8Jdn8bBv9wkWXQ7LenF5">
            I likhet med remissinstansen Advokatsamfundet har Vänsterpartiet
            invändningar mot förslaget i denna del. Så som förslaget är utformat
            uppställs en rad rekvisit för att begränsa det straffbara området,
            men förslagets innebörd är att beteenden och inte gärningar straffbeläggs.
            Det är således inte handlingen i sig som grundar ansvar. Vi anser
            därför att kraven på tydlighet och förutsebarhet brister och att
            förslaget därmed strider mot utgångspunkterna för strafflagstiftningen.
            Vidare anser vi inte att det tydligt framgår var gränserna för
            det straffbara området går, och i likhet med vad Justitiekanslern
            m.fl. anfört riskerar förslaget att få ett alltför brett tillämpningsområde
            och därmed träffa mindre straffvärda beteenden och viss legitim
            underrättelseverksamhet.
          </p>
          <p xml:id="i-MFXL8ZpDQy8kfAUUxCKkNc">
            Det är viktigt att den straffrättsliga regleringen lever upp
            till högt ställda krav på effektivitet och ändamålsenlighet samtidigt
            som rättssäkerhetskraven inte åsidosätts. Effektivitet får dock
            aldrig överordnas rättssäkerheten. En avvägning mellan dessa faktorer
            måste göras i varje konkret lagstiftningsärende och en straffbestämmelse
            bör utformas på ett sådant sätt att avgränsningen av det straffbara
            området är så tydlig som möjligt. Vänsterpartiet anser att Sveriges
            säkerhet är ett skyddsintresse av stor betydelse och att vi behöver
            en straffrättslig reglering som kan skydda viktiga samhälleliga
            värden, men det förslag som nu har lämnats är inte utformat så
            att det straffbara området är tydligt avgränsat och lever därmed
            inte upp till viktiga rättssäkerhetskrav om tydlighet och förutsebarhet.
          </p>
          <p xml:id="i-RHxsWG8UuGf3MQNW3t3PWs">
            Riksdagen bör avslå regeringens förslag om att införa en ny straffbestämmelse
            om olovlig underrättelseverksamhet mot Sverige. Detta bör riksdagen
            besluta.
          </p>
          <head xml:id="i-CLuR2naRvEZYV4EPohUzhU" type="h1">
            4 Hemliga tvångsmedel vid olovlig underrättelseverksamhet mot
            Sverige
          </head>
          <p xml:id="i-HvrULdp15zZLv9tPy6Jdw8">
            Förslaget innebär en utökad möjlighet för de brottsbekämpande
            myndigheterna att använda hemliga tvångsmedel, inte bara i förundersökningar
            utan också i preventivt underrättelsesyfte. Hemliga tvångsmedel
            är till sin natur starkt integritetskänsliga och får bara vidtas
            när det finns stöd för det i lag. Vid införande av sådan lagstiftning
            måste bestämmelserna i grundlagen beaktas. För att lagar som inskränker
            integritetsskyddet ska få genomföras krävs att det intresse som
            ska tillgodoses är så starkt och integritetsskyddsintresset så
            förhållandevis svagt att inskränkningen framstår som proportionerlig.
          </p>
          <p xml:id="i-PmrEhmWwoxHarjrUTFUUr9">
            Bestämmelsen i 2 kap. 6 § andra stycket RF innebär att lagstiftaren
            tydligt måste redovisa vilka avvägningar som gjorts vid proportionalitetsbedömningen.
            Beredningsunderlaget till regeringens förslag saknar en sådan
            redovisning och är, enligt Vänsterpartiets mening, ensidigt och
            inriktat på effektivitetsmål. Det innebär att det är svårt att
            avgöra om det behov som förslaget ska tillgodose verkligen står
            i rimlig proportion till det ingrepp som förslaget kan orsaka
            i enskildas personliga integritet. Regeringen medger visserligen
            att den föreslagna regleringen innebär betydliga integritetsintrång,
            men konstaterar sedan att det vid en avvägning mellan intresset
            av en effektiv brottsbekämpning och integritetsintresset är det
            brottsbekämpande intresset som väger tyngst. Hur denna avvägning
            gått till och vad som beaktats framgår dock inte.
          </p>
          <p xml:id="i-C4rDitMVkZbXkv1uBHKPNf">
            Som ovan angetts anser vi att straffbestämmelsen är vagt utformad
            och kan medföra tillämpningsproblem, vilket i sin tur kan leda
            till att hemliga tvångsmedel används i alltför stor utsträckning.
            De brottsbekämpande myndigheterna bör ges effektiva och ändamålsenliga
            verktyg för att bekämpa brottslighet, vilket är särskilt angeläget
            i fråga om sådan allvarlig brottslighet som regleras i 19 kap.
            BrB. Lagstiftningen måste dock utformas så att det polisiära behovet
            och effektiviteten hos åtgärderna står i rimlig proportion till
            intrånget i enskildas personliga integritet. Då beredningsunderlaget
            är så bristfälligt kan vi inte bedöma huruvida den föreslagna
            åtgärden är befogad eller inte.
          </p>
          <p xml:id="i-3qgMHKAKWLG184xaEgwDYV">
            Vänsterpartiet ifrågasätter särskilt möjligheterna till preventiv
            användning av tvångsmedel vid misstanke om olovlig underrättelseverksamhet
            mot Sverige. Straffskalan för den föreslagna straffbestämmelsen
            föreslås vara fängelse i högst två år och Vänsterpartiet är, i
            likhet med remissinstansen Datainspektionen, tveksam till att
            polisen i preventivt syfte ska få använda mycket integritetskänsliga
            övervakningsmetoder vid misstanke om brottslighet som har ett
            förhållandevis lågt straffvärde.
          </p>
          <p xml:id="i-G24P1fX1nXKLNvvi6uikpF">
            Polisen har visserligen redan i dag möjlighet att använda hemliga
            tvångsmedel i förundersökningar och i brottspreventivt utredningssyfte,
            vid misstanke om brottslighet som har ett jämförbart straffvärde.
            Förslaget innebär dock att fler brottstyper inkluderas och att
            tillämpningsområdet för tvångsmedelslagstiftningen utökas. Vi
            anser att det kräver en särskild integritetsanalys och tydligt
            redovisade bedömningar av integritetsskadornas förväntade art
            och omfattning. Behovet av detta försvinner inte för att användandet
            av integritetsinskränkande åtgärder sker gradvis. Detta bör särskilt
            framhållas med tanke på att takten på ny integritetsbegränsande
            lagstiftning är högt uppdriven, inte minst på brottsbekämpningsområdet,
            vilket torde öka risken för misstag och onödiga integritetsskador.
          </p>
          <p xml:id="i-3UvhiL2jRyixEbFFAwhV8Q">
            I propositionen föreslås även att polisens användning av hemliga
            tvångsmedel vid förundersökning om olovlig underrättelseverksamhet
            mot Sverige ska undantas underrättelseskyldigheten. Huvudregeln
            är att den som har utsatts för vissa former av hemlig övervakning
            ska underrättas om detta senast en månad efter avslutad förundersökning.
            Regeringens förslag innebär att den enskilde inte ska underrättas
            om hemliga tvångsmedel som hen varit utsatt för i samband med
            en förundersökning rörande någon form av olovlig underrättelseverksamhet,
            oaktat om förundersökningen lagts ned. Kraven på skyddsintresset
            bör ställas högt för att underlåta sådan underrättelse, och i
            detta fall anser Vänsterpartiet inte att skyddsintresset är så
            starkt att den som varit övervakad ska kunna gå miste om sin rätt
            till underrättelse.
          </p>
          <p xml:id="i-85G1wCFEXSadaVVatgLZLD">
            Riksdagen bör avslå regeringens förslag om användande av hemliga
            tvångsmedel vid olovlig underrättelseverksamhet mot Sverige, och
            brottet bör undantas från underrättelseskyldigheten om användande
            av hemliga tvångsmedel. Detta bör riksdagen besluta.
          </p>
        </div>
        <div xml:id="i-5BR7tZm8HLLiujDY4fU1d4" type="signatureBlock">
          <list xml:id="i-4B9NcLi7EV3kY1MSaBn24i">
            <item xml:id="i-DnwVzwTKyzHmyVGBRtAcay" type="signature">
              Mia Sydow Mölleby (V)
            </item>
            <item xml:id="i-5Dia11hhKSDqVHPCtX4T6G" type="signature">
              Bengt Berg (V)
            </item>
            <item xml:id="i-XrPV7F3CybX9v4mfdpxm5q" type="signature">
              Marianne Berg (V)
            </item>
            <item xml:id="i-EW9zDtB6FPYHPtM2i59m6Q" type="signature">
              Amineh Kakabaveh (V)
            </item>
            <item xml:id="i-Kn4z7fD49CMMZQuaKq1x5H" type="signature">
              Lars Ohly (V)
            </item>
            <item xml:id="i-Ex5H1sFNamedXy5EcRF8Z6" type="signature">
              Eva Olofsson (V)
            </item>
            <item xml:id="i-Sh4zWzHG5ZKSD6uSVRLbtG" type="signature">
              Lena Olsson (V)
            </item>
          </list>
        </div>
      </div>
    </body>
  </text>
</TEI>
