<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-01501">
  <teiHeader>
    <fileDesc>
      <titleStmt>
        <title>Ägarlägenheter och bostadsmarknaden</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1501 av Ulrika Karlsson i Uppsala (M)</title>
          <idno type="rdwebb">H4021501</idno>
          <rs type="number">1501</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H4021501/text</ref>
          <ref type="dokument_url_html">http://data.riksdagen.se/dokument/H4021501</ref>
          <ref type="dokumentstatus_url_xml">http://data.riksdagen.se/dokumentstatus/H4021501</ref>
          <ref type="docx">http://data.riksdagen.se/fil/C7AED9F6-63CA-4CEC-84C9-7646DFDAD711</ref>
          <ref type="pdf">http://data.riksdagen.se/fil/2E597E2B-C811-460B-AF51-39E3CA0EF820</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-16ueQjqysVmNQAgrLS6LFL" type="signed"/>
        <correspContext corresp="i-16ueQjqysVmNQAgrLS6LFL">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-LMvUEqECHiPesev2NoPtya" type="submitted">
          <date when="2016-10-04"/>
          <time when="13:53:07"/>
        </correspAction>
        <correspAction xml:id="i-QtMvt7rn2qfdTPw7hBjqHj" type="reviewed">
          <date when="2016-10-04"/>
          <time when="15:55:52"/>
        </correspAction>
        <correspAction xml:id="i-Aooz4cnF8cJWZJTPrqq7mM" type="referred">
          <date when="2016-10-14"/>
        </correspAction>
        <correspAction xml:id="i-X5x2QxVxJMuCnAgJfbpNN6" type="assigned">
          <date when="2018-03-08"/>
          <time when="17:26:59"/>
        </correspAction>
        <correspContext corresp="i-X5x2QxVxJMuCnAgJfbpNN6">
          <ref type="assignedTo">Civilutskottet</ref>
        </correspContext>
        <correspAction xml:id="i-6SXDnZNZ9cCUjbuXW8PKYZ" type="behandlas_i"/>
        <correspContext corresp="i-6SXDnZNZ9cCUjbuXW8PKYZ">
          <ref type="uppgift">2017/18:CU9</ref>
          <ref type="ref_dok_id">H501CU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU9</ref>
          <ref type="ref_dok_titel">Hyresrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:1501 av Ulrika Karlsson i Uppsala
          (M) Ägarlägenheter och bostadsmarknaden
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-67vikQch3mJU7cjR9ajPwy">
            Förslag till riksdagsbeslut
          </head>
          <list style="ol">
            <item xml:id="i-B9NHXEuEFVyQVEssN65sgV">
              Riksdagen ställer sig bakom det som anförs i motionen om en översyn
              av stämpelskatter, byggfelsförsäkringen och skyddsregler i konsumenttjänstlagen
              när det gäller ägarlägenheter och tillkännager detta för regeringen.
            </item>
            <item xml:id="i-Hz7vsJH6n9mHTnDjrfi8sj">
              Riksdagen ställer sig bakom det som anförs i motionen om att
              kunna ändra upplåtelseformen för bostäder och bostadsrätter till
              ägarlägenhet och tillkännager detta för regeringen.
            </item>
            <item xml:id="i-JiDEwrbdXYDwCjDYBAKT9m">
              Riksdagen ställer sig bakom det som anförs i motionen om att
              befintliga byggnader som har byggts till eller byggts om, och
              som tidigare inte har använts som bostad, också ska kunna göras
              om till ägarlägenheter och tillkännager detta för regeringen.
            </item>
            <item xml:id="i-JyCea2HgLMGFquPiXscDpA">
              Riksdagen ställer sig bakom det som anförs i motionen om möjligheten
              till en ny typ av hyreskontrakt för ägarlägenheter som har sin
              grund i hyressättning av småhus och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-61vjViUckFwBqb5etcU5Un" type="h1">
            Motivering
          </head>
          <p xml:id="i-RRhY5EmcEL5MxDDvB4r7X">
            Från och med den 1 april 2009 är det möjligt att vid nyproduktion
            upprätta ägarlägenheter som bostadsform. Tidigare kunde en medlem
            i en bostadsrättsförening endast äga rätt till nyttjande av en
            lägenhet i föreningen. Med ägarlägenheten blev det möjligt för
            människor att istället äga sin lägenhet på samma sätt som ett
            småhus.
          </p>
          <p xml:id="i-cjc2wwZNRdjAucEFcuY5z">
            Dock kvarstår vissa nackdelar med lagstiftningen för ägarlägenhet
            som bromsar genomslaget för boendeformen gentemot bostadsrätter.
            Bostadsrätter har en lägre stämpelskattsavgift och kan belånas
            utan stämpelskattekostnad. Bostadsrätter har även en lägre kommunal
            fastighetsavgift. Skyddsregler i konsumenttjänstlagen vid uppförande
            av småhus är inte heller tillämpliga för ägarlägenheter. Byggfelsförsäkring
            är obligatorisk, men eftersom det inte finns någon lagstiftning
            som gäller för ägarlägenheter går den i praktiken inte att teckna.
            Detta behöver ses över för att ägarlägenheter ska bli en attraktiv
            boendeform. En översyn av dessa utmaningar för ägarlägenheter
            kan behövas för att villkoren för ägarformen ska anses gynnsam
            för köparen.
          </p>
          <p xml:id="i-RqewaZ16uX3SJqVByyA4Er">
            Att komplettera nuvarande boendeformer med möjligheten att ombilda
            sin bostadsrätt till ägarlägenhet berikar vårt nuvarande bostadsbestånd.
            Det vore synd att begränsa denna boendeform endast till dem som
            har möjlighet att köpa en nyproducerad bostad.
          </p>
          <p xml:id="i-RHGg5LKsybr6dyiYUzDfYs">
            I dag är ca 16 procent av alla bostäder bostadsrätter. Juridiskt
            sett är dessa endast lösöre som inte kan intecknas och inte kan
            få lagfart. En bostadsrättsinnehavare äger inte sin lägenhet utan
            endast dispositionsrätten. I ett system med ägarlägenheter äger
            den boende sin fysiska bostad då den liksom småhuset är fast egendom.
            För banken har fast egendom större kreditvärde än lösöre, och
            ägaren kan därmed få lägre ränta. Dessutom har innehavaren av
            en ägarlägenhet ett tryggare ägande jämfört med en innehavare
            av en bostadsrätt.
          </p>
          <p xml:id="i-K1igScRDMthnE4jbYNTbLS">
            I en bostadsrättsförening kan en grannes ekonomiska situation
            förändra den ekonomiska bilden för alla andra medlemmar i föreningen.
            Om en medlem i en bostadsrättsförening kommer på obestånd och
            lämnar sin lägenhet tvingas bostadsrättsföreningen fördela kostnaden
            för denna lägenhet på övriga medlemmar. En ombildning av upplåtelseformen
            från bostadsrätt till ägarrätt skulle således stärka bostadsrättsinnehavaren.
            I den nya lagen är dock konstruktionen ägarlägenhet enbart avsedd
            för nyproduktion.
          </p>
          <p xml:id="i-CqvXvsyMaGeC4Phmdr6x98">
            Det är viktigt att möjligheten finns för den enskilde att under
            de förutsättningar som bäst passar denne få nyttja eller äga sitt
            boende. Även tillbyggnad och ombyggnad av befintliga byggnader
            som tidigare inte använts för bostadsändamål måste kunna ombildas
            till ägarlägenheter. I storstäder där efterfrågan på bostäder
            är hög kan tidigare kontorsbyggnader, som i dag kanske inte uppfyller
            de krav som marknaden ställer på ändamålsenliga kontorslokaler,
            göras om till ägarlägenheter ifall regelverket blir mer flexibelt.
            Det gynnar konsumenterna.
          </p>
          <p xml:id="i-WBJik3WBCgEfPrxotWminS">
            En av fördelarna med ägarlägenheter är att innehavaren av en
            ägarlägenhet själv får bestämma om denne vill hyra ut lägenheten.
            Det innebär att denne inte behöver tillstånd från annan för att
            hyra ut lägenheten. Fler bostäder kan då komma att hyras ut varför
            fler bostadssökande ges en möjlighet att komma in på bostadsmarknaden.
            Samma regler för hyressättning av ägarrätt måste gälla för dem
            som bor direkt på marken, det vill säga i småhus, som för dem
            som bor någon våning upp, det vill säga i ägarlägenhet. Hyreskontrakt
            för ägarlägenheter måste ta sin grund i hyressättning av småhus.
            Det är viktigt att upplåtelseformen ägarlägenhet i så stor utsträckning
            som möjligt likställs med att äga ett hus.
          </p>
          <p xml:id="i-UTHq8fd9ZxVn36J3B12aPR">
            Nya regler medger att hyran alltid kan täcka innehavarens kostnader
            för bostaden. Detta gäller dock även bostadsrätter, villor och
            övriga boendeformer. Det är ett bra steg på vägen, men det varken
            gynnar eller stimulerar äganderätter i förhållande till andra
            boendeformer. En skälig men högre hyressättning än enbart en kostnadstäckande
            sådan bör således övervägas för ägarlägenheter.
          </p>
          <p xml:id="i-TAugbHcQ3Ft71fLb3Xor3m">
            Genomslaget för ägarlägenheter har inte varit översvallande.
            Undersökningar har visat att orsaken till att intresset för ägarlägenheter
            inte varit så stort som förutspått är just hyressättningsreglerna,
            den bristande kunskapen hos både byggföretagen och allmänheten
            samt bostadsrättens djupt rotade historia. Detta visar att reformen
            kan förbättras ytterligare för att skapa bättre förutsättningar
            för fler ägarlägenheter och en mer dynamisk bostadsmarknad.
          </p>
        </div>
        <div type="motSignatures">
          <list>
            <item xml:id="i-4rw27NKyHLiopzduYSvzrP">
              Ulrika Karlsson i Uppsala (M)
            </item>
          </list>
        </div>
      </div>
    </body>
  </text>
</TEI>
