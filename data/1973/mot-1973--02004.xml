<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--02004">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973: 130 angående ändringar i &#13;
arbetarskyddslagstiftningen och andra åtgärder för bättre arbetsmiljö.</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973: 130 angående ändringar i &#13;
arbetarskyddslagstiftningen och andra åtgärder för bättre arbetsmiljö.</title>
          <idno type="rdwebb">FW022004</idno>
          <rs type="number">2004</rs>
          <ref type="dokument_url_text">http://data.riksdagen.se/dokument/FW022004/text</ref>
          <ref type="dokument_url_html">http://data.riksdagen.se/dokument/FW022004</ref>
          <ref type="dokumentstatus_url_xml">http://data.riksdagen.se/dokumentstatus/FW022004</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-QoeFZWNQgLDU6t6B6RuPtd</idno>
            <name>DANIEL WIKLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-X1ToJn6x8wK4Am2pyYt2KG</idno>
            <name>SÖREN NORRBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-ACVAPuDAAVNFDcYqCfRkK</idno>
            <name>ENKEL</name>
            <state type="partyAffiliation" ref="Q105112">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KtyvaWzY6vDaTooizyxJ8f" type="signed"/>
        <correspContext corresp="i-KtyvaWzY6vDaTooizyxJ8f">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-Fs9KpZYHZp1uu9ioJZkH5D"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-QoeFZWNQgLDU6t6B6RuPtd"/>
          <note type="signatory" corresp="i-X1ToJn6x8wK4Am2pyYt2KG"/>
          <note type="signatory" corresp="i-8aNTXCV4f9MdU7Dz15ZXyB"/>
          <note type="signatory" corresp="i-ACVAPuDAAVNFDcYqCfRkK"/>
          <note type="signatory" corresp="i-MHvgjmzw3jqPLk3AHQUFKw"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-9pZ6GzfD2R22bxSydJmuYz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__2004/mot_1973__2004-001.pdf"/>
      <div type="motHeader" xml:id="i-5rMH8g4QJbxGBY3162j1EG">
        <div type="motTitle" xml:id="i-BD46GxWyPJXTFPKaYXf5aa"/>
        <div type="motSubmissionInfo" xml:id="i-xEb1AKepke3LzXVW2KaN8"/>
      </div>
      <div type="motBody" xml:id="i-62PLbjCDtPD98FLXXbNRPv">
        <div xml:id="i-BV5FdHkBzSvVJYnzX3CZfG">
          <p xml:id="i-4Lgazwb3wk2ZgT4M8wpeNN">
            Mot. 1973:2004 11
          </p>
          <p xml:id="i-XKoZ8fox23cDovFj6VmfpP">
            Nr 2004
          </p>
          <p xml:id="i-SXZhN3pmbbUeKyuhhAix6k">
            av herr Helén m. fl. i anledning av Kungl. Maj:ts proposition
            1973: 130 angående ändringar i arbetarskyddslagstiftningen och
            andra åtgärder för bättre arbetsmiljö.
          </p>
          <p xml:id="i-66yzDCe7aNVSBakKXb9BJD">
            I proposition nr 130 föreslås vissa förändringar i arbetarskyddslagen.
            Vi vill inledningsvis understryka att vi finner förslagen i stort
            sett lämpliga och ändamålsenliga även om de endast berör en mindre
            del av hela komplexet arbetsmiljö. Även om förslagen inte innebär
            några mer djupgående förändringar i relationerna på arbetsplatserna
            finner vi det mycket angeläget att de genomförs. Vi kommer i denna
            motion att kort redogöra för vår syn på arbetsmiljöproblemen och
            för de mer djupgående reformer och förändringar som måste komma.
            Vi kommer att uppehålla oss vid de brister som finns och vid regeringens
            begränsade ambitioner på arbetsmiljöområdet. Vi vill även hänvisa
            till den omfattande rapport — Mänskligare arbetsmiljö — som en
            arbetsgrupp inom folkpartiet nyligen framlagt och till de partimotioner
            1973:287 och 1973:288 som folkpartiet väckte i januari 1973 och
            som kommer att behandlas av riksdagen samtidigt med propositionen.
            I dessa motioner föreslås bl. a. åtgärder i syfte att skapa förutsätt-
            ningar för att lägga huvudansvaret för arbetsmiljön på företagsnämnderna
            varvid dessa tilläggs beslutsrätt i arbetsmiljöfrågor samt förbättrad
            yrkesskadestatistik och försök med tillbudsrapportering. Åtgärder
            för bättre kontroll av kemiska medel och för begränsning av buller
            föreslås liksom att en arbetsmiljökampanj genomförs och att statsbidrag
            införs för arbetsmiljöinvesteringar. Vidare föreslås att företagshälsovården
            bör ställas under företagsnämnderna och göras obligatorisk.
          </p>
          <p xml:id="i-Cc6foUevEtDXB7A4uV7UFi">
            Bättre arbetsmiljö
          </p>
          <p xml:id="i-64PsnWAitRuEoznDpNainb">
            Arbetsmiljö kan i princip omfatta allt som har med vårt arbete
            att göra, allt som påverkar oss i vår arbetssituation. Det är
            därför nödvändigt att lägga ett brett perspektiv på arbetsmiljöpolitiken.
            Under senare år har en rad kartläggningar gjorts av arbetsmiljösituationen.
            Vi vill nämna arbetsmiljöutredningens bakgrundsteckning, LO-undersökningarna
            och låginkomstutredningen. En relativt klar bild av situationen
            har kommit fram genom undersökningar av upplevelsen av arbetet
            som kompletterar den traditionella statistiken. Det står i dag
            helt klart att arbetsmiljön på många håll lämnar mycket övrigt
            att önska. Utan att här närmare gå in på någon beskrivning av
            olika arbetsmiljöer kan vi konstatera att många generella brister
            finns som måste avhjälpas. Olycksfallsriskerna är alldeles för
            stora. Många hälsorisker återstår att få
          </p>
          <pb facs="riksdagen-motions-pdf/data/1973/mot_1973__2004/mot_1973__2004-002.pdf"/>
          <p xml:id="i-S1soYPN9bHQNW3s8CgmQaS">
            Mot. 1973:2004 12
          </p>
          <p xml:id="i-QeqgzTdpzsXkBRU7hRbNFJ">
            bukt med. Nya tillkommer bl. a. på grund av nya kemiska ämnen
            och nya processer. Den nya teknik som finns att tillgå utnyttjas
            inte i tillräcklig grad. Arbetet har för många blivit ännu mera
            monotont och pressande än vad som var fallet tidigare. Arbetstakten
            är ofta alltför hårt uppdriven. Möjligheterna till medinflytande
            och medbestämmande saknas på många arbetsplatser. De mänskliga
            relationerna på en arbetsplats kommer alltför ofta på undantag.
            Arbetsplatserna har i alltför liten utsträckning anpassats till
            människorna. Det är dessa problem som vi nu måste gripa oss an
            med större kraft än tidigare. Statsmakterna, arbetsgivarna och
            arbetstagarna har ett gemen- samt ansvar för att samverkande åtgärder
            kommer till stånd. Vi ser en fördjupad arbetsplatsdemokrati som
            ett viktigt medel i arbetet på att skapa mänskligare arbetsmiljöer.
            De anställdas kunnande och erfarenhet måste tas till vara på ett
            mycket mera utpräglat sätt än tidigare. Vi vill också göra den
            tekniska utvecklingen till ett viktigt medel för att skapa arbetsplatser
            friare från risker för skador och andra påfrestningar. Men tekniken
            måste utnyttjas på ett riktigt sätt. Folkpartiet har i motionen
            1973:108 föreslagit försök med teknikvärdering, vilket även är
            av betydelse från arbetsmiljösynpunkt. Ett omfattande reformarbete
            krävs för att skapa bättre arbetsmiljöer. Vi sammanfattar nedan
            kortfattat de åtgärder som vi anser bör genomföras utöver det
            som tas upp i propositionen. I den nämnda rapporten från en arbetsgrupp
            inom folkpartiet finns förslagen utförligt motiverade och beskrivna.
            Vi vill också hänvisa till motionerna 1973: 287 och 1973:288,
            där en del av dessa förslag har utvecklats närmare.
          </p>
          <p xml:id="i-WdAfSvomRSDNBWJVhZKUKM">
            Oo Rapportering av olycksfall och skador byggs ut på ett sådant
            sätt att erfarenheterna kan utnyttjas i förebyggande syfte. Kontrollen
            av lång- siktiga skador och yrkessjukdomar byggs ut. Yrkesskadestatistiken
            förbättras. Oo Rapportering av tillbud införs, i första omgången
            i vissa utsatta industribranscher och företag. Rapporterna sammanställs
            och behandlas såväl i företagsnämnd och skyddskommitté i det berörda
            företaget som centralt. O Det tekniska skyddsarbetet byggs ut.
            Förebyggande skyddsarbete är alltid billigare än att rätta till
            i efterhand. Oo Kontrollen av kemiska ämnen förbättras. Ett centralt
            undersöknings- laboratorium byggs upp. På sikt införs kravet på
            omvänd bevisbörda när det gäller ämnens eventuella farlighet.
            Oo Bullerbekämpningen ges förtur. Som mål på kort sikt uppsätts
            att ingen skall behöva riskera hörselskador genom sitt arbete.
            Ökad uppmärksamhet riktas på förekomsten av infraljud och ultraljud.
            O Normer och riktvärden för buller och föroreningsnivåer införs
            och grundas på vad som är tekniskt möjligt att uppnå. Oo Förprövning
            från arbetsmiljösynpunkt införs för vissa typer av arbetsplatser.
            Oo Utbildningen av tekniker, ekonomer ges fler arbetsmiljömoment.
          </p>
          <pb facs="riksdagen-motions-pdf/data/1973/mot_1973__2004/mot_1973__2004-003.pdf"/>
          <p xml:id="i-SGh3ygrEusFPktQc34bYu6">
            Mot. 1973:2004 13
          </p>
          <p xml:id="i-4QijVwkrtCMYTgEDcLqmd5">
            Fortbildningsmöjligheter tillskapas. Oo Arbetsmiljöforskningen
            byggs ut. Universiteten utnyttjas i ökad grad för forsknings-
            och utvecklingsarbete på arbetsmiljöområdet. Oo Informationen
            om arbetsmiljöproblem i samhället förbättras. En särskild arbetsmiljökampanj
            genomförs. Informationen till de anställda om riskerna på arbetsplatsen
            byggs ut. Oo Företagshälsovården byggs ut och inriktas kraftigare
            på det långsiktiga förebyggande arbetet. Alla anställda garanteras
            företagshälsovård. Ansva- ret för företagshälsovården läggs på
            företagsnämnderna. Oo De anställdas medinflytande och medbestämmande
            på alla nivåer i företaget garanteras genom styrelserepresentation,
            representation i pro- jektgrupper och samrådsgrupper etc. O Den
            lilla gruppens princip tillämpas. Genom inrättandet av samråds-
            grupper och självstyrande grupper får de anställda ett direkt
            inflytande över arbetsmiljön på den egna arbetsplatsen. O Företagsnämnden
            får huvudansvar för arbetsmiljöfrågorna, beslutsrätt över arbetsmiljöinvesteringar
            och egna budgetmedel för detta ändamål. Oo Kontinuerligt skiftarbete
            begränsas, ackordslön ersätts av tidlön, i vissa fall av tidlön
            med prestationsinslag, flexibel arbetstid tillämpas och fler deltidsarbeten
            inrättas.
          </p>
          <p xml:id="i-NtXfureeNtYVDPgCkMpbxK">
            Vi föreslår att dessa förslag måtte ingå i grunderna för det
            fortsatta arbetet på att skapa bättre arbetsmiljöer. Vi går här
            inte närmare in på skälen varför arbetsmiljön nu måste ges högsta
            angelägenhetsgrad. Folkpartiet har i riksdagsmotioner under flera
            år utförligt motiverat detta. De avgörande skälen är de rent mänskliga.
            Det finns därutöver starka ekonomiska argument som talar för en
            bättre arbetsmiljö.
          </p>
          <p xml:id="i-HPWeKCrkxkjzgHEGD4K36X">
            Regeringen och arbetsmiljön
          </p>
          <p xml:id="i-HTHCanGgWyCg7fYEHG7WEN">
            ”De makthavande i finansdepartementet har alltid prutat på skyddet
            för den mänskliga arbetskraften. Det är ett styvmoderligt behandlat
            område med låg status.” Detta bittra omdöme fällde generaldirektör
            Otto Westling i en tidningsintervju inför sin avgång från posten
            som chef för arbetarskyddsverket. Även om anslagshöjningar kommit
            under de senaste budgetåren, tvingas vi konstatera att varken
            regering eller riksdag till fullo insett de brister som funnits.
            Det är ett ansvar som statsmakterna får dela med såväl de fackliga
            organisationerna som arbetsgivarna. Det yttersta ansvaret för
            att bristerna kunnat bestå faller dock på regeringen som inte
            tillsett att ens den mjuka lagstiftning som finns efterlevts,
            bl. a. har tillsynsmyndigheternas resurser varit för små. Några
            exempel från arbetsmiljöutredningens betänkande understryker detta.
            Enligt lagen skall i varje företag med minst fem anställda finnas
            skyddsombud. Om företaget har minst 50 anställda skall dessutom
            finnas skyddskommitté. Tillsynen av att dessa och andra bestämmelser
            efterlevs åligger arbetarskyddsstyrelsen och yrkesinspektionen.
            I fråga om mindre företag som har högst tio anställda och drivs
            utan maskinella hjälpmedel
          </p>
          <pb facs="riksdagen-motions-pdf/data/1973/mot_1973__2004/mot_1973__2004-004.pdf"/>
          <p xml:id="i-K6oVAiPL2oy8dS6WF5gUPJ">
            Mot. 1973:2004 14
          </p>
          <p xml:id="i-Eao8MnTq188ReEireAprLL">
            ankommer tillsynen kommunerna under yrkesinspektionens överinseen-
            de. Arbetsmiljöutredningen har visat att skyddsombud saknas vid
            två tredjedelar av alla arbetsställen med 5—9 arbetstagare och
            vid mer än en tredjedel av alla arbetsställen med 10—49 arbetstagare.
            Av företagen med 50—99 anställda saknar en femtedel skyddsombud
            och mer än tre fjärdedelar skyddskommitté. Liknande uppgifter
            kommer fram i en utredning som gjorts av Fabriksarbetareförbundet.
            Det är alltså sannolikt att något organiserat skyddsarbete inte
            förekommit vid ett stort antal arbetsplatser trots att lagen föreskrivit
            detta. Förslagen i propositionen syftar i huvudsak till att komma
            till rätta med detta, men det är ändå anmärkningsvärt att missförhållandena
            har kunnat fortgå så länge. Den kommunala tillsynen har i många
            kommuner fått en mycket begränsad omfattning bl. a. för att hälsovårdsnämnderna
            varit överlupna med andra uppgifter. Departementschefen lämnar
            i propositionen en i vissa fall alltför överslätande redogörelse
            för den aktuella situationen. Vi måste också i detta sammanhang
            konstatera att riksdagsförslag från folkpartiet till förbättringar
            av arbetsmiljön, såsom obligatorisk företags- hälsovård, rapportering
            av tillbud, ekonomiska insatser för arbetsmiljö- investeringar,
            ökad utbildning m. m. konsekvent avslagits av socialdemo- kraterna
            i riksdagen.
          </p>
          <p xml:id="i-YKdkBaZjUQmjSLdYAq9npp">
            Förslagen i propositionen
          </p>
          <p xml:id="i-X3VizrxdbdPXJyak7aA8ry">
            Propositionen tar upp en begränsad del av arbetsmiljön. Även
            om arbetsmiljöutredningens arbete fortsätter kan vi konstatera
            att dess första delbetänkande och propositionen inte uppfyller
            de höga förväntningar som uppammats av företrädare för socialdemokraterna.
            Detta omdöme gäller i och för sig inte de konkreta lagförslag
            som framläggs utan snarare avsaknaden av en samlad målsättning
            och den återhållsamma synen på de anställdas roll. Av skadestatistiken
            kan man dra slutsatsen att under den närmaste tioårsperioden kommer
            3 000 människor att omkomma genom olyckor under sin yrkesutövning.
            20 000—25 000 kommer att invalidiseras mer eller mindre och bortåt
            en miljon att skadas. Otaliga kommer att få hörselskador, allergier
            och hudsjukdomar. Trots de tekniska hjälpmedlen kommer många ryggar
            att slitas ut. Detta under förutsättning att inga radikala åtgärder
            vidtas. Denna utveckling måste brytas. Under 1970-talet måste
            vi se till att det som gällt under 1960-talet inte får gälla under
            1980-talet. Arbetsolycksfallen måste nedbringas. Det finns också
            ett samband mellan skador, yrkessjukdomar och allmän vantrivsel.
            Åtgärder för att minska de fysiska skaderiskerna kommer därför
            att verka över hela fältet. Vi har i motionen föreslagit en rad
            åtgärder, som kan bidra till att nedbringa olycksfallen. De åtgärder
            som kommer att vidtas till följd av propositionens förslag medverkar
            också. Klart definierade mål ger dock större stadga åt det fortsatta
            arbetsmiljöarbetet. Arbetarskyddsmyndig- heterna bör få uppdrag
            att framlägga konkreta program. Det bör undersökas vilka personella
            och ekonomiska resurser som krävs för att
          </p>
          <pb facs="riksdagen-motions-pdf/data/1973/mot_1973__2004/mot_1973__2004-005.pdf"/>
          <p xml:id="i-DjTaev3ZNvTCKyVtoUAT2T">
            Mot. 1973:2004 15
          </p>
          <p xml:id="i-JQEs1sGPTJRTruEdzC8hYP">
            uppnå konkret bestämda mål exempelvis inom vissa olycksdrabbade
            branscher och när det gäller vissa typer av olycksfall och hur
            dessa skall fördelas för att ge största möjliga effekt. Även mer
            övergripande mål kan ställas upp. Vi vill här understryka att
            de största konkreta förbättringarna av arbetsmiljöerna nås genom
            en intensifierad investeringsverksamhet i näringslivet och genom
            rätt utnyttjande av den tekniska utvecklingen. Grundläggande för
            förbättringar av arbetsmiljön är således en ekonomisk politik
            som stimulerar utvecklingen och investeringsviljan inom närings-
            livet. Grundläggande är också de anställdas inflytande över sin
            arbetssitua- tion. I propositionen föreslås mycket angelägna förändringar
            som ger skyddsombuden bättre arbetsförhållanden och ökade befogenheter.
            Vi kan helt instämma i förslagen. Skyddsverksamheten kan härigenom
            få större tyngd och bredd vilket givetvis också medverkar till
            att de anställdas inflytande ökar. Men det gäller att med olika
            metoder skapa ett brett inflytande för de anställda över alla
            de frågor på arbetsplatsen som är av betydelse för arbetsmiljön.
            Ambitionerna i propositionen är i detta senare avseende inte särskilt
            långtgående. Detta kan exemplifieras med skyddskommitténs roll.
            Visserligen får den vidgade arbetsuppgifter och medinflytande
            över t. ex. utbyggnader och nybyggnader. Om oenighet föreligger
            i skyddskommittén i någon fråga skall denna kunna hänskjutas till
            yrkesinspektionen om någon i kommittén så begär. Departementschefen
            framhåller att detta utred- ningens förslag leder till ökad stadga
            och effektivitet åt skyddskom- mitténs verksamhet. Detta är säkert
            riktigt. Men departementschefen redovisar inte utredningens hela
            resonemang på denna punkt. Denna slår helt enkelt fast att om
            frågan ligger utanför yrkesinspektionens kompe- tens och inte
            kan avgöras på annat sätt tillkommer avgörandet arbets- givaren.
            Departementschefen tar inte avstånd från utredningens slutsats.
            TCO har i sitt remissutlåtande anfört om detta bl. a. följande:
            ——- — TCO anser således att man i en lagstiftning om arbetsmiljö
            för framtiden inte kan nöja sig med att ge de anställda garantier
            endast för att få framföra sina synpunkter i hithörande frågor.
            Garantierna måste
          </p>
          <p xml:id="i-T1cp1ZJenMV2cYFWSxu239">
            utsträckas till att ge de anställda en position jämställd med
            arbetsgivaren vad avser det reella inflytandet över arbetsmiljön
            i vid mening.
          </p>
          <p xml:id="i-6xa1dEyR99EhfnYHhR5WLB">
            För att arbetsmiljöbristerna med framgång skall kunna bekämpas
            krävs enligt vår mening att de anställda får ett reellt medbestämmande
            på alla nivåer i företaget genom en kombination av en rad reformer.
            Det är genom kompletterande åtgärder anpassade till varje arbetsplats
            som de anställdas medinflytande kan bli effektivt. Vi vill i detta
            sammanhang något beröra företagsnämndernas roll. I propositionen
            nämns företagsnämnden mer i förbigående. Men det är ändå möjligt
            att genom en reformering av företagsnämndsverksamheten nå en rad
            viktiga mål. Omfattande och delvis framgångsrika försök att bredda
            och intensifiera nämndverksamheten pågår vid en rad företag. En
          </p>
          <pb facs="riksdagen-motions-pdf/data/1973/mot_1973__2004/mot_1973__2004-006.pdf"/>
          <p xml:id="i-T9QLRZTfR4gsMxYwhBZBd4">
            Mot. 1973:2004 16
          </p>
          <p xml:id="i-S39qRLQmEeLSpZHSDwz7B9">
            reformering av företagsnämndsverksamheten skulle kunna innebära
            att företagsnämnderna fick huvudansvaret för t. ex. personalpolitiken,
            vilket praktiskt skulle leda till att de fastställde riktlinjer
            för anställningspolitik, internutbildning, befordringsgång etc.
            De skulle också kunna svara för den interna informationen på arbetsplatsen.
            En mycket viktig uppgift för företagsnämnden skulle kunna vara
            ansvaret för arbetsmiljön på arbetsplatsen. Företagsnämnden bör
            få en egen budget att arbeta med och efter samråd med skyddskommitté,
            projektgrupper, samrådsgrupper etc. göra upp en rullande plan
            för arbetsmiljöförbättringar. Företagsnämnderna bör få beslutsrätt
            i en rad för arbetsmiljön viktiga frågor och utvecklas till en
            huvudkanal för de anställdas inflytande och ett samlande organ
            för samverkansfrågor på en arbetsplats. En företagsnämnd med så
            vida befogenheter kan inte direkt jämföras med dagens företagsnämnder
            som i regel har mer begränsade uppgifter. Denna reformering av
            företagsnämndernas verksamhet bör i första hand genomföras avtalsvägen.
            Det kan dock visa sig lämpligt att även använda en lagstiftning
            med rambestämmelser. En utvidgning av företagsnämndernas roll
            står inte i motsättning till den vidgade verksam- heten inom skyddskommittéerna.
            Självfallet behöver båda organen ökade befogenheter, och deras
            respektive verksamheter kan samordnas alltefter förutsättningarna
            på varje arbetsplats. Vi finner det angeläget att arbetsmiljöutredningen
            i sitt fortsatta arbete utförligare tar upp frågan om de anställdas
            medbestämmande över arbetsmiljön och därvid särskilt företagsnämndernas
            roll. Vi vill här hänvisa till vår motion 1973:287 där det yrkas
            att förslag föreläggs riksdagen i syfte att skapa förutsättningar
            för att lägga huvudansvaret för arbetsmiljön på företagsnämnderna,
            varvid dessa tilläggs beslutsrätt i arbetsmiljöfrågor. Vad de
            konkreta förslagen om förbättrad skyddsverksamhet i övrigt och
            förstärkning av yrkesinspektionens organisation beträffar kan
            vi i huvudsak instämma i dessa. Vi vill dock göra några påpekanden.
            Vi har tidigare berört den kommunala tillsynen. Dennas effektivitet
            är givetvis en fråga om ekonomiska resurser. Tillsynen över arbetsmiljön
            är en statlig angelägenhet. Det är dock av praktiska skäl lämpligast
            att den kommunala tillsynen även i fortsättningen utförs av kommunen.
            Staten bör dock stå för alla kostnader. Dessa kommer att öka genom
            de nya kraven i lagen. Kommunerna måste kompenseras för de ökade
            utgifterna. I propositionen sägs att denna fråga skall prövas
            av den kommunaleko- nomiska utredningen. Vi anser att utredningen
            måste behandla den med förtur. Kommunerna måste i god tid före
            lagens ikraftträdande få klart besked om full kostnadstäckning
            för tillsynsverksamheten. I fråga om prövning av arbetslokaler
            har föreslagits vissa förbättringar. Bl. a. skall de anställda
            få yttra sig över byggnadsföretag. Detta är viktigt. Vi vill här
            understryka att prövningen bör vara grundlig och kunna omfatta
            även t. ex. placering av maskiner med hänsyn till buller etc.
            Det är också angeläget att den aviserade besiktningen av arbetslokaler
            som utnyttjas för riskfylld verksamhet blir effektiv. Vi anser
            dock att kontrollen kan förbättras ytterligare så att de arbetslokaler
            som kommer
          </p>
          <pb facs="riksdagen-motions-pdf/data/1973/mot_1973__2004/mot_1973__2004-007.pdf"/>
          <p xml:id="i-JQJAp5z59TY3Kr9Xfm1Gkj">
            Mot. 1973:2004 17
          </p>
          <p xml:id="i-BroQGuJqUqemWXaz2e5U6w">
            att tas i bruk i framtiden får en riktig utformning. Man skulle
            här för vissa verksamheter kunna tänka sig någon form av koncessionsförfarande
            efter mönster av miljöskyddslagen vid vilken man skulle kunna
            ange vilka krav t. ex. gällande ljudnivå, luftkvalitet, belysning
            som måste uppfyllas för att en verksamhet skall få sättas i gång.
            En sådan ordning måste också syfta till att sammanföra all förhandsprövning
            till ett tillfälle och därigenom förenkla och påskynda proceduren
            för det enskilda företaget. Detta är en fråga som arbetsmiljöutredningen
            bör överväga. Vi kan slutligen med tillfredsställelse konstatera
            att utredningens förslag om skadestånd för skyddsombud som avbrutit
            arbete utan att skäl härför uppenbarligen förelegat inte finns
            med i propositionen. Hellre ett stopp för mycket än ett för litet.
          </p>
          <p xml:id="i-7o6uvjNwAPfVTdkANaHjsU">
            Utbildning och forskning
          </p>
          <p xml:id="i-RSgu6tGJorHvU2f2ANFud1">
            Utredningen och propositionen behandlar även vissa frågor som
            rör utbildning inom arbetsmiljöområdet. Avsevärda förstärkningar
            föreslås när det gäller utbildningen av skyddsombud. Det är bra.
            Departements- chefen framhåller också vikten av ytterligare insatser
            på utbildningssidan. Några mer konkreta förslag finns dock inte.
            I propositionen hänvisas till att läroplanen för de yrkesinriktade
            linjerna i gymnasieskolan skall kompletteras och att UKÄ tillsatt
            en samrådsgrupp rörande arbetsveten- skaplig utbildning inom samhällsvetenskap,
            medicin och teknik. Förslag till studieplaner för kurser i arbetsvetenskap
            i civilingenjörsutbildningen har infordrats. Vidare hänvisas till
            UKÄ :s förslag om arbetsvetenskaplig utbildning i Luleå. Utbildningen
            i frågor som rör arbetsmiljön måste byggas ut ytterligare. I folkpartiets
            partimotion från januari yrkas att i grundut- bildningen för bl.a.
            läkare, arkitekter och ekonomer införs vidgade arbetsmiljöinslag.
            Detta är ett mycket angeläget krav. Teknikerna har en nyckelroll
            när det gäller att åstadkomma en bättre arbetsmiljö. Här finns
            ett mycket stort utbildningsbehov, som måste täckas både inom
            all teknisk grundutbildning och genom specialutbildning. Men det
            är också viktigt att anordna fortbildningsverksamhet bland framför
            allt tekniker som redan är yrkesverksamma. Motsvarande gäller
            i viss mån ekonomer och administratörer. Utbildningen av experter
            på olika arbetsmiljöproblem måste också byggas ut. Det finns ett
            stort behov av skyddsingenjörer. Det är också angeläget att intressera
            även tekniker med mycket kvalificerad utbildning för denna verksamhet.
            Vidare bör fler yrkesinspektörer, företagsläkare, ergonomer och
            andra specialister utbildas. Satsningen på utbildning i arbetsmiljöfrågor
            är klart otillräcklig. Denna uppfattning har även TCO framfört
            i sitt remissyttrande, där det framhålls att en kraftig förstärkning
            och förbättring av utbildningsinsat- serna i arbetsmiljöfrågor
            inom den eftergymnasiala utbildningen är nödvändig. Vi föreslår
            att en översyn görs av undervisning i arbetar- skydds- och arbetsmiljöfrågor
            inom alla utbildningsformer. Då bör även
          </p>
          <pb facs="riksdagen-motions-pdf/data/1973/mot_1973__2004/mot_1973__2004-008.pdf"/>
          <p xml:id="i-CdjJFxTqRD9uqKLuCbqw2X">
            Mot. 1973:2004 18
          </p>
          <p xml:id="i-WwCqAyMEb8aNuaaEXtYhMH">
            behovet av vidareutbildning och fortbildning beaktas. I propositionen
            har arbetsmiljöforskningen fått ett mycket magert utrymme. Man
            talar om viss samordning mellan arbetsmedicinska avdelningen och
            universitetsorganisationen och att ett vetenskapligt råd knyts
            till arbetarskyddsstyrelsen. Vidare kommer genom arbetarskydds-
            fonden forskning att kunna bedrivas. Vi vill här peka på betydelsen
            av målinriktad forskning i samarbete mellan företag och universitet,
            som kan ge mycket goda resultat. Direkta konkreta problem måste
            snabbt kunna bli föremål för forsknings- och utvecklingsinsatser.
            Forsknings- resultaten måste i sin tur snabbt föras ut till praktisk
            tillämpning.
          </p>
          <p xml:id="i-3WsRHYtUzRaXrfdM6hQSi3">
            Arbetsmiljö och ekonomi
          </p>
          <p xml:id="i-VgYpPkaDMQpW48rUsDeLfy">
            Enligt vår uppfattning är kostnaderna för arbetsmiljön en del
            av produktionskostnaderna. Med detta synsätt följer att kostnaderna
            för arbetsmiljöförbättringar i princip skall bäras av produktionen
            och därmed belasta produkternas pris. Arbetsmiljöutredningen har
            gett uttryck för samma uppfattning och anför olika skäl mot ekonomiskt
            stöd från det allmänna till åtgärder för att förbättra arbetsmiljön.
          </p>
          <p xml:id="i-KXPcTxVmGmYYPyxg1ZzwTC">
            ”Vad nu sagts utesluter inte”, skriver utredningen, ”att det
            inom ramen för samhällets näringspolitik och arbetsmarknadspolitik
            kan göras insatser som innefattar stöd till åtgärder på arbetsmiljöområdet.
            Utgångs- punkten för stödinsatserna bör då vara näringspolitiska
            eller sysselsätt- ningspolitiska överväganden och stödet bör utgå
            enligt det regelsystem som gäller på dessa områden.”
          </p>
          <p xml:id="i-9wMFJfArD3GD9G1rgbcYd1">
            Om ett företag inte har ekonomiska möjligheter att genomföra
            nödvändiga arbetsmiljöförbättringar utan genom kravet på sådana
            hotas av nedläggning, bör staten enligt utredningens uppfattning
            inte sätta in några stödåtgärder, med mindre sådana påkallas av
            arbetsmarknadspoli- tiska eller näringspolitiska skäl. Miljökraven
            har under senare år skärpts och kommer att ställas ännu högre
            i framtiden. En del företag klarar detta ekonomiskt, särskilt
            de nya och de expansiva. Men huvudparten av företagen har gjort
            investeringar i lokaler, maskiner och annan produktionsutrustning
            under en tid då varken arbetstagare och arbetsgivare eller myndigheter
            kunde ha en klar föreställning om de krav som ställs i dag. Många
            av dessa äldre arbetsplatser behöver saneras. Kostnader härför
            kan väl bäras på längre sikt, men företagen kan ändå inte vara
            i stånd att genomföra dem tillräckligt snabbt. Man står i valet
            och kvalet att låta dessa företag lägga ned driften eller att
            fortsätta driften och låta de otillfredsställande förhållandena
            bestå. Ställda inför ett sådant val anser säkert i de flesta fall
            de anställda själva att driften bör fortsätta. Men det finns ett
            tredje alternativ, nämligen att staten stöder de miljösanerande
            åtgärderna under en lämplig övergångsperiod på motsvarande sätt
            som nu sker när det gäller sanering av den yttre miljön. Ekonomiska
            insatser från statens sida krävs således vida utöver vad
          </p>
          <pb facs="riksdagen-motions-pdf/data/1973/mot_1973__2004/mot_1973__2004-009.pdf"/>
          <p xml:id="i-8aRRwbgQpGJEFV9EWVkqvw">
            Mot. 1973:2004 19
          </p>
          <p xml:id="i-KxA3YuZF1m1j8jQnR4wKNX">
            som kan anses påkallat av arbetsmarknadspolitiska eller näringspolitiska
            skäl. Utöver möjligheter att utnyttja investeringsfonder bör vidgade
            avskrivningsmöjligheter införas för investeringar som innebär
            förbätt- ringar av arbetsmiljön. Därutöver bör övervägas möjligheterna
            att inrätta en särskild fond för arbetsmiljöförbättringar där
            företagen kan få lån på gynnsamma villkor. Utlåningen bör kunna
            anpassas till konjunkturen. När det gäller arbetsmiljösanering
            i företag, som inte ens på längre sikt kan bära kostnaderna därför,
            blir det naturligtvis i regel arbetsmarknads- skäl som motiverar
            att staten går in med stöd. Detta bör i sådana fall i regel få
            karaktären av ett statsbidrag utan återbetalningsskyldighet. Från
            realekonomisk synpunkt är det tämligen likgiltigt om man rubricerar
            ett sådant stöd som en arbetsmarknadspolitisk eller en miljöpolitisk
            åtgärd. Under en tid framöver måste staten medverka till en snabb
            förbättring av arbetsmiljöerna. Samhällets åtgärder för stöd och
            stimulans bör därför bli föremål för en samlad bedömning och handläggning.
            Som vi i olika sammanhang anfört medför dåliga arbetsmiljöer mycket
            stora kostnader för samhällsekonomin. Av en utredning framgår
            att arbetsolycksfallen under 1969 medförde påvisbara kostnader
            på i runt tal 1200 miljoner kronor. Då har endast hänsyn tagits
            till skador och sjukdomsfall som medför ersättning enligt yrkesskadeförsäkringslagen.
            Arbete för emellertid med sig också yrkessjukdomar och hälsoskador,
            som inte är ersättningsbara enligt nuvarande regler men som på
            sikt minskar arbetsförmågan. Vilka kostnader som den enskilde,
            näringslivet och samhället belastas med för dessa av arbetet eller
            arbetsförhållandena betingade sjukdomar och hälsoskador är svårt
            att ange, men de uppgår till mycket betydande belopp. Effektivitetsnedsättning
            på grund av t. ex. buller, dålig belysning och dålig luft förorsakar
            också förluster som kan ligga i storleksordningen 1 miljard kronor
            per år. Dålig arbetsmiljö leder också till större sjukfrån- varo
            och större personalomsättning, vilket drar med sig stora kostnader.
            Vid en rad företag har man kunnat konstatera att sjukfrånvaro
            och personalomsättning gått kraftigt ned efter det att arbetsmiljöförbätt-
            ringar genomförts. En rimlig uppskattning är att de samhälleliga
            kostnaderna för dålig arbetsmiljö uppgår till flera miljarder
            kronor per år. Självfallet skulle det betyda oerhört mycket för
            vår samhällsekonomi om vi drastiskt kunde minska dessa förluster.
            Såväl för staten som för företagen är det därför angeläget att
            arbetsmiljöerna förbättras. Utöver de rent mänskliga skälen finns
            alltså även rent ekonomiska. Det är av samhällsekonomiska skäl
            omöjligt att på kort tid genomföra en totalsanering av arbetsmiljön.
            Det är dock nödvändigt att få fram ett klart underlag som visar
            var riskerna är störst och var insatserna i första hand bör sättas
            in. Ett betydande utrymme för arbetsmiljöinvesteringar bör finnas
            under de närmaste åren, vilket är av stort värde även från sysselsättningssynpunkt.
            I propositionen finns mycket litet omnämnt om de ekonomiska aspekterna
            på arbetsmiljön. Vi finner det angeläget att dessa utreds ytterligare.
            Förslag bör snarast föreläggas riksdagen om
          </p>
          <pb facs="riksdagen-motions-pdf/data/1973/mot_1973__2004/mot_1973__2004-010.pdf"/>
          <p xml:id="i-LtsJ8BhCqD5FsA3HaS7DuM">
            Mot. 1973:2004 20
          </p>
          <p xml:id="i-PV1teitgEi7rw6Rpt6NnnN">
            ekonomiska stimulansåtgärder i syfte att skapa bättre arbetsmiljöer,
            varvid de principer som skisserats i motionen bör vara vägledande.
            Med hänvisning till det anförda hemställer vi
          </p>
          <p xml:id="i-3xdK6skP3HJ7cVF2YSjBG5">
            I
          </p>
          <p xml:id="i-UQ32ai1bkywwNFMwXNzVp7">
            att riksdagen måtte uttala att det i motionen redovisade programmet
            skall ingå i grunderna för det fortsatta arbetet på att skapa
            bättre arbetsmiljöer,
          </p>
          <p xml:id="i-Hg1eUfbRvWzYWpizWd2Dxe">
            . att riksdagen måtte uttala att den kommande arbetsmiljö-
          </p>
          <p xml:id="i-H37ihPMw8bMoSSDx4bUfM5">
            lagen skall garantera de anställda en position jämställd med
            arbetsgivarens i vad avser det reella inflytandet över arbets-
            miljön i vid mening,
          </p>
          <p xml:id="i-4FQpx33ussrsquoegqAmSo">
            . att riksdagen uttalar att kommunerna skall ges full kostnads-
          </p>
          <p xml:id="i-9aSyuCaPzqwmzFNAUZJVfj">
            täckning för den kommunala tillsynen,
          </p>
          <p xml:id="i-Bv1eKLYoYzUGTQoSz8Kv51">
            . att riksdagen hos Kungl. Maj:t begär att förslag om konces-
          </p>
          <p xml:id="i-LDC6UKKGS1yeV4jVAqicHW">
            sionsförfarande vid vissa arbetsställen föreläggs riksdagen,
          </p>
          <p xml:id="i-LwgsRrXx6fMxnqP9UaGAkb">
            . att riksdagen hos Kungl. Maj:t begär att en översyn görs av
          </p>
          <p xml:id="i-JVKUd4EJGj6zhtuyEqRRN4">
            undervisningen i arbetarskydds- och arbetsmiljöfrågor inom alla
            utbildningsformer, varvid särskilt behovet av vidareut- bildning
            och fortbildning av yrkesverksamma tekniker beak- tas,
          </p>
          <p xml:id="i-P1p3z5DuQzzdPdUQt42VeV">
            . att förslag snarast föreläggs riksdagen om ekonomiska stimu-
          </p>
          <p xml:id="i-7fCqRMsBFLQDhJ9mdNHBen">
            lansåtgärder med syfte att skapa bättre arbetsmiljöer i enlighet
            med vad i motionen anförts.
          </p>
          <p xml:id="i-AbCs5v7xokjbjqHiHvaKP4">
            Stockholm den 25 maj 1973
          </p>
          <p xml:id="i-PUHmphsoaGAQwoDgYfmfgG">
            GUNNAR HELÉN (fp) OLLE DAHLÉN (fp) SVEN ANTBY (fp)
          </p>
          <p xml:id="i-DdRQAy8Zmd75TwSvdjueH4">
            SVEN GUSTAFSON (fp) i Göteborg
          </p>
          <p xml:id="i-MyDPrtmxQNF73gnVg1e4n5">
            MAC P. HAMRIN (fp) CECILIA NETTELBRANDT (fp)
          </p>
          <p xml:id="i-M9ikqZN1BRehT2ZXiikFt3">
            DANIEL WIKLUND (fp) i Stockholm
          </p>
          <p xml:id="i-5itHvG7E7VRSNFr5gY6Ntb">
            SÖREN NORRBY (fp) i Åkersberga
          </p>
          <p xml:id="i-XbDU4yPtJXN6ReRYYK1GEE">
            GOTAB 73 3935 S Stockholm 1973
          </p>
          <p xml:id="i-EnaDvW3ruQzePTwyrS2wsA">
            PER AHLMARK (fp) INGEGÄRD FRAENKEL (fp)
          </p>
          <p xml:id="i-DDtr5d223Ec9J6m9EtyXzC">
            SIGVARD LARSSON (fp) i Umeå
          </p>
          <p xml:id="i-A2j4RwnVCAAkfnUpbBn4Hq">
            INGEMAR MUNDEBO (fp) ROLF WIRTÉN (fp)
          </p>
          <p xml:id="i-4NDDkeYS9LkdUYtX35dmSV">
            KARL ERIK ERIKSSON (fp) i Arvika
          </p>
        </div>
      </div>
    </body>
  </text>
</TEI>
