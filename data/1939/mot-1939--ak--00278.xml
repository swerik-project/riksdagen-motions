<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__278/mot_1939__ak__278-001.pdf"/>
      <fw xml:id="i-WTDBQ5Q48cuhPhPem7xarM">
        Motioner i Andra kammaren, Nr 278. 5
      </fw>
      <div type="motHeader" xml:id="i-7QP8uuPQnLMrTfRBJ4xqGC">
        <div type="motTitle" xml:id="i-6fama3qmFkeTzspF3jYYPT"/>
        <div type="motSubmissionInfo" xml:id="i-67TaN4xJyn2kYCFZ4wTF5d"/>
      </div>
      <div type="motBody" xml:id="i-XSrMoMaocMKeuRWQH6ru12">
        <div xml:id="i-BhpW2sqeCLjpgSAhrrzzsb">
          <p xml:id="i-NuaoW79H77n5BuD8nQgMcw">
            Nr 278.
          </p>
          <p xml:id="i-SDzfT86u66Eb9K7rCuYU78">
            Av herr Bergström, om viss ändring i gällande bestäm- melser
            angående understöd åt folkbiblioteksväsendet.
          </p>
          <p xml:id="i-Rnshvd7Ww6u9xRNxTLNbxf">
            I kungörelse av den 24 januari 1930 förordnade Kungl. Maj:t efter
            1929 års riksdags hörande bestämmelser angående understödjande
            av folkbiblioteksväsendet (svensk författningssamling 1930 n:r
            15). I kap. IV paragraf 24 rörande centralbiblioteken stadgas
            att det vid central- biblioteks inrättande skall iakttagas, att
            endast ett centralbibliotek får inrättas i varje län. Det har
            alltså vid denna bestämmelses utfärdande icke tagits någon hänsyn
            till att förhållandena kunna skifta starkt inom olika län, fram-
            förallt ifråga om folkmängden. Den har medfört att Malmöhus län
            f. n. förfogar över blott ett centralbibliotek, nämligen i Malmö.
            Det folkrika nordvästra Skåne med Hälsingborg som huvudort har
            icke kunnat komma ifråga som centralbiblioteksområde. Det är hänvisat
            till Malmö, vilket uppenbarligen icke kan vara tillfredsställande
            för det biblio- teksbehov som man velat tillgodose med centralbiblioteksinstitutionen.
            Behovet av i varje fall två centralbibliotek i Malmöhus län förutsågs
            av ordföranden i 1920 års folkbildningssakkunniga professor Lindskog,
            som i sin slutliga överarbetning av deras betänkande framhöll
            att man för Malmöhus läns vidkommande redan då ägde tvenne moderna
            och välrustade stadsbibliotek, nämligen i Malmö och Hälsingborg,
            som borde ifrågakomma som centralbibliotek. Hr Lindskog betonade
            i detta sammanhang att det vore misshushållning om ej staten begagnade
            sig av den möjlighet att skapa centralbibliotek som väl ordnade
            och utrus- tade stadsbibliotek erbjuda, något som emellertid den
            här åberopade paragrafen i kungörelsen angående folkbiblioteksväsendets
            understöd- jande förhindrat. Vad stadsbiblioteket i Hälsingborg
            beträffar kunna några uppgifter lämnas som visa hur utmärkt det
            lämpar sig som centralbibliotek. Det ligger som redan nämnts i
            huvudorten för nordvästra Skåne, med vilken icke obetydliga delar
            av Kristianstads läns sydvästra delar ha sina bekvämaste förbindelser.
            Det tillhör ett län som räknar en folk- mängd på 523,407 innevånare.
            Inrättandet av ett centralbibliotek i Hälsingborg skulle vara
            både önskvärt och lämpligt. Det tillhandahåller redan nu avgiftsfritt
            facklitteratur för ett område, som omfattar Lug- gude härad och
            Glumslövs kommun i Rönnebergs härad samt den del av Kvistofta
            socken som ingår i samma härad. Biblioteket utövar i icke
          </p>
          <pb facs="riksdagen-motions-pdf/data/1939/mot_1939__ak__278/mot_1939__ak__278-002.pdf"/>
          <fw xml:id="i-2h5JUQUPqE5Vu4x4UC5U4G">
            6 Motioner i Andra kammaren, Nr 278.
          </fw>
          <p xml:id="i-QH4oGCiSToDH7xgeHpGJn1">
            ringa mån en rådgivande verksamhet i nordvästra Skåne. Redan
            så tidigt som 1917 organiserades det efter moderna metoder, det
            har ett bokbestånd, som omfattar nära 50,000 band, en handbokssamling
            på närmare 5,000 och tidsenligt inredda lokaler med ett ytinnehåll
            av 1,000 kvm samt magasinutrymmen för ytterligare 20,000 band.
            Vid en omorganisering till centralbibliotek skulle hälsingborgsbiblioteket
            med stor fördel utöver de nyligen uppräknade områdena kunna innefatta
            även Bjäre, Norra och Södra Åsbo härader samt de delar av Onsjö
            härad, som i kommunikationshänseende äro närmast hänförliga till
            Hälsingborg. Det bör uppmärksammas att befolkningen i nordvästra
            Skåne redan före år 1930, då folkbiblioteksreformen genomfördes,
            anli- tat Hälsingborgs stadsbiblioteks resurser och vid framställning
            därom erhållit teknisk vägledning därifrån i biblioteksfrågor.
            Stadsbiblioteket i Hälsingborg erbjuder sålunda mycket goda möjlig-
            heter som centralbibliotek, samtidigt som det i nordvästra Skåne
            råder ett uppenbart behov av ett centralbibliotek. Då bibliotekets
            inrättande som centralbibliotek emellertid såsom här påpekats
            inte kan ske med nuvarande bestämmelser tillåter jag mig föreslå,
          </p>
          <p xml:id="i-GUysoPrb5MFEND3bZarnnC">
            att riksdagen ville besluta att hemställa hos Kungl. Maj:t om
            sådan ändring i bestämmelserna angående understödjandet av folkbiblioteksväsendet,
            att hinder icke möter att inrätta centralbibliotek med hänsyn
            till folkmängden och andra förhållanden inom länen som kunna betinga
            och göra sådana bibliotek önskvärda.
          </p>
          <p xml:id="i-UFinAHMWRt9MMYzUM6dQkc">
            Stockholm den 23 januari 1939.
          </p>
          <p xml:id="i-KKKVz3fwv4samC3heM9WKe">
            Karl Bergström.
          </p>
        </div>
      </div>
    </body>
  </text>
</TEI>
