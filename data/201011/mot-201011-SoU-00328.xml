<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00328">
  <teiHeader>
    <fileDesc>
      <titleStmt>
        <title>Läkemedelsberoende ett folkhälsoproblem</title>
        <author corresp="i-D7mgFwiCKxywz1E18YrEuZ">av Agneta Luttropp m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Läkemedelsberoende ett folkhälsoproblem</title>
          <idno type="rdwebb">GY02So328</idno>
          <rs type="number">So328</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So328/text</ref>
          <ref type="dokument_url_html">http://data.riksdagen.se/dokument/GY02So328</ref>
          <ref type="dokumentstatus_url_xml">http://data.riksdagen.se/dokumentstatus/GY02So328</ref>
          <ref type="doc">http://data.riksdagen.se/fil/0EF3510F-596F-4409-A0DC-022D56899103</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2gEzQFWAtKyDfWmLbr1GyN" type="signed"/>
        <correspContext corresp="i-2gEzQFWAtKyDfWmLbr1GyN">
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction type="numbering" xml:id="i-NbpBD3LCxeXm9MKF1r8Y4L">
          <date when="2010-10-28"/>
        </correspAction>
        <correspAction type="submission" xml:id="i-D71N8wmDUsTzoBgxjynoSn">
          <date when="2010-10-25"/>
        </correspAction>
        <correspAction type="transfer" xml:id="i-6XjUCnXjB7mtarqeMzWeCR">
          <date when="2010-10-25"/>
        </correspAction>
        <correspAction type="assigned" xml:id="i-71egUq3hig7JiWYauySzDB"/>
        <correspContext corresp="i-71egUq3hig7JiWYauySzDB">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-SDJyREuAvKRcAKay3zSsfs">
            Förslag till riksdagsbeslut
          </head>
          <p xml:id="i-X7PNy1LUh66qdrvU8Goaxu">
            Riksdagen tillkännager för regeringen som sin mening vad som
            anförs i motionen om att läkemedelsberoende ska ingå i folkhälsopolitikens
            målområde 11 och att ansvaret för uppföljning av läkemedelsberoendet
            ur ett folkhälsoperspektiv därmed överförs till Statens folkhälsoinstitut.
          </p>
        </div>
        <div type="motContent">
          <head type="h1" xml:id="i-ASTKVYUvdVZzAzdqkAF81N">
            Bakgrund
          </head>
          <p xml:id="i-JnH5UW1GfeffAGEYMRK3kk">
            Att bruket av beroendeframkallande medel kan påverka hälsan i
            negativ mening och att de därför bör omfattas av förebyggande
            strategier inom folkhälsoarbetet, är de flesta överens om idag.
            Detta gäller idag i första hand tobak, alkohol och illegala droger.
            Såväl internationell som nationell forskning har dock övertygande
            visat att även användning av narkotiska läkemedel kan ge upphov
            till eller förstärka redan existerande ohälsa. Läkemedelsberoende
            utelämnades helt i den folkhälsoproposition (2002/03:35) som riksdagen
            antog den 16 april 2003. Inte heller i den senast beslutade folkhälsopropositionen
            En förnyad folkhälsopolitik som antogs i riksdagen 5 juni 2008
            finns det med.
          </p>
          <p xml:id="i-VE5vonjMNMZshjSFLnzHSD">
            I det målområde som berör beroendeframkallande medel, målområde
            11, återfinns tobak, alkohol, spel, narkotika och dopning. Inget
            nämns här om narkotiska läkemedel och vilka åtgärder som bör företas
            för att minska eventuella skadeverkningar på grund av användning
            av sådana.
          </p>
          <p xml:id="i-ES5iUQqC6UtYaQYukCfXXu">
            I Nationella folkhälsokommitténs slutbetänkande (SOU 2000:91)
            som föregick folkhälsopropositionen utreddes läkemedelsberoende
            som ett eget område vid sidan av tobak, alkohol och narkotika,
            och särskilda förslag till åtgärder framfördes. Där fastslogs
            bland annat att det finns ett mycket stort behov av studier som
            visar omfattningen och utbredningen av beroende och missbruk av
            beroendeframkallande läkemedel.
          </p>
          <p xml:id="i-Fpy5XdUodrBuEXwTr6Cw5u">
            Bland remissvaren på kommitténs betänkande ställde sig såväl
            Läkemedelsverket som Socialstyrelsen bakom förslaget.
          </p>
          <head type="h1" xml:id="i-FaLJ9KULK3o9zavDuxuB5">
            Läkemedelsberoende
          </head>
          <p xml:id="i-BFWXvZH9EcWvBfT2wAXPbL">
            Narkotikaklassade läkemedel är alltid receptbelagda och förskrivs
            främst till personer som lider av de vanligaste folkhälsosjukdomarna
            i Sverige i dag, dvs. besvär i rörelseorganen och psykiska besvär.
          </p>
          <p xml:id="i-HsV9YijuiTvNcGAtEQ9DUd">
            Läkemedelsbehandling är mycket vanligt i behandlingen av dessa
            sjukdomar, både inom psykiatrin och inom öppenvården.
          </p>
          <p xml:id="i-B2MsbJoPEV5KavdWxXuFDo">
            Läkemedelsberoende är en mycket allvarlig biverkning av narkotikaklassade
            läkemedel som kan leda till att personen fortsätter att ta medicinen
            trots att den inte längre har någon terapeutisk effekt eller trots
            att inte ursprungsorsaken längre kvarstår.
          </p>
          <head type="h1" xml:id="i-CUBRYwXKeHFjEXhniouW84">
            Hur stort är problemet med läkemedelsberoende
          </head>
          <p xml:id="i-83FSw6ouPB8giNFQfRQXdK">
            Enligt en rapport 2006 på uppdrag av Folkhälsoinstitutet, skriven
            av Ulf och Birgitta Jonasson, beräknas att ca 250 000 människor
            i dag kan vara beroende av eller fysiologiskt tillvanda till smärtstillande
            medel, sömnmedel och lugnande medel.
          </p>
          <p xml:id="i-MZeMaGLwEBVEWnRvUxTF34">
            Av dessa återfinns ca 118 000 i arbetsför ålder, medan ca 126
            000 är 65 år och äldre och ca 600 mellan 15 och 19 år.
          </p>
          <p xml:id="i-DEsMpUVPwRvyhFctevLTJ8">
            Man betonar också i rapporten att detta antal personer inte inkluderar
            den s.k. missbrukarpopulationen, d.v.s. de som använder narkotiska
            läkemedel ofta i kombination med alkohol eller andra droger i
            berusningssyfte.
          </p>
          <p xml:id="i-KR1moAbz8Y9BCryJAhWxTr">
            Två svenska undersökningar gällande personer med kronisk smärta
            eller ortopediska besvär visade båda att ca 25 procent hade utvecklat
            ett beroende av smärtstillande medel, sömnmedel eller lugnande
            läkemedel (Hoffmann m.fl. 1995, Jonasson m.fl. 1998).
          </p>
          <p xml:id="i-AvVbsoUNAkd7ZVyeeexYTz">
            Det finns också studier som visar att läkemedelsberoende är vanligt
            bland sjukskrivna. Ju längre tid en person varit sjukskriven,
            desto större är sannolikheten att han eller hon är läkemedelsberoende
            (RFV Analyserar 2003:13). Trots att dessa undersökningar nu har
            några år på nacken finns oss veterligen inga undersökningar som
            visat på att problemet sammantaget minskar. Att ingen myndighet
            har ansvar för denna fråga är i sig ett skäl till att kunskapsläget
            är alltför dåligt.
          </p>
          <head type="h1" xml:id="i-GxfE6FFeDUKbfjoApyck7W">
            Slutsatser och åtgärder
          </head>
          <p xml:id="i-Fro3TNJYDFAUeQfvDk3UD5">
            Miljöpartiet har tagit upp frågan upprepade gånger. Det senaste
            året avslogs den i socialutskottet utan vidare motivering och
            året dessförinnan i så kallad förenklad behandling.
          </p>
          <p xml:id="i-54N3Us6JzwRvvCBYwLZxw7">
            I samband med att regeringen i mars 2008 lade fram sin proposition,
            En förnyad folkhälsopolitik, behandlades ett likalydande yrkande
            i socialutskottet (betänkande 2007/08:SoU11). Utskottet skrev
            då att motionen åtminstone delvis tillgodosetts, utan att tydliggöra
            på vilket sätt. Motivering till varför man inte ville ta in läkemedels­beroende
            i målområde 11 saknades. Narkotikaklassade läkemedel och deras
            negativa effekter i form av risk för beroende sedda ur ett folkhälsopolitiskt
            perspektiv berördes för övrigt över huvud taget inte i folkhälsopropositionen.
            Regeringen har heller inte gett något uppdrag om att ansvaret
            för uppföljning av läkemedelsberoende ur ett folkhälsoperspektiv
            skall överföras till Statens folkhälsoinstitut.
          </p>
          <p xml:id="i-Sg3wkVDA14A3yC3A3idUji">
            Vi återkommer därför i denna motion i samma fråga. Vi anser fortfarande
            att beroende av förskrivna narkotikaklassade läkemedel är ett
            omfattande och mycket allvarligt problem, som berör upp till en
            kvarts miljon personer, och behöver uppmärksammas särskilt i folkhälsoarbetet.
          </p>
          <p xml:id="i-H2NqqoL2y5uSQNDVDyPkex">
            Läkemedelsberoende är ett allvarligt problem både för den som
            drabbas av det och för samhället. Det är ett folkhälsoproblem
            som skär rakt igenom hela samhället, där alla samhällsklasser
            och yrkeskategorier finns representerade.
          </p>
          <p xml:id="i-4gre5UVVjqrP2poTrn5H94">
            Eftersom Statens folkhälsoinstitut idag har ansvaret för uppföljningen
            av folkhälso­problem orsakade av beroende av alkohol, tobak, narkotika,
            spel och dopning, anser vi att det vore logiskt och viktigt att
            även beroende av narkotiska läkemedel fördes in under målområde
            11, och att Statens folkhälsoinstitut får ansvaret för uppföljning
            av beroende av narkotikaklassade läkemedel.
          </p>
        </div>
        <div type="motSignatures">
          <list>
            <item xml:id="i-9Deb2m4Evee9sSmLFGNYgr">
              Agneta Luttropp (MP)
            </item>
            <item xml:id="i-G8pPhyFWUHNPuvXwLkj9mT">
              Jan Lindholm (MP)
            </item>
            <item xml:id="i-S2zTe1ZCyVN7iC511vrN4e">
              Gunvor G Ericson (MP)
            </item>
            <item xml:id="i-23VTVSN4XkJ2uRnMDBzQ14">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
