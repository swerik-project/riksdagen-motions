<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00432">
  <teiHeader>
    <fileDesc>
      <titleStmt>
        <title>Engelska i förskolan</title>
        <author corresp="i-RNLiVMpCYiPgzxr2ERSxMt i-J6HemNwzcYVLs5m9EZ9Tmt">av Lars-Arne Staxäng och Hans Rothenberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Engelska i förskolan</title>
          <idno type="rdwebb">GY02Ub432</idno>
          <rs type="number">Ub432</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub432/text</ref>
          <ref type="dokument_url_html">http://data.riksdagen.se/dokument/GY02Ub432</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub432</ref>
          <ref type="doc">http://data.riksdagen.se/fil/1907626C-1C31-4BE5-8FFA-A358B5381D2F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RJxKmQ48cehzETG2Qan2Rf" type="signed"/>
        <correspContext corresp="i-RJxKmQ48cehzETG2Qan2Rf">
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-J6HemNwzcYVLs5m9EZ9Tmt"/>
        </correspContext>
        <correspAction type="numbering" xml:id="i-A3UAtcnjgse7E9UeKnwx9r">
          <date when="2010-10-29"/>
        </correspAction>
        <correspAction type="submission" xml:id="i-4XevJ36N61Y4YFKAp6q6jH">
          <date when="2010-10-27"/>
        </correspAction>
        <correspAction type="transfer" xml:id="i-YaL3bGnj8HPmYtJeLsz6ar">
          <date when="2010-10-25"/>
        </correspAction>
        <correspAction type="assigned" xml:id="i-9L118kEMFzmBQ38rsS6ZA2"/>
        <correspContext corresp="i-9L118kEMFzmBQ38rsS6ZA2">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-WDhpLgvMyEC4nN798HnjiL">
            Förslag till riksdagsbeslut
          </head>
          <p xml:id="i-Udh6KqUeAACbut8j3FJ61p">
            Riksdagen tillkännager för regeringen som sin mening vad som
            anförs i motionen om att införa undervisning i engelska i förskolan.
          </p>
        </div>
        <div type="motContent">
          <head type="h1" xml:id="i-EyS1ELnnKYYF3K6sPpZzHo">
            Motivering
          </head>
          <p xml:id="i-AzoMkjoq54hruX1gpgb5ar">
            Vi lever i dag i en allt mer internationell värld där människor
            möts över gränser och där studenter ofta åker utomlands för att
            studera och finna nya intryck. Vår möjlighet att kommunicera kan
            därför inte längre hindras av språkbarriärer när många arbeten
            i dag också kräver allt större språkkunskaper. I dag är vårt andra
            språk i Sverige engelska. Engelskan har intagit rollen som det
            dominerande språket världen över och är i dag det officiella språket
            i 53 länder. Lägger man därtill samtliga länder där engelskan
            har en särskild ställning talas språket sammanlagt av närmare
            två miljarder människor. Engelska är i dag ett kärnämne i den
            svenska skolan som alla grundskoleelever måste kunna och bli godkända
            i för att ha möjlighet att gå vidare till högre studier. Därför
            finns det all anledning att lyfta fram och stärka dess roll i
            undervisningen.
          </p>
          <p xml:id="i-Pgu9XNi7LCLXQogryWBF3p">
            Efterfrågan på ökade språkkunskaper har blivit allt större, och
            en förmåga att använda engelska är därför nödvändig vid studier,
            resor och yrkesmässiga relationer. Införandet av engelskundervisning
            redan i förskolan syftar därför till att tidigt utveckla den kommunikativa
            förmågan i engelska, vilket är nödvändigt för internationella
            kontakter, en allt mer globaliserad arbetsmarknad och inte minst
            för att elever tidigt skall kunna ta till sig den snabba utveckling
            som i dag sker genom IT-samhället.
          </p>
          <p xml:id="i-4wpCNa8qBypRKniDPZyv8b">
            Flera forskningsresultat visar på hur viktigt det är att ha ett
            eget modersmål där man kan kommunicera med alla uttryck som kroppsspråk,
            fakta och känslor. Men forskningen visar också att man är mycket
            öppen för nya intryck och språkinlärning när man är mellan två
            och sex år. I de förskolor och skolor både inom och utom Sverige
            där man har tvåspråksundervisning förbättras ofta elevernas kunskaper
            i båda språken på ett påtagligt sätt, och eleverna får en livslång
            färdighet i dessa språk. Det är dock mycket viktigt att språkinlärningen
            sker på ett pedagogiskt riktigt sätt, och att det blir på barnets
            villkor.
          </p>
          <p xml:id="i-6wy2ZY2enQS8AG9JdJFHyA">
            En tidigare engelskundervisning stärker också elevens kunskaper
            i engelskt tal och skrift samtidigt som analysförmågan förbättras
            och rustar elever för framtida högre studier där man exempelvis
            ofta kommer att stöta på engelsk litteratur. Över 10 procent av
            kurserna på vårt lands universitet och högskolor bedrivs i dag
            också helt eller delvis på engelska. Skall Sverige även framöver
            behålla sin framskjutna position med goda resultat i engelska
            krävs det därför att engelska som vårt andra språk får en större
            och tydligare roll i undervisningen redan i förskolan och i grundskolan.
            Därför anser vi att regeringen bör se över möjligheterna att införa
            engelskundervisning för barn redan i förskolan.
          </p>
        </div>
        <div type="motSignatures">
          <list>
            <item xml:id="i-9wMVEjdsjDKiYVVC3JFrJc">
              Lars-Arne Staxäng (M)
            </item>
            <item xml:id="i-8PVCs4CuhhrwABf3aEFEDP">
              Hans Rothenberg (M)
            </item>
          </list>
        </div>
      </div>
    </body>
  </text>
</TEI>
