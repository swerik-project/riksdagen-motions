<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_442/mot_200405_MJ_442-0001.pdf"/>
      <pb facs="riksdagen-motions-pdf/data/200405/mot_200405_MJ_442/mot_200405_MJ_442-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ442 pnr: c619
          </p>
          <p>
            Motion till riksdagen 2004/05:MJ442
          </p>
          <p>
            av Birgitta Sellén och Håkan Larsson (c)
          </p>
          <p>
            Flygturismen i fjällen
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att inte begränsa flygturismen i fjällen. 2.
            Riksdagen tillkännager för regeringen som sin mening vad i motionen
            anförs om att överföra regleringen av fjällflyget till länsnivå.'
          </p>
          <p>
            ! Yrkande 2 hänvisat till TU.
          </p>
          <pb facs="riksdagen-motions-pdf/data/200405/mot_200405_MJ_442/mot_200405_MJ_442-0002.pdf"/>
          <p>
            2004/05:MJ442
          </p>
          <p>
            Motivering
          </p>
          <p>
            Förra året överlämnade Luftfartsverket och Naturvårdsverket en
            skrivelse till Miljödepartementet, där man föreslår omfattande
            begränsningar av flygverksamheten i fjällvärlden. De båda verken
            föreslår inskränkningar i rätten att flyga och landa i fjällen.
            Förslaget utgör därmed ett hot mot turistnäringens framtid i fjällvärlden
            i berörda län (Dalarna, Jämtland, Västerbotten och Norrbotten).
            Nyttotrafiken är undantagen från de föreslagna reglerna. Flygtrafiken
            i fjällvärlden är redan idag starkt reglerad. Ett område, ungefär
            lika stort som Stockholms län eller 6 000 kvadratkilometer, är
            avsatt som nationalparker, där det råder ett generellt start-
            och landningsförbud. Enligt förslaget från Luftfartsverket och
            Naturvårdsverket skulle start och landning förbjudas även i skoterregleringsområdena
            A och B. Dessutom skulle det bli överflygningsförbud på låg höjd
            i stora områden längs hela fjällkedjan. Förslaget motiveras med
            att man vill skydda ”den tysta miljön”. Det är naturligtvis viktigt
            att motortrafiken i fjällvärlden inte gör det omöjligt att finna
            den tystnad många människor söker. Förslaget angriper emellertid
            ett icke-problem; turistflyget utgör i praktiken inget hot mot
            möjligheterna att finna tystnaden inom dessa vidsträckta områden.
            Strävan efter tystnad får heller inte innebära att de näringar
            som finns och utvecklas i fjällvärlden stryps. Att införa begränsningar
            när det gäller turist- och nöjesflyg i fjällen, som enligt utredningar
            endast står för 20 procent av den totala bullerbelastningen, innebär
            också stor risk för att det blir svårt att upprätthålla delar
            av nyttoflyget. En ny basnäring med stor utvecklingspotential
            växer för närvarande fram i de svenska fjällen, turism- och servicenäringen.
            I dag finns en rad mindre flygföretag längs fjällkedjan, som sysselsätter
            flera hundra personer, företag som erbjuder en mängd olika tjänster.
            Fiskeresor och andra turistresor är en viktig del i dessa företags
            verksamhet, som även omfattar nyttotrafik. Ett flygförbud skulle
            slå hårt mot besöksnäringen, men också mot hela näringslivet i
            fjällvärlden. Det är typiskt att Naturvårdsverkets egen verksamhet,
            exempelvis kontroll av rovdjur, betecknas som nyttotrafik och
            därmed inte berörs av det aktuella förslaget, medan turistresor
            till exempelvis avlägsna fiskevatten anses vara nöjesflyg, som
            man vill förbjuda. Förslagsställarna förstår uppenbarligen inte
            att man också försöker förbjuda en viktig lokal framtidsnäring.
            Förslaget från Luftfartsverket och Naturvårdsverket om kraftiga
            begränsningar av fjällflyget får inte omsättas i praktiken. I
            stället bör regleringen av flygverksamheten i fjällvärlden ske
            på länsnivå, där man har en bättre insyn i de lokala och regionala
            förhållandena än i de statliga verken i det fjärran Stockholm.
            Fjällområdet har en stor utvecklingspotential, som inte får hämmas
            av verklighetsfrämmande restriktioner.
          </p>
          <pb facs="riksdagen-motions-pdf/data/200405/mot_200405_MJ_442/mot_200405_MJ_442-0003.pdf"/>
          <p>
            2004/05:MJ442
          </p>
          <p>
            Stockholm den 30 september 2004
          </p>
          <p>
            Birgitta Sellén (c) Håkan Larsson (c)
          </p>
        </div>
      </div>
    </body>
  </text>
</TEI>
