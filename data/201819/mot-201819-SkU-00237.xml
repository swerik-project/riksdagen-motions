<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SkU-00237">
  <teiHeader>
    <fileDesc>
      <titleStmt>
        <title>Skatteflykt och skattebrott</title>
        <author corresp="i-QhdbBfCQXCqPEr4GTwvK8F">av Tony Haddou m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:237 av Tony Haddou m.fl. (V)</title>
          <idno type="rdwebb">H602237</idno>
          <rs type="number">237</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H602237/text</ref>
          <ref type="dokument_url_html">http://data.riksdagen.se/dokument/H602237</ref>
          <ref type="dokumentstatus_url_xml">http://data.riksdagen.se/dokumentstatus/H602237</ref>
          <ref type="docx">http://data.riksdagen.se/fil/43C1F64C-B1DF-4ED8-9C4C-DB31F1285C92</ref>
          <ref type="pdf">http://data.riksdagen.se/fil/6A63F61A-3D58-4098-8E87-4D25F3BA26F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DwUvHyRudbeDsN6kyeLspk" type="signed"/>
        <correspContext corresp="i-DwUvHyRudbeDsN6kyeLspk">
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-VtP5WW5i3Vextssx29hqEx" type="submitted">
          <date when="2018-11-05"/>
          <time when="13:07:12"/>
        </correspAction>
        <correspAction xml:id="i-3sYtxW47tyn1hucKRwapMm" type="reviewed">
          <date when="2018-11-05"/>
          <time when="15:02:47"/>
        </correspAction>
        <correspAction xml:id="i-Q9HxGqbkYM1azHvXn4q98y" type="referred">
          <date when="2018-12-05"/>
        </correspAction>
        <correspAction xml:id="i-DQU2EZJEEFCKU47KoLVQXb" type="assigned">
          <date when="2019-04-11"/>
          <time when="17:25:28"/>
        </correspAction>
        <correspContext corresp="i-DQU2EZJEEFCKU47KoLVQXb">
          <ref type="assignedTo">Skatteutskottet</ref>
        </correspContext>
        <correspAction xml:id="i-M6aoymriBBj6RLeq1v1knS" type="behandlas_i"/>
        <correspContext corresp="i-M6aoymriBBj6RLeq1v1knS">
          <ref type="uppgift">2018/19:FiU22</ref>
          <ref type="ref_dok_id">H601FiU22</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JbyDfPjCdY39iwPenifUcu" type="behandlas_i"/>
        <correspContext corresp="i-JbyDfPjCdY39iwPenifUcu">
          <ref type="uppgift">2018/19:SkU14</ref>
          <ref type="ref_dok_id">H601SkU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU14</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NAsxZqqJYS2tU4F1pmsNGs" type="behandlas_i"/>
        <correspContext corresp="i-NAsxZqqJYS2tU4F1pmsNGs">
          <ref type="uppgift">2018/19:FiU34</ref>
          <ref type="ref_dok_id">H601FiU34</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU34</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Vy7cVBzQG16u7n1N6UgzMi" type="behandlas_i"/>
        <correspContext corresp="i-Vy7cVBzQG16u7n1N6UgzMi">
          <ref type="uppgift">2018/19:JuU11</ref>
          <ref type="ref_dok_id">H601JuU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:237 av Tony Haddou m.fl. (V) Skatteflykt
          och skattebrott
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PCg5dwoDQLLVdzzUSyaWMs">
            1 Förslag till riksdagsbeslut
          </head>
          <list style="ol">
            <item xml:id="i-99WvqdDx7BQoXC6Gs5FAub">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag som innebär
              att straff utdöms för de som ägnar sig åt skatteflykt eller medhjälp
              till skatteflykt, och detta tillkännager riksdagen för regeringen.
            </item>
            <item xml:id="i-L5dKrnq2T5YTP7Wncuy1jr">
              Riksdagen ställer sig bakom det som anförs i motionen om att
              Sverige bör införa ett liknande system som i Storbritannien med
              tillgångsbaserade böter och tillkännager detta för regeringen.
            </item>
            <item xml:id="i-Qvcs8VWE8HFBkxs6vyuf3B">
              Riksdagen ställer sig bakom det som anförs i motionen om att
              regeringen bör utreda om banker som vid upprepade tillfällen gör
              sig skyldiga till skatteflykt eller medhjälp till skatteflykt
              borde förlora sin rätt att verka som bank i Sverige och tillkännager
              detta för regeringen.
            </item>
            <item xml:id="i-9Z7fqsBDQuf9xEz2mWNTVW">
              Riksdagen ställer sig bakom det som anförs i motionen om att
              regeringen bör se över möjligheterna att förbjuda brevlådeföretag
              vars enda syfte är skatteplanering och tillkännager detta för
              regeringen.
            </item>
            <item xml:id="i-FGg6nfbdwtnmLwiJ4nwchT">
              Riksdagen ställer sig bakom det som anförs i motionen om att
              regeringen inom ramen för de pågående förhandlingarna om nytt
              direktiv för offentlig land-för-land-rapportering bör verka för
              att gränsvärdet för rapportering sänks, att bestämmelsen som möjliggör
              för medlemsstaterna att tillfälligt undanta vissa delar av den
              information som företagen ska offentliggöra slopas och att företagens
              rapporteringsskyldighet fullt ut ska gälla även i länder utanför
              EU, och detta tillkännager riksdagen för regeringen.
            </item>
            <item xml:id="i-QGUTFCnALNus4otSJoSYZv">
              Riksdagen ställer sig bakom det som anförs i motionen om Sveriges
              roll som pådrivare i det globala arbetet mot skatteflykt och tillkännager
              detta för regeringen.
            </item>
            <item xml:id="i-MxGpu1jQdK18t3X69QywP4">
              Riksdagen ställer sig bakom det som anförs i motionen om att
              regeringen bör undersöka möjligheterna att införa ett globalt
              värdepappersregister och tillkännager detta för regeringen.
            </item>
            <item xml:id="i-RkyopjAE8ve8fr3TTaP54D">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på en exitbeskattning
              för fysiska personer och tillkännager detta för regeringen.
            </item>
            <item xml:id="i-FVkrn69UE8qyT3oeKyEUZu">
              Riksdagen ställer sig bakom det som anförs i motionen om att
              regeringen bör driva på inom EU för regeländringar som möjliggör
              för kommunerna att ställa skatteetiska krav på anbudsgivare vid
              offentlig upphandling och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Ubn1bSuFH2kY7R98MzXdwB" type="h1">
            2 Skatteflyktslagen
          </head>
          <p xml:id="i-tjb1cnT2AYyhUdEJQyoEC">
            Skatteflykt och skattebrott är ett stort samhällsproblem. Det
            undandrar samhället stora resurser och skadar en fri och rättvis
            konkurrens. Det ökar också ojämlikheten när skatteuttaget övervältras
            på andra grupper med lägre inkomster. Det är också allvarligt
            eftersom det minskar tilliten, sammanhållningen och förtroendet
            för vårt samhälle och våra myndigheter.
          </p>
          <p xml:id="i-TqJeDwgXbdnZRXBcEeh4aK">
            Den senaste tidens avslöjanden i form av Panama Papers, LuxLeaks
            och SwissLeaks har visat att problemen i Sverige är omfattande,
            med höginkomsttagare som gömmer pengar, bolag som planerar bort
            sin skatt och revisionsbyråer och banker som hjälper till. I jämförelse
            med flera andra länder har dessutom Sverige en fördelaktig skatte­lagstiftning
            för bolag och förmögna. Sverige är i dag förmodligen det enda
            industri­landet som vare sig har förmögenhets-, arvs- och gåvoskatt
            eller en fastighetsskatt som är kopplad till fastighetens värde.
            Därtill har bolagsskattesatsen sänkts i flera steg och ligger
            i dag under genomsnittet i OECD. Detta ger sammantaget en orimlig
            situation.
          </p>
          <p xml:id="i-LbjMQU4mSqxt6JbzdumqQL">
            Det finns ingen allmänt vedertagen definition av skatteflykt.
            En definition att hålla sig till är dock den som nämns i propositionen
            till den svenska skatteflyktslagen. Där anges att skatteflykt
            är när skattesubjektet ”[…] visserligen på ett formellt fullt
            giltigt sätt utnyttjar skattereglerna men där skatteförmåner uppkommer
            som framstår som inte avsedda”.
            <ref target="i-KtTYZf4KQLkuMZ5MhDv6MS">
              [1]
            </ref>
            <ref target="i-8YgTjvauSMYd4nCatyZakN">
              [2]
            </ref>
          </p>
          <p xml:id="i-RDmjNGfn8vU4JXNq2zre7V">
            Enligt 2 § i skatteflyktslagen ska den tillämpas när nedanstående
            fyra kriterier alla är uppfyllda.
          </p>
          <list style="ul">
            <item xml:id="i-KD6yyhbnXNby8AAASdFJjg">
              Rättshandlingen ska ingå i ett förfarande som medför en väsentlig
              skatteförmån för den skattskyldige.
            </item>
            <item xml:id="i-KCF52opyAcxRd5zJou7ZD">
              Den skattskyldige ska direkt eller indirekt ha medverkat i rättshandlingen
              eller rättshandlingarna.
            </item>
            <item xml:id="i-XTiFh2faBE52TShhopEeW9">
              Skatteförmånen ska kunna antas ha utgjort det övervägande skälet
              för förfarandet.
            </item>
            <item xml:id="i-C9v9phUhzd6SJKHrHQ7xdL">
              Ett fastställande av underlag för beskattning på grundval av
              förfarandet skulle strida mot lagstiftningens syfte, som det framgår
              av skattebestämmelsernas allmänna utformning och de bestämmelser
              som är direkt tillämpliga eller har kringgåtts genom förfarandet.
            </item>
          </list>
          <p xml:id="i-Thq6pnBNZ8UoUzbfiRvnQQ">
            Konsekvensen av att skatteflyktslagen tillämpas blir som huvudregel
            att beskattnings­underlaget ska fastställas som om rättshandlingen
            aldrig företagits. Meningen är således inte att åstadkomma ett
            hårdare beskattningsresultat än det som skulle ha följt av ett
            normalt handlande, varför ett beslut i enlighet med lagen inte
            kan betecknas som en påföljd i bemärkelsen bestraffning.
            <ref target="i-RmY257FEjq8FJmDTfjSSvP">
              [3]
            </ref>
          </p>
          <head xml:id="i-VDS43jgGQhpCLUTxkY74xj" type="h1">
            3 Bankernas roll och tillgångsbaserade böter
          </head>
          <p xml:id="i-AuqWToJ1T5kip94zQrZTNL">
            Internationellt förs en debatt om bankernas roll i aggressiv
            skatteplanering. Banker, revisionsbyråer, skattejurister och -konsulter
            tjänar stora pengar på att tillhandahålla rådgivning och tjänster
            som leder till såväl skatteflykt som aggressiv skatteplanering.
            Det är uppenbart att dessa rådgivare är en viktig del av skatteflyktsindustrin.
            Det är bra att regeringen, efter en överenskommelse med Vänsterpartiet,
            har tillsatt en utredning för att tvinga dessa att anmäla nya
            skatteupplägg. Nyligen har också EU-kommissionen lagt ett förslag
            som innebär att banker och andra finansiella mellanhänder i förväg
            måste rapportera alla gränsöverskridande skatteupplägg som de
            gör för kunders räkning om de har vissa kännetecken till respektive
            nationell skattemyndighet.
            <ref target="i-6SEfhKzpmt6DGv6fvUw2qK">
              [4]
            </ref>
          </p>
          <p xml:id="i-4gNext28C7LTG3f9zHSFpz">
            I princip alla finansiella tillgångar är placerade hos banker
            eller andra finansiella intermediärer. Något hårdraget kan man
            säga att utan banker, inga överföringar till skatteparadis. Ett
            problem med dagens böter är att banker och andra stora företag
            har så mycket pengar att de inte är avskräckande. En lösning på
            detta kan vara att införa tillgångsbaserade böter. Storbritannien
            införde 2017 bestämmelser om tillgångsbaserade böter för de mest
            allvarliga fallen av skatteflykt i utlandet. Böterna börjar från
            vad som är lägst av 10 procent av värdet på tillgångarna och 10
            gånger de uteblivna skatte­intäkterna.
            <ref target="i-RDSRhopvPEbBsHerxc6BYV">
              [5]
            </ref>
          </p>
          <p xml:id="i-7mKiWBRbyB1KjvxNDBowtu">
            En annan möjlighet att stoppa bankers medverkan till skatteflykt
            är att ifrågasätta deras tillstånd att verka som bank i Sverige
            (dvs. deras bankoktroj). Regeringen bör utreda om banker som vid
            upprepade tillfällen gör sig skyldiga till skatteflykt eller medhjälp
            till skatteflykt borde förlora sin rätt att få verka som bank
            i Sverige. Detta bör riksdagen ställa sig bakom och ge regeringen
            till känna.
          </p>
          <head xml:id="i-BboxRPiX7bF4LuUgE6ABWY" type="h1">
            4 Brevlådeföretag
          </head>
          <p xml:id="i-Gxie8kdTL6XBchyGtjuBnj">
            Våren 2016, i de s.k. Panamadokumenten, avslöjades det att den
            Panamabaserade advokatfirman Mossack Fonseca hjälpt mängder med
            förmögna individer att gömma undan inkomster och förmögenheter
            via s.k. brevlådeföretag och på så sätt slippa att betala skatt.
            Brevlådeföretag är företag utan verksamhet som bara finns till
            namnet. Den vanligaste anledningen till att någon startar ett
            brevlådeföretag är att man vill dölja inkomster man haft hemma
            eller utomlands. Regeringen bör se över möjligheterna att förbjuda
            brevlådeföretag vars enda syfte är skatteplanering. Detta bör
            riksdagen ställa sig bakom och ge regeringen till känna.
          </p>
          <head xml:id="i-R4sNuxE93D7pE2qbgqiuiF" type="h1">
            5 Land-för-land-rapportering
          </head>
          <p xml:id="i-QwTNdNYUXwGT5iXv4NrXEg">
            OECD tog 2015 fram en handlingsplan för att bekämpa urholkning
            av skattebaser och överföring av vinster (BEPS). I detta arbete
            har en global standard för utbyte av land-för-land-rapporter tagits
            fram. Konkret innebär detta att land-för-land-rapporter ska kunna
            utbytas mellan skattemyndigheter i de länder som anslutit sig
            till samarbetet.
          </p>
          <p xml:id="i-9UGLXxRtbaevoJ2nkXrV5J">
            I januari 2016 presenterade EU-kommissionen ett åtgärdspaket
            mot skatteflykt (Anti Tax Avoidance Package). Enligt förslaget
            ska stora multinationella företag lämna land-för-land-rapporter
            till skattemyndigheterna. I detta förslag finns det inte något
            krav på att informationen ska offentliggöras. Under våren 2016
            presenterade kommissionen ett kompletterande förslag, COM(2016)
            198, om land-för-land-rapportering. Den stora och positiva förändringen
            är att direktivet innehåller krav på öppen land-för-land-rapportering.
            Öppen land-för-land-rapportering är centralt för att öka transparensen
            och på så sätt bidra till att företagens vinster beskattas där
            de skapats. Inte minst är öppenhet viktig i utvecklingsländerna,
            där ökad transparens är viktig i kampen mot korruption.
          </p>
          <p xml:id="i-BG8GeC2FidfeWwhG9BQQ4x">
            Den 4 juli 2017 antog EU-parlamentet en rapport till nytt direktiv
            om offentlig land-för-land-rapportering. Förslaget har emellertid
            en rad brister. För det första är omsättningsgränsen väl hög.
            Endast multinationella företag med en omsättning som överstiger
            750 miljoner euro behöver ta fram en land-för-land-rapport. För
            det andra innehåller förslaget ett kryphål som möjliggör för medlemsstaterna
            att tillfälligt undanta vissa delar av den information som företagen
            ska offentliggöra, om denna information är kommersiellt känslig.
            För det tredje begränsas de multinationella företagens rapporteringsskyldighet
            till dess verksamhet inom EU och till länder som är uppförda på
            en s.k. ”svart lista” över skatteparadis.
            <ref target="i-VeCrn99e6ncdNm2YQGHhnC">
              [6]
            </ref>
          </p>
          <p xml:id="i-LrCapUczhkR2iwbUWosfvi">
            Regeringen bör inom ramen för de pågående förhandlingarna om
            nytt direktiv för offentlig land-för-land-rapportering verka för
            att gränsvärdet för rapportering sänks, att bestämmelsen som möjliggör
            för medlemsstaterna att tillfälligt undanta vissa delar av den
            information som företagen ska offentliggöra slopas och att företagens
            rapporteringsskyldighet fullt ut ska gälla även i länder utanför
            EU. Detta bör riksdagen ställa sig bakom och ge regeringen till
            känna.
          </p>
          <head xml:id="i-74h53rMQo58Cy2gdF6zezu" type="h1">
            6 Globalt samarbete
          </head>
          <p xml:id="i-5kAYFNqx3coDKF7ziAHdhU">
            Sverige har ett ansvar för att utvecklingsländerna får sitta
            med vid bordet när arbetet mot skatteflykt och aggressiv skatteplanering
            diskuteras och beslutas i OECD. Sverige bör verka för att det
            inom ramen för FN upprättas ett organ för att bekämpa skatteflykt
            och aggressiv skatteplanering där utvecklingsländerna finns med.
            Som stor bistånds­givare bör Sverige stötta utvecklingsländerna
            i att upprätta fungerande strukturer för att kunna driva in skatter
            samt stödja det civila samhället så att de kan agera som ”watch-dogs”
            i att utkräva ansvar av politiker och företag.
          </p>
          <p xml:id="i-VWWRqmv6azR8TQYNjoV8JH">
            Vad som ovan anförs om Sveriges roll som pådrivare i det globala
            arbetet mot skatteflykt bör riksdagen ställa sig bakom och ge
            regeringen till känna.
          </p>
          <p xml:id="i-RuLxkkY4oX39RuvNBYLKbf">
            Regeringen bör också undersöka möjligheterna att införa ett globalt
            värdepappers­register. Detta bör riksdagen ställa sig bakom och
            ge regeringen till känna.
          </p>
          <head xml:id="i-HuzAY5ceLpoXmmrBLz9HVa" type="h1">
            7 Ordning och reda på arbetsmarknaden
          </head>
          <p xml:id="i-P7ew8XvS9gUJcrDynAxucu">
            Under mandatperioden 2014–2018 har den röd-gröna regeringen vidtagit
            ett antal viktiga åtgärder för att motverka skattefusk, svartjobb
            och social dumpning i syfte att skapa ordning och reda på arbetsmarknaden.
            Vänsterpartiet välkomnar detta men anser att mer behöver göras
            på detta område. I motionen Ett tryggt och hållbart arbetsliv
            (2018/19:383) uppmärksammar Vänsterpartiet en rad olika missförhållanden
            på arbetsmarknaden och presenterar en rad förslag mot svartjobb,
            social dumpning m.m. En del av förslagen berör skatteområdet och
            kampen mot skatteflykt och skattefusk. Här redogörs kort för dessa
            förslag.
          </p>
          <p xml:id="i-WoeUnEbXnxW9mEicp7z7JX">
            Ett problem med F-skattsedlar är att dessa missbrukas för att
            arbetsgivare vill undvika sitt arbetsgivaransvar. Det förekommer
            att personer med F-skatt bara har en uppdragsgivare, och då inte
            sällan i form av sin gamla arbetsgivare. Därför lägger Vänsterpartiet
            i motionen förslag för att det ska krävas mer än en uppdragsgivare
            för att godkännas för F-skatt.
          </p>
          <p xml:id="i-5uWunHnjQvL7z6ts6pQBwT">
            Det är viktigt att framhålla F-skattens roll som skydd för den
            enskilde konsumenten. Den som anlitar en uppdragstagare med F-skatt
            behöver inte göra något skatteavdrag eller betala arbetsgivaravgifter
            på ersättningen. Om en oseriös uppdragstagare blir godkänd för
            F-skatt kan detta utnyttjas i syfte att försvåra upptäckten av
            svartarbete. I dag gäller ett godkännande av F-skatt tills vidare.
            Som ett försök att begränsa fusk föreslår därför Vänsterpartiet
            i ovan nämnda motion att ett tidsbegränsat godkännande av F-skatt
            ska införas.
          </p>
          <p xml:id="i-Rk7ytqjv1H2PhtC2W3hb5V">
            Ett problem när det gäller utländska företag som verkar i Sverige
            är reglerna om fast driftställe. Reglerna avgör om ett utländskt
            företag ska betala inkomstskatt i Sverige eller inte. I dag är
            reglerna hårt knutna till en bedömning av huruvida ett företag
            är etablerat på en exakt plats i Sverige eller inte. Företag som
            inte går att knyta till en exakt plats i Sverige kan därmed undgå
            skattskyldighet genom att ha sitt kontor utomlands, även om de
            bedriver omfattande verksamhet i Sverige. Det kan t.ex. röra sig
            om åkeriföretag, bemanningsföretag eller byggföretag. Detta öppnar
            för osund konkurrens och social dumpning. I motionen Ett tryggt
            och hållbart arbetsliv föreslår därför Vänsterpartiet att det
            utreds om inkomstskattelagens bestämmelser om fast driftställe
            är ändamålsenligt utformade för att inkludera utländska företag
            som i stor omfattning verkar i Sverige.
          </p>
          <head xml:id="i-M1x3Hmbjybk2E8c1V4yn8e" type="h1">
            8 Inför en utflyttningsskatt
          </head>
          <p xml:id="i-JKNeEP9Nh3gvhtwvYBNCsw">
            Skatteverket gjorde 2007 en studie om försäljning av aktier efter
            utflyttning. I studien konstaterades att ett stort antal personer
            utvandrade för att därefter sälja aktier och andelar med i Sverige
            upparbetade vinster skattefritt eller med förmånligare beskattning,
            samt att den typen av skattedriven utflyttning tenderade att öka.
            I studien noterades att den som skaffar sig en överblick av den
            interna lagstiftningen hos ett antal stater, hade en uppsjö av
            möjligheter att undvika att kapitalvinster på aktier och andelar
            beskattades i Sverige. I förstudien identifierades ett antal olika
            upplägg. I vissa fall såldes andelarna direkt, i andra fall gick
            man via utländska holdingbolag som avyttrade andelarna. Studien
            konstaterade också att ett flertal av Sveriges skatteavtal saknade
            utflyttningsregler. Inkomstbortfallet under 2005 och 2006 uppskattades
            till 3 miljarder kronor. Det är således betydande belopp det handlar
            om. Regeringen bör därför återkomma till riksdagen med förslag
            på en exitbeskattning för fysiska personer. Detta bör riksdagen
            ställa sig bakom och ge regeringen till känna.
          </p>
          <head xml:id="i-PxetK4KESnUhZqdkP2EEJi" type="h1">
            9 Offentlig upphandling
          </head>
          <p xml:id="i-J557MsswPcggkUW82D2bS">
            De senaste åren har frågan om skatteflykt och offentlig upphandling
            debatterats en hel del. Detta är föga förvånande med tanke på
            att den offentliga sektorn handlar upp varor och tjänster för
            över 600 miljarder kronor per år. Flera svenska kommuner har önskat
            ställa krav på att deras leverantörer inte ska få ha någon koppling
            till företag som är baserade i s.k. skatteparadis. Dessvärre har
            Konkurrensverket förhindrat Malmö och Kalmar att ställa sådana
            krav i sin upphandling med hänvisning till EU:s regelverk. Regeringen
            bör därför driva på inom EU för regeländringar som möjliggör för
            kommunerna att ställa skatteetiska krav på anbudsgivare vid offentlig
            upphandling. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-AVQAjaWeRCsbcdDyJwFN3" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-MjLLvetX1QZihd4HjDZrqr" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-MDPtSwTbQVYH5fdKjhdxJ6" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-7Efx91YuT1Ec3C9F5YmPLZ" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-6wu7ezuGc4tJh6R1JwvXtw" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-AudmmC8L1LEyycq6GVe3nY" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-4iVo2awyK58TSMjEFueqUL" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-XKNSJS2cQZPjWCsvafZu7a" who="i-L3t2URPAv9iLWgdCvbz7Uv">
              Ilona Szatmari Waldau (V)
            </item>
            <item xml:id="i-2ZT5vu1WMokD52t7eRsjtL" who="i-Yam9ii4K4HfneDbj5TzDJY">
              Ciczie Weidby (V)
            </item>
          </list>
        </div>
        <div type="motNotes">
          <noteGrp>
            <note xml:id="i-KtTYZf4KQLkuMZ5MhDv6MS">
              [1] Prop. 1980/81:17, s 11.
            </note>
            <note xml:id="i-8YgTjvauSMYd4nCatyZakN">
              [2] Svensson Ohlin, Ninni (2014), ”Generalklausul mot skatteflykt
              i Sverige och Australien”, Lunds universitet.
            </note>
            <note xml:id="i-RmY257FEjq8FJmDTfjSSvP">
              [3] RUT, Dnr 2018:1054.
            </note>
            <note xml:id="i-6SEfhKzpmt6DGv6fvUw2qK">
              [4] Europeiska kommissionen, COM (2017) 335 final.
            </note>
            <note xml:id="i-RDSRhopvPEbBsHerxc6BYV">
              [5] RUT, Dnr 2017:1782.
            </note>
            <note xml:id="i-VeCrn99e6ncdNm2YQGHhnC">
              [6] EU:s svarta lista är ännu inte upprättad. Dock har man antagit
              riktlinjer för vilka kriterier den ska baseras på. Dessa har kritiserats
              för att det kan komma att innebära att jurisdiktioner som helt
              uppenbart används för skatteundandragande kan hamna utanför listan.
            </note>
          </noteGrp>
        </div>
      </div>
    </body>
  </text>
</TEI>
