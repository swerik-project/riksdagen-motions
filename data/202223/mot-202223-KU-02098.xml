<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KU-02098">
  <teiHeader>
    <fileDesc>
      <titleStmt>
        <title>Politik för det samiska folket</title>
        <author corresp="i-PAgTpr3nkZRPEoiqjPKQAf">av Amanda Lind m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2098 av Amanda Lind m.fl. (MP)</title>
          <idno type="rdwebb">HA022098</idno>
          <rs type="number">2098</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HA022098/text</ref>
          <ref type="dokument_url_html">https://data.riksdagen.se/dokument/HA022098</ref>
          <ref type="dokumentstatus_url_xml">https://data.riksdagen.se/dokumentstatus/HA022098</ref>
          <ref type="pdf">https://data.riksdagen.se/fil/FD58382A-722D-459A-9F40-DE3206F8A1E9</ref>
          <ref type="docx">https://data.riksdagen.se/fil/31C42922-C7CF-4DD9-B892-184352019D94</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Perad9eGoCowJz44FjB2ei</idno>
            <name>Bassem Nasr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XSnuDBHTtWXrXVybtzD9Qx</idno>
            <name>Nicklas Attefjord</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JQHhvcSMiD6dABZEbiA2az" type="signed"/>
        <correspContext corresp="i-JQHhvcSMiD6dABZEbiA2az">
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-9fsFw1TuALNQWZGH3AZGpj"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-Perad9eGoCowJz44FjB2ei"/>
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-XSnuDBHTtWXrXVybtzD9Qx"/>
        </correspContext>
        <correspAction xml:id="i-CPDe47H54msewoUCm4MAi1" type="submitted">
          <date when="2022-11-23"/>
          <time when="13:40:34"/>
        </correspAction>
        <correspAction xml:id="i-L773j8GYfjPTmdkVpzBeyR" type="reviewed">
          <date when="2022-11-23"/>
          <time when="18:42:46"/>
        </correspAction>
        <correspAction xml:id="i-BTWtkTvE5hzeCYiQRsF3GY" type="referred">
          <date when="2022-12-01"/>
        </correspAction>
        <correspAction xml:id="i-FJmGvxSE6twfXgViCswErE" type="assigned">
          <date when="2023-10-23"/>
          <time when="13:31:15"/>
        </correspAction>
        <correspContext corresp="i-FJmGvxSE6twfXgViCswErE">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-S1WHmpZ5mC7ULHGLgj7KtQ" type="behandlas_i"/>
        <correspContext corresp="i-S1WHmpZ5mC7ULHGLgj7KtQ">
          <ref type="uppgift">2022/23:AU7</ref>
          <ref type="ref_dok_id">HA01AU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU7</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6TKCWS7YamLWck2qEBGWzP" type="behandlas_i"/>
        <correspContext corresp="i-6TKCWS7YamLWck2qEBGWzP">
          <ref type="uppgift">2022/23:KrU6</ref>
          <ref type="ref_dok_id">HA01KrU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Mqrskh7h2sc3Sz6McgLhkB" type="behandlas_i"/>
        <correspContext corresp="i-Mqrskh7h2sc3Sz6McgLhkB">
          <ref type="uppgift">2022/23:KrU8</ref>
          <ref type="ref_dok_id">HA01KrU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU8</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QGvWniYrFFSCH4svw52QDT" type="behandlas_i"/>
        <correspContext corresp="i-QGvWniYrFFSCH4svw52QDT">
          <ref type="uppgift">2022/23:KU28</ref>
          <ref type="ref_dok_id">HA01KU28</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU28</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N2UZRJGrdvk66BP7f3knQJ" type="behandlas_i"/>
        <correspContext corresp="i-N2UZRJGrdvk66BP7f3knQJ">
          <ref type="uppgift">2022/23:NU13</ref>
          <ref type="ref_dok_id">HA01NU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU13</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FrxG3bL5EyQfJc6nf3y7Pn" type="behandlas_i"/>
        <correspContext corresp="i-FrxG3bL5EyQfJc6nf3y7Pn">
          <ref type="uppgift">2022/23:NU17</ref>
          <ref type="ref_dok_id">HA01NU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU17</ref>
          <ref type="ref_dok_titel">Kompletterande bestämmelser till EU:s gaslagringsförordning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RWPi1QWr2Xt2kfD1VQXNoH" type="behandlas_i"/>
        <correspContext corresp="i-RWPi1QWr2Xt2kfD1VQXNoH">
          <ref type="uppgift">2022/23:SoU12</ref>
          <ref type="ref_dok_id">HA01SoU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU12</ref>
          <ref type="ref_dok_titel">Hälso- och sjukvårdens organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TL5D6NTEWp6VqbkighF7J5" type="behandlas_i"/>
        <correspContext corresp="i-TL5D6NTEWp6VqbkighF7J5">
          <ref type="uppgift">2022/23:UbU6</ref>
          <ref type="ref_dok_id">HA01UbU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU6</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4PChJf6hNc6zD7XkvPUYMo" type="motHeader">
        <div xml:id="i-JG5baXo5YKN9M83BCcyLXu" type="motTitle">
          Motion till riksdagen 2022/23:2098 av Amanda Lind m.fl. (MP)
          Politik för det samiska folket
        </div>
      </div>
      <div xml:id="i-QqxnueHqC2GQxrWxqtUGa9" type="motBody">
        <div xml:id="i-3oFu3u8raYXUapiHLu8P46" type="motProposal" subtype="förslag">
          <head xml:id="i-KCLdoegE3YdXedGDNXqukV">
            Förslag till riksdagsbeslut
          </head>
          <list xml:id="i-ATHYSZDgT1JU6pu4nYr4qH">
            <item xml:id="i-Dfoek91wxHv2bZt7vCUhWz" sortKey="Yrkande 1">
              Riksdagen ställer sig bakom det som anförs i motionen om en samepolitisk
              färdplan och tillkännager detta för regeringen.
            </item>
          </list>
          <list xml:id="i-9AAWVaxoE8rh2gR1NaXwtk">
            <item xml:id="i-BkiVtuB4dPr4LykbQy528d" sortKey="Yrkande 2">
              Riksdagen ställer sig bakom det som anförs i motionen om sanningskommissionen
              och tillkännager detta för regeringen.
            </item>
          </list>
          <list xml:id="i-7PbXPoCRAySwEM4mgkwqEA">
            <item xml:id="i-JaQhgJYcr3FPnmKhixrkAE" sortKey="Yrkande 3">
              Riksdagen ställer sig bakom det som anförs i motionen om återbördande
              av samiska kvarlevor och offergåvor och tillkännager detta för
              regeringen.
            </item>
          </list>
          <list xml:id="i-BNAmbxPaubhXDqdjTs3532">
            <item xml:id="i-LB6DJtaqB4EVdXqtnC8EMM" sortKey="Yrkande 4">
              Riksdagen ställer sig bakom det som anförs i motionen om ersättning
              för naturresurser och tillkännager detta för regeringen.
            </item>
          </list>
          <list xml:id="i-EnExtDt8S9ApceevvSnd5x">
            <item xml:id="i-8cLUZwghkJgvaBh69yfPLR" sortKey="Yrkande 5">
              Riksdagen ställer sig bakom det som anförs i motionen om konsultationsordningen
              och tillkännager detta för regeringen.
            </item>
          </list>
          <list xml:id="i-3unXXByrfx7626eZWbwM8P">
            <item xml:id="i-WdMvWL2k6GaHCCEJFtLtPp" sortKey="Yrkande 6">
              Riksdagen ställer sig bakom det som anförs i motionen om en översyn
              av Sametingets konstruktion och tillkännager detta för regeringen.
            </item>
          </list>
          <list xml:id="i-VrrwYqfr8NrxxNFEhKFmbi">
            <item xml:id="i-41S9aL241CN2QiwTYn1vHJ" sortKey="Yrkande 7">
              Riksdagen ställer sig bakom det som anförs i motionen om stärkt
              samisk rätt till mark och vatten och tillkännager detta för regeringen.
            </item>
          </list>
          <list xml:id="i-KNGgZE4ub9YkcL1565bkQx">
            <item xml:id="i-GhSdQuR3Q343w2XwQENNGw" sortKey="Yrkande 8">
              Riksdagen ställer sig bakom det som anförs i motionen om den
              nya renskötselutredningen och tillkännager detta för regeringen.
            </item>
          </list>
          <list xml:id="i-V7BeRDVp6apq7eiPDpKBmj">
            <item xml:id="i-6xex3FB6u4mrVLvTT2ftPQ" sortKey="Yrkande 9">
              Riksdagen ställer sig bakom det som anförs i motionen om att
              bekämpa rasism och diskriminering och tillkännager detta för regeringen.
            </item>
          </list>
          <list xml:id="i-CjSDqDDookKbWWJoU3Tm8">
            <item xml:id="i-9wXNsfPvuBH7P3RsiTqBnJ" sortKey="Yrkande 10">
              Riksdagen ställer sig bakom det som anförs i motionen om att
              stärka jämställdheten och tillkännager detta för regeringen.
            </item>
          </list>
          <list xml:id="i-WE6azNG8WendYamKooZbgu">
            <item xml:id="i-Ngh7UguQTZuqbEi2fHpncM" sortKey="Yrkande 11">
              Riksdagen ställer sig bakom det som anförs i motionen om satsningar
              på språk och kultur och tillkännager detta för regeringen.
            </item>
          </list>
          <list xml:id="i-BMbAgdnVk6WtTfg7gZMVAX">
            <item xml:id="i-D5b783EJg2ATckuQEDdpEu" sortKey="Yrkande 12">
              Riksdagen ställer sig bakom det som anförs i motionen om satsningar
              på utbildning och tillkännager detta för regeringen.
            </item>
          </list>
          <list xml:id="i-9MqhNFKgTjQFFePGtTE1ip">
            <item xml:id="i-LP8cCkXgBfkjqfwb4MUK4k" sortKey="Yrkande 13">
              Riksdagen ställer sig bakom det som anförs i motionen om synliggörande
              av Sápmi och tillkännager detta för regeringen.
            </item>
          </list>
          <list xml:id="i-B4mMg38RKSjzpJset5ssPs">
            <item xml:id="i-fh34wPZB1qUueFw5DjdVT" sortKey="Yrkande 14">
              Riksdagen ställer sig bakom det som anförs i motionen om krafttag
              mot psykisk ohälsa och tillkännager detta för regeringen.
            </item>
          </list>
          <list xml:id="i-KedCHcfJNuQrcXrTaZpYuA">
            <item xml:id="i-RqG4SZUfPjMKkdgh3kWnfM" sortKey="Yrkande 15">
              Riksdagen ställer sig bakom det som anförs i motionen om en nordisk
              samekonvention och tillkännager detta för regeringen.
            </item>
          </list>
          <list xml:id="i-AzpDP5A5UcUj9Gy99Sp6pS">
            <item xml:id="i-QJuJzRa54nxkBm5fqGW6pa" sortKey="Yrkande 16">
              Riksdagen ställer sig bakom det som anförs i motionen om ratifikation
              av ILO 169 och tillkännager detta för regeringen.
            </item>
          </list>
        </div>
        <div xml:id="i-3RCHW7oSMH4xVscpEMnZRQ" type="motContent">
          <head xml:id="i-STtt5iWjPWnEatcm1s7fu7" type="h1">
            Motivering
          </head>
          <p xml:id="i-EMnFckyUiKvdirrrwKHeiU">
            Tystnadens politik för det samiska folket har nått vägs ände.
            Relationerna mellan staten och urfolket samerna går närmast att
            beskriva som ett öppet sår, såväl historiskt som i vår samtid.
            Den strukturella rasism och diskriminering som det samiska folket
            genom historien har utsatts för får konsekvenser än idag. Men
            något håller på att hända. De samiska perspektiven och frågorna
            ökar i synlighet.
          </p>
          <p xml:id="i-HRnAuQK6C8UPYQaewrd73U">
            Nu behövs ett bredare politiskt grepp. Den med få undantag utbredda
            politiska tyst­naden i samiska frågor är fruktansvärd. Den är
            ett svek. Vår historia förpliktigar oss till något annat. Den
            svenska staten har bedrivit en kolonial politik för att befolka
            ett land där andra redan bodde. Det räcker med en titt i våra
            statliga arkiv där allt finns bevarat. Grunden för det samiska
            samhällslivet – marken, skogen, fjället – utsätts för allvarliga
            påfrestningar från olika håll; språken riskerar att dö ut i takt
            med självmordsförsöken bland unga. Det kan låta dramatiskt, men
            det är vad vi bevittnar.
          </p>
          <p xml:id="i-3HhruATrUR3dsbAi5i2HhX">
            Bristen på urfolkspolitik är ett av de rättighetsområden där
            Sverige ådrar sig mest internationell kritik. År efter år kritiseras
            Sverige från olika FN-organ och Europarådet för våra uteblivna
            reformer. Länder som i andra avseenden är jämförbara – Norge,
            Kanada, Nya Zeeland, Australien – har tagit tag i sin historia
            och sina frågor. Sverige är numera undantaget.
          </p>
          <p xml:id="i-4o9FF3zy6tCGsrYyBNdE88">
            Miljöpartiet står upp för samers rättigheter och för ett levande
            samiskt samhällsliv. Under den gångna mandatperioden har vi drivit
            på för en högre ambition i politiken för det samiska folket och
            gör det fortsatt. Vi har fått mycket gjort men mycket mer återstår
            och behöver göras.
          </p>
          <head xml:id="i-EMaHBjF9dQMvaC2DgJjKbX" type="h2">
            En samepolitisk färdplan
          </head>
          <p xml:id="i-XgpJG9A9ZchKdXUHE2Mw2E">
            Nästa år är det 30 år sedan Sametinget invigdes. Sametinget bildades
            i syfte att förbättra de svenska samernas möjligheter som ursprungsfolk
            att bevara och utveckla sin kultur. I samband med 30-årsjubileet
            behöver svensk samepolitik ett ordentligt omtag och i brett samförstånd
            behöver vi arbeta fram en samepolitisk färdplan. Miljöpartiet
            vill se ett brett parlamentariskt samarbete mellan riksdagens
            partier och partierna i Sametinget där vi blir överens om såväl
            mål som medel.
          </p>
          <p xml:id="i-BR4j1RbhVPprpM7NvRj8gv">
            En parlamentarisk kommitté, med uppdrag att samverka med det
            samiska samhället på olika plan, bör få gott om tid på sig, gå
            igenom reformer som skett de senaste decennierna och staka ut
            en ny riktning som tar dagens situation på allvar. Flera delar
            som Miljöpartiet vill ta med sig in i ett sådant arbete presenteras
            i denna motion.
          </p>
          <head xml:id="i-U1uTkQL5ZmSvB4CMigYnC7" type="h2">
            Sanningskommission
          </head>
          <p xml:id="i-RkHUoTkDQ1f5YQ6QfTVo7Q">
            Genom historien har staten begått olika övergrepp gentemot urfolket
            samerna. Sápmi, som utgör en stor del av Sveriges yta, var för
            länge sedan ett område som staten inte kontrollerade. På 1600-talet
            började staten göra anspråk och sedan dess har utrymmet för samiskt
            liv minskat. De övergrepp som begåtts sedan dess har handlat om
            rasbio­logiska undersökningar men också folkfördrivningar.
          </p>
          <p xml:id="i-CJJSBGCaMsmF7RmCU8yrz1">
            En del av den statliga politiken var Lappmarksplakatet, från
            1673. Där annonserade staten om att svenskar kunde få en bit land
            i det som skulle bli norra Sverige, i utbyte mot skattefrihet
            i 15 år och att slippa militärtjänstgöring. Till en början levde
            nybyggare och samer i samexistens, samerna med sin rennäring,
            jakt och fiske, medan nybyggarna odlade och höll kreatur. Allt
            eftersom årtiondena gick och nybyggarna blev fler trängdes samerna
            undan. Den avgörande punkten kom under industrialiseringen på
            1800-talet, då samerna tappade rätten till sina marker.
          </p>
          <p xml:id="i-GLzYhMh2mmZaPaQbXv9ez4">
            Miljöpartiet vill att staten ska ta ansvar för historiska övergrepp
            mot det samiska folket och ge upprättelse. Därför har vi länge
            arbetat för att en sanningskommission ska tillsättas, ett arbete
            som nu gett resultat. Miljöpartiet var med i regeringen som i
            november 2021 beslutade att inrätta en sanningskommission som
            ska synliggöra och sprida kun­skap om samernas erfarenheter och
            lämna förslag på åtgärder som bidrar till upprättelse och främjar
            försoning. Det är viktigt att kommissionen arbetar i lyhört samförstånd
            med det samiska folket. Det måste finnas en beredskap från riksdag
            och regering att om­händerta sanningskommissionens slutsatser
            och fortsätta jobba aktivt med en försonings­process. Lärdomar
            bör tas av andra länder som kommit längre i liknande processer
            samt från Svenska kyrkans försoningsarbete gentemot det samiska
            folket.
          </p>
          <head xml:id="i-QW9TpohhYZr23D8BmCQZE7" type="h2">
            Återbördande av samiska kvarlevor och offergåvor
          </head>
          <p xml:id="i-UgJGucFrH7ghbMUwGGeDhe">
            Samiska kvarlevor och offergåvor finns i olika samlingar och
            på museer runt om i landet. Processen för återbegravning och repatriering
            är komplicerad och kostsam. Samtidigt är det mycket viktigt att
            arbetet påskyndas. Återlämnanden kan underlättas genom att lokala
            museer hemställer om ett överlämnande, något som Statens historiska
            museer redan varit med om vid processen med repatriering och återbegravning
            av sam­iska kvarlevor i Lycksele 2019.
          </p>
          <p xml:id="i-Lvy8KetLgFQvGt6Nr1GHYh">
            Det stora problemet med såväl repatriering av samiska kvarlevor
            som samiska före­mål är ekonomiska resurser. Det är orimligt att
            det samiska folket ska behöva finansiera det staten har tagit
            ifrån dem under villkor vi aldrig skulle acceptera idag. Det behöver
            göras möjligt för även mindre museer att ta emot och tillgängliggöra
            samiska föremål för en bredare allmänhet. Då skulle de mänskliga
            kvarlevor som finns på svenska museer kunna hanteras av osteologer
            för att möjliggöra identifiering av ursprung för eventuell återbegravning.
          </p>
          <p xml:id="i-A58gzVCCfgge2d594t7KCd">
            Under våren 2022 riktade riksdagen en uppmaning till regeringen
            om att den bör ut­reda de juridiska, ekonomiska och praktiska
            förutsättningarna för att ta fram ett samman­hållet regelverk
            för att identifiera, återställa och återbörda samiska föremål
            och kvar­levor. Miljöpartiet understryker vikten av att en sådan
            utredning inleds skyndsamt och att staten får ett stort ansvar
            för att finansiera insatserna.
          </p>
          <head xml:id="i-WGQBtLeCSfK7iBYd5gyWPn" type="h2">
            Ersättning för naturresurser
          </head>
          <p xml:id="i-3fEgEeLpPtvF6CWpsTmW8f">
            Svenska staten har genom historien tagit naturresurser i Sápmi
            i anspråk. Det är resurser som byggt och fortsatt bygger Sverige
            rikt.
          </p>
          <p xml:id="i-J4zfYYwLLwapJW87JRMxwY">
            En statlig utredning har nu föreslagit att det ska bli enklare
            att bryta innovations­kritiska metaller och mineral i Sverige.
            Utredningen föreslår bland annat en statlig ”gruvpott” som lokalsamhällen
            kan ta del av, i syfte att öka acceptansen för gruvprojekt. För
            att gruvverksamhet ska etableras behövs ett så kallat socialt
            medgivande från närboende och krav ska ställas på information,
            dialog och vägledning. Samebyar ska kunna få ersättning för att
            genomföra ett tidigt dialogmöte.
          </p>
          <p xml:id="i-8UCSJQLNAqzKfiQsQahZTJ">
            Det är viktigt att åstadkomma en hållbar försörjning av metaller
            och mineral som behövs i klimatomställningen. Vi är samtidigt
            kritiska till förslaget om att staten ska stå för ”gruvpotten”
            och anser att den ekonomiska bördan för detta i högre utsträckning
            bör bäras av de företag som vill bedriva gruvverksamhet. För att
            försörjningen ska vara just hållbar krävs dessutom ett ökat samiskt
            inflytande över hur naturresurserna nyttjas och ett fortsatt starkt
            miljöskydd. Intäkter från naturresurserna måste också i högre
            grad bidra till utveckling i det samiska samhällslivet. Statliga
            bolag som hämtar sina intäkter i Sápmis naturresurser bör avsätta
            en andel av sin vinst årligen för att finansiera för­valtningen
            och utvecklingen av samiskt samhällsliv, språk och kultur. Även
            andra bolag vars verksamheter kraftigt påverkar Sápmis naturresurser
            bör bidra. Former och avgräns­ningar för detta behöver utredas.
          </p>
          <head xml:id="i-RmFfipY7pDf9xyQKCRfZ98" type="h2">
            Konsultationsordningen införs
          </head>
          <p xml:id="i-4vRZSv2Kbi4oGSmzU3xTSK">
            En konsultationsordning har nu kommit på plats för att det offentliga
            Sverige tidigt och på ett strukturerat sätt ska höra samiska intressen
            och perspektiv i frågor som berör det samiska folket. Detta i
            syfte att nå samsyn och bättre ta tillvara samiska rättigheter
            och möjligheter. Det är nu av stor vikt att implementeringen underlättas
            och metoder för konsultation utvecklas så att syftet uppnås. Det
            är viktigt att konsultationer genomförs med det uttalade syftet
            att komma överens, i enlighet med intentionen bakom lagen. Det
            är också viktigt att det planerade nästa steget i konsultationsordningens
            införande, att även kommuner och regioner inkluderas i lagstiftningen,
            genomförs. Vi vill att reger­ingen utvärderar konsultationslagen
            och redovisar hur arbetet har gått, såsom anges i propositionen.
            Det är viktigt att de aktörer som berörs, inklusive samiska företrädare,
            involveras i uppföljningen.
          </p>
          <head xml:id="i-SJX77sYM279zWDXGZkXSaE" type="h2">
            Översyn av Sametingets konstruktion
          </head>
          <p xml:id="i-27C9YbctU5uF8PGKcL19HA">
            En organisatorisk översyn bör ske av Sametingets konstruktion.
            Idag är Sametinget både ett folkvalt parlament och en förvaltningsmyndighet
            under den svenska regeringen. 25 år efter konstruktionen är det
            dags att se vad som kan göras för att utveckla och förtydliga
            organisationen, mandatet och ändamålet med Sametinget, i samråd
            med det samiska samhället. Detta kan utgöra en del av en samepolitisk
            färdplan. Därtill behöver Sametingets förvaltningsanslag stärkas.
          </p>
          <head xml:id="i-GkbwJtbU4UanAK4aa18idX" type="h2">
            Stärkt samisk rätt till mark och vatten
          </head>
          <p xml:id="i-HQ3sESE5UsHGCCgtiK1v45">
            Rätten till mark och vatten för samiska intressen måste säkras
            och stärkas. Gruvnäringen, omställningen till ett förnybart energisystem
            och svensk viltvård kan inte fortsätta att i så hög grad ske på
            bekostnad av det samiska folkets rättigheter och möjligheter att
            bruka mark och bedriva näringar. Även skogsnäringen behöver ta
            hänsyn till det samiska folkets rätt till traditionell användning
            av marken för renskötsel, jakt och fiske. Det är inskrivet i grundlagen
            men också en civil juridisk rättighet som grundar sig på urminnes
            hävd. Hänsynskrav finns inskrivet i andra lagstiftningar men tillämpningen
            brister. Därför krävs förtydliganden i berörda lagstiftningar.
          </p>
          <p xml:id="i-3dTXh9vt9f8Tj4k3P6KMyG">
            I maj 2021 beslutade regeringen om direktiv till en utredning
            om ny renskötsel­lagstiftning. Utredningen En ny renskötsellagstiftning
            – det samiska folkets rätt till ren­skötsel, jakt och fiske (renskötselutredningen)
            består av en parlamentarisk kommitté för att åstadkomma bred politisk
            förankring. Arbetet ska bedrivas med en bred och stor samisk närvaro
            och delaktighet, vilket är en nyckelfråga för Miljöpartiet.
          </p>
          <p xml:id="i-94b1jTWgDKwjbr8AoDJaGU">
            Efter Högsta domstolens dom i Girjasmålet är det angeläget att
            se över de delar som handlar om samebyars ensamrätt i förhållande
            till staten att upplåta jakt och fiske. Ett delbetänkande om detta
            ska lämnas senast 31 augusti 2023, medan utredningen i övrigt
            ska slutredovisas i maj 2025. Miljöpartiet vill se en lagstiftning
            som ger hela det samiska folket de rättigheter som följer av de
            internationella konventioner Sverige ställt sig bakom. Det är
            mycket viktigt att vi hittar en modell som fungerar bra på lång
            sikt och som tar alla relevanta intressen i beaktande. Miljöpartiet
            utgår ifrån att de förslag som lämnas kommer följa slutsatserna
            i Girjasdomen och aktuell urfolksrätt. Offentliga investeringar
            krävs också så att rennäringen klarar av de påfrestningar klimatförändring­arna
            innebär.
          </p>
          <head xml:id="i-Rhhf7WgaUL6FJG1QnwpCJW" type="h2">
            Bekämpa rasism och diskriminering
          </head>
          <p xml:id="i-Ws9Gw1R3TQgWt5MYZZQCU7">
            I Sverige ska alla få vara den de är utan att bli utsatta för
            diskriminering eller hatbrott. Vi behöver intensifiera myndigheternas
            arbete mot hatbrott och synliggöra de övergrepp som begåtts mot
            samerna historiskt, men även de som sker idag. Miljöpartiet välkomnar
            att Brottsförebyggande rådet nu ska genomföra en studie om hatbrott
            mot samer och ser fram emot att studien leder till ett bättre
            kunskapsunderlag och förslag på konkreta insatser.
          </p>
          <p xml:id="i-FKdDQTtGVgAPogP4aYmgdJ">
            Miljöpartiet vill tillsätta en utredning om att stärka diskrimineringslagen.
            Lagen bör anpassas för att i större utsträckning kunna tillämpas
            vid diskriminering på grund av hudfärg, språk eller religion.
            En del i den utredningen bör vara att överväga språk som diskrimineringsgrund.
            Vi vill också göra rättshjälpssystemet mer generöst så att fler
            som utsatts för diskriminering kan få upprättelse i domstol.
          </p>
          <head xml:id="i-E1YkhRGSsjSp1C2cMW14Sz" type="h2">
            Stärka jämställdheten
          </head>
          <p xml:id="i-P74kXEoouHynUYgRq2KrQa">
            I regering arbetade Miljöpartiet intensivt för att stärka jämställdheten
            i det samiska samhället och stoppa mäns våld mot kvinnor. En del
            i det var att ge Sametinget i uppdrag att kartlägga och analysera
            jämställdheten i det samiska samhället.
          </p>
          <p xml:id="i-XWiesjTfeapMQ3YByS5n4H">
            Förra året kom slutrapporten, som visar på stora brister. Bland
            annat finns en tydlig skillnad i representation, där kvinnor dominerar
            i kultur- och föreningslivet medan männen dominerar inom rennäringen.
            Kvinnor är också underrepresenterade i Sametinget. Våldet mot
            kvinnor fortsätter och det saknas tillräcklig kunskap om problemet.
          </p>
          <p xml:id="i-YWLLYDkKXvJjsZUwQTJ9QU">
            Vi vill intensifiera samarbetet med Sametinget för att främja
            jämställdheten. En del i det är att utjämna balansen mellan kvinnlig
            och manlig representation i yrkesliv och civilsamhälle och öka
            kvinnors representation i Sametinget. Vi vill också se mer forskning
            om våld mot kvinnor.
          </p>
          <head xml:id="i-GM4W39Wzwt9rj38hCf5WY7" type="h2">
            Satsningar på språk, utbildning och kultur
          </head>
          <p xml:id="i-7XzKmcAQ2j9ZhfXMREsJFG">
            Fortsatta satsningar krävs på språk, utbildning och kultur. Det
            samiska språket och kulturen har på många platser i Sápmi helt
            eller delvis försvunnit. De samiska barnen drabbas hårt av att
            samhället inte klarar av att möta behoven av förskola och under­visning
            i och på samiska. Språkcenter för fler samiska språk behövs. Miljöpartiet
            vill också att behovet av offentliga handlingar på samiska språk
            utreds i samråd med Sametinget.
          </p>
          <p xml:id="i-Qy3QbExATVo4JPA1fFBy9v">
            Ytterligare åtgärder för att revitalisera och stärka samiska
            språk i Sverige är att ange minoritetsspråk som ett ämne i skollagen
            och införa nya bestämmelser om undervisning i nationellt minoritetsspråk
            för alla de obligatoriska skolformerna, för gymnasieskolan och
            gymnasiesärskolan. Det är viktigt att minoritetsspråken garanteras
            en större undervisningstid inom ramen för skoldagen. Sverige bör
            också utöka den tvåspråkiga undervisningen för samiska.
          </p>
          <p xml:id="i-24KfRDip3waxit3A72AmhS">
            Utbildningsområdet kan dock inte ensamt trygga språkens överlevnad.
            Samiska kulturinstitutioner behöver en tryggare ekonomisk grund
            och en större självständighet, flera behöver bidra till möjligheter
            att använda språken och det allmänna måste tillhanda­hålla relevant
            och korrekt information om de språkliga rättigheter som gäller
            de natio­nella minoriteterna. Vi vill verka för fler samiska museer
            och kulturinstitutioner genom att stärka stödet till Sametinget.
            Ett gott exempel på viktig kulturell verksamhet som fortsatt behöver
            stöd är Giron Sámi Teáhter, en arena för scenkonst som vänder
            sig till alla samer. Teatern bör få ett uppdrag som nationalscen.
          </p>
          <p xml:id="i-DjbDE7siAokh49gs1UKCZn">
            Miljöpartiet är också stolta över regeringens förslag i budgetpropositionen
            för 2022 om att ge 5 miljoner kronor i stöd till samnordiska språksamarbetet
            Sámi Giellagáldu, ett samarbete som har stor betydelse för bevarandet
            av de samiska språken. Det ska nu permanentas.
          </p>
          <head xml:id="i-UscD7N18ma1Dwfh6pZneV7" type="h2">
            Synliggörande av Sápmi
          </head>
          <p xml:id="i-M2CmLsvqNvysjEcNQfEVpR">
            Sápmi ska synliggöras. Staten bör uppmuntra användandet av ortsnamn
            och andra namn på platser på samiska. Det samiska som en del av
            Sverige behöver ta större plats i det offentliga rummet, till
            exempel på tv, i tidningar och radio och vid offentliga tillställningar.
            Ett sätt att lyfta Sápmi är att högtidlighålla och uppmärksamma
            tillfällen som är viktiga för samerna, till exempel nationaldagen
            och urfolksdagen.
          </p>
          <p xml:id="i-5GVbv18wricBSPs5Tyi7tu">
            Den 6 februari är samernas nationaldag. Det kommer av att det
            första samiska landsmötet hölls i Tråante/Trondheim den 6 februari
            1917. Nationaldagen firas över hela Sápmi, det vill säga i Sverige,
            Norge, Finland och Ryssland. Den 9 augusti firas FN:s internationella
            urfolksdag över hela världen, och så även i Sverige och övriga
            Sápmi. Urfolksdagen finns till för att synliggöra världens urfolk
            – och högtidlighålla kulturer, språk och traditioner.
          </p>
          <head xml:id="i-VAwFLWxKgvDYoWFpicB6wo" type="h2">
            Krafttag mot psykisk ohälsa
          </head>
          <p xml:id="i-R9YBwRSnpAPuL5GRUD5fDb">
            Hälsofrågorna måste adresseras skyndsamt. En av tre unga renskötande
            samer funderar idag på att ta sitt liv. Det är helt oacceptabelt.
            Mycket kan förändras genom bättre villkor för rennäringen, men
            även insatser inom regionerna inriktade på samisk hälsa bör förstärkas
            och fördjupas.
          </p>
          <p xml:id="i-PVhpScfkXtxu3Da47p8VCc">
            Det pågår flera viktiga projekt som tar sikte på att inhämta
            kunskap och stärka insatserna mot psykisk ohälsa; bland annat
            pågår arbetet med en kommande nationell strategi för psykisk hälsa
            och suicidprevention. Strategin bör innehålla ett uttryckligt
            mål att stärka samers psykiska hälsa och förhindra suicid bland
            samer.
          </p>
          <head xml:id="i-QQS4ALx9smHkoXDRHKTQg2" type="h2">
            En nordisk samekonvention
          </head>
          <p xml:id="i-M9Uefxw5fcB53czJVEtfBz">
            Sverige måste bidra till att arbetet med en nordisk samekonvention
            slutförs och rati­ficeras. Sápmi är ett område som sträcker sig
            över flera länder. En gemensam nordisk bottenplatta av rättigheter
            krävs för att upprätthålla och stärka de rättigheter som samer
            redan har enligt urfolksrätten. Sverige bör fortsätta trycka på
            för att konventionen blir verklighet. En viktig förutsättning
            för en nordisk samekonvention är att konsultations­ordningen,
            som nämns ovan, kommer på plats och används i praktiken.
          </p>
          <head xml:id="i-SPEvooqNCn7Wes3k6sdcZU" type="h2">
            Ratifikation av ILO 169
          </head>
          <p xml:id="i-L7xfGDEpHjFH3zYHqjpoJ3">
            ILO 169 om ursprungsfolk och stamfolk ska ratificeras. Konventionen
            antogs av Inter­nationella arbetsorganisationen ILO 1989 men har
            ännu inte ratificerats av Sverige, trots kritik från flera internationella
            organ och trots att konventionens bäring på Sverige har utretts
            flera gånger. I Högsta domstolens dom i Girjasmålet uttalar domstolen
            att ILO 169 i delar redan är bindande för Sverige genom att ge
            uttryck för allmänna folkrättsliga principer, något som understryker
            konventionens betydelse. Den tidigare miljöpartistiska och socialdemokratiska
            regeringen har uttalat att man arbetar i riktning för att kunna
            ratificera, men det behövs en majoritet i Sveriges riksdag för
            att det ska bli verklighet. Det är viktigt för Sveriges röst i
            världen att regeringen fortsätter att stå upp för mänsk­liga rättigheter
            för urfolk både i vårt eget land och runt om i världen.
          </p>
          <head xml:id="i-TT3TbdEQWRwm1oXLErysMi" type="h2">
            Sverige ska uppmärksamma urfolksperspektivet i EU
          </head>
          <p xml:id="i-T7QasCSLZ3oFJzSB42jCz6">
            Många EU-beslut påverkar urfolket samerna lokalt, regionalt och
            nationellt. Sverige behöver därför aktivt bevaka och tillvarata
            samers intressen i olika EU-sammanhang. Det är också viktigt att
            samer är representerade i EU-sammanhang och att deras åsikter
            och perspektiv hörs, samtidigt som EU-institutionerna själva förbättrar
            sin kunskap om samiska frågor. Projektet ”Filling the EU-Sápmi
            knowledge gaps” och den nya EU–Sápmi-strategin är ett gott exempel
            som borgar för stärkta band mellan EU och det samiska folket.
            Sverige har ett ansvar för att uppmärksamma och stärka urfolksperspek­tivet
            inom EU. Sverige bör dessutom stödja initiativ som främjar ökat
            samiskt deltagande i EU-processer.
          </p>
        </div>
        <div xml:id="i-TgVNhpyvS8QC1bEjJBoEfj" type="motSignatures">
          <list xml:id="i-FkJc4UBzLgW57YraBX8b1p">
            <item xml:id="i-N7hbQYa3rNxMJCe9JY3mvs" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-UgFmDAeXzv3f8TF6EzbQ3t" who="i-9fsFw1TuALNQWZGH3AZGpj">
              Jan Riise (MP)
            </item>
            <item xml:id="i-Y9ksAVY1XyZ2EzQkTQbit" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-V6rYhk82UsyfcW9gprEFPF" who="i-Perad9eGoCowJz44FjB2ei">
              Bassem Nasr (MP)
            </item>
            <item xml:id="i-TdkHdS1bZkNwjBmrFfNaSJ" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-SYp91TfA3UjvpK56LUKFkE" who="i-X9jqcGenibr5tWEbnZgddm">
              Annika Hirvonen (MP)
            </item>
            <item xml:id="i-Guj9Y2RHoLyb8KLjH6EKMj" who="i-9N94VnavhL9irJidF3qceM">
              Katarina Luhr (MP)
            </item>
            <item xml:id="i-Q5XiANUCHk3kio3osuP6K2" who="i-XSnuDBHTtWXrXVybtzD9Qx">
              Nicklas Attefjord (MP)
            </item>
          </list>
        </div>
      </div>
    </body>
  </text>
</TEI>
