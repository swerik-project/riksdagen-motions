<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00151">
  <teiHeader>
    <fileDesc>
      <titleStmt>
        <title>om åtgärder mot brottsligheten, m. m.</title>
        <author>av herr Bohman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder mot brottsligheten, m. m.</title>
          <idno type="rdwebb">FX02151</idno>
          <rs type="number">151</rs>
          <ref type="dokument_url_text">http://data.riksdagen.se/dokument/FX02151/text</ref>
          <ref type="dokument_url_html">http://data.riksdagen.se/dokument/FX02151</ref>
          <ref type="dokumentstatus_url_xml">http://data.riksdagen.se/dokumentstatus/FX02151</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LQKP5CDY62YpFZWUbs7QiW</idno>
            <name>GÖSTA BOHMANN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9DETYuf2xa4o1AQ7HpbNMT</idno>
            <name>STAFFAN BURENSTAM LINDER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-XdricRvZKp8jwbwrxEgcha</idno>
            <name>ALLAN HERNELIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-CrKFd8YrUoQVBgUYnwpDY7</idno>
            <name>ASTRID KRISTENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-HdmXapeTq3DFBQub8j1ccm</idno>
            <name>ERIC KRONMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CkprnrTz3hpNREdKrcoiAi</idno>
            <name>CARL-WILH. LOTHIGIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TS1cfMCbC2M6YMwsFAgdXD</idno>
            <name>BRITT MOGARD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QW3U8q9gqCreU8hvXKjp44</idno>
            <name>G. IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FoZGPWdjE7CaiMyuRthV17</idno>
            <name>TAGE MAGNUSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Pp9bzHGQoSTCWgfMhm81ux" type="signed"/>
        <correspContext corresp="i-Pp9bzHGQoSTCWgfMhm81ux">
          <note type="signatory" corresp="i-LQKP5CDY62YpFZWUbs7QiW"/>
          <note type="signatory" corresp="i-9DETYuf2xa4o1AQ7HpbNMT"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-XdricRvZKp8jwbwrxEgcha"/>
          <note type="signatory" corresp="i-CrKFd8YrUoQVBgUYnwpDY7"/>
          <note type="signatory" corresp="i-HdmXapeTq3DFBQub8j1ccm"/>
          <note type="signatory" corresp="i-CkprnrTz3hpNREdKrcoiAi"/>
          <note type="signatory" corresp="i-TS1cfMCbC2M6YMwsFAgdXD"/>
          <note type="signatory" corresp="i-QW3U8q9gqCreU8hvXKjp44"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-FoZGPWdjE7CaiMyuRthV17"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__151/mot_1974__151-001.pdf"/>
      <fw xml:id="i-LjEgs97Dvpo1w1ZKsmtXri">
        Mot. 1974:151 2
      </fw>
      <div xml:id="i-AMrqgeHe4W9dBSyV5TUpo3" type="motHeader">
        <div xml:id="i-7hQeKacw6UrVjzQ9XuxG5b" type="motTitle"/>
        <div xml:id="i-Uug6kuKP7xp5BFc4ncdj3j" type="motSubmissionInfo"/>
      </div>
      <div xml:id="i-KKnpFNZjqpov3EJABFtPbe" type="motBody">
        <div xml:id="i-3HQkPE7x97e9jncrmcMk9Z">
          <p xml:id="i-C7deXkk371h7TrUX658LYw">
            Motion nr 151 år 1974 Mot. 1974:151
          </p>
          <p xml:id="i-UC4LjTRfg6b53K3Z7iLfkV">
            Nr 151
          </p>
          <p xml:id="i-UWodYPxTPSGQU2T9AXWyzH">
            av herr Bohman m. fl. om åtgärder mot brottsligheten, m. m.
          </p>
          <p xml:id="i-TLZmEKDvH77u4wKQ7dX4So">
            Moderata samlingspartiet har under en följd av år hävdat att
            en av sam hällets allra viktigaste uppgifter är att ge medborgarna
            trygghet mot brott. Kravet på trygghet till liv och egendom är
            lika självklart som kravet på trygghet vid sjukdom och arbetslöshet.
            Garantier måste finnas för att rättsordningen upprätthålls. Ett
            fullständigt skydd kan inte åstadkom- mas, men vi hävdar med bestämdhet
            att nuvarande situation kan och måste förbättras. Det är statsmakternas
            skyldighet att tillse att nöd- vändiga åtgärder vidtages och erforderliga
            resurser ställs till förfogande. Alltför länge har regeringen
            underlåtit att ägna den växande kriminali- teten den uppmärksamhet
            den rimligtvis borde påkalla. Den kritik moderata samlingspartiet
            under en följd av år framfört har så småningom vunnit visst gehör.
            Besluten att tillsätta en brottskommission och ett brottsförebyggande
            råd innebar också ett bifall till partiets tidigare yrkanden och
            ett erkännande av att brottsutvecklingen inger oro. Genom de förslag
            som brottskommissionen förra året lade fram och som fullföljdes
            genom en proposition till riksdagen har vissa förbättringar kommit
            till stånd. På åtskilliga punkter krävs dock ytterligare insatser.
            Kännedomen om de faktorer som ligger bakom den omfattande brottsligheten
            är bristfällig. Detta pekar — som ofta framhållits — på behovet
            av ökad forskning. En hög brottslighet är ett tecken på att samhället
            misslyckats i sin uppgift att skapa goda former för mänsklig gemenskap
            och att upprätthålla normer för denna. Den allmänna normupplösning
            som kännetecknat samhället under senare år är enligt vår mening
            en grundläggande orsak till den tilltagande brottsligheten. Sam
            hällsutvecklingen har länge dominerats av medvetna politiska strävan-
            den att bryta ned traditionella värden och livsmönster. Som exempel
            på detta kan nämnas inställningen till familjens ställning i samhället,
            religionsundervisningen, de traditionella ordningsreglerna i skolan
            samt oviljan att uttrycka sitt stöd för de myndigheter som har
            till uppgift att upprätthålla rätten och ordningen i landet. Solidaritet
            och lojalitet olika medborgare emellan har försvagats. Utvecklingen
            innebär i sig en fara för rättssamhället. Statsmakterna måste
            därför — såsom vi fram hållit tidigare — söka vidmakthålla respekten
            för de etiska normer som främst har sin grund i kristendomen och
            som utgör grundvalarna för rättsmedvetandet i den västerländska
            kulturtraditionen. Den första försvarslinjen mot brottslighet
            går genom familjen. Ett flertal undersökningar, senast rapporten
            ”Unga lagöverträdare III” (SOU 1973:25) har framhållit uppfostrans
            avgörande betydelse i detta samman-
          </p>
          <p xml:id="i-2aYxLJ25xgGiBbJs1uQyUj">
            1 Riksdagen 1974. 3 saml. Nr 151
          </p>
          <pb facs="riksdagen-motions-pdf/data/1974/mot_1974__151/mot_1974__151-002.pdf"/>
          <p xml:id="i-867hENNf89A2KgTuiD8bFa">
            hang. Därför är en politik som innebär en försvagning av familjens
            ställning både som samhällsfaktor i allmänhet och som primär faktor
            i barnuppfostran synnerligen allvarlig. Familjens ställning och
            föräldrarnas möjligheter att ta ansvar för barnens fostran måste
            stärkas. Bristande ordning i skolorna och skolk utgör en allvarlig
            störning i arbetet för såväl lärare som elever — när det gäller
            skolk inte bara för den skolkande utan även för de elever som
            deltar i undervisningen. Därtill kommer att upprepad otillåten
            frånvaro i många fall erfarenhetsmässigt föregår en allmänt asocial
            livsföring. Även om förhållandena skiftar i olika delar av landet
            och mellan olika skolor inom samma skoldistrikt är situationen
            på sina håll helt oacceptabel. Utredningarbetet om skolans inre
            arbete befinner sig i sitt slutskede. Det är angeläget att sådana
            utredningsförslag, som kan bedömas leda till resultat i angivna
            frågor, snarast förverkligas. Åtgärder är nödvändiga i fråga om
            såväl trivsel som arbetsdisciplin i skolan. Vi har tidigare pekat
            på behovet av skärpt närvarokontroll och målsmännens engagemang
            i denna kontroll, t. ex. genom periodisk underrättelse från skolan
            direkt till målsman om elevs frånvaro. Massmedia spelar en viktig
            roll när det gäller att påverka attityder och skapa opinioner.
            När medborgarnas skyldighet att efterleva gällande lagar gång
            på gång ifrågasätts i framför allt radio och TV, är det ofrånkomligt
            att respekten för rättsordningen urholkas. När t. o. m. TV-program
            som anmälts till radionämnden tillåts sändas i repris — såsom
            skett med två program beträffande polisen — innan radionämnden
            avgivit sitt utlåtande, föreligger allvarliga brister i ledningen
            för Sveriges Radio. Det är väsentligt med ett gott samarbete mellan
            polisen och massmedia. I enlighet med brottskommissionens förslag
            har polisens informationsresurser förstärkts. Viljan till samarbete
            från Sveriges Radios sida är vad som nu saknas. Det brottsförebyggande
            rådet bör enligt vår mening snarast framlägga förslag beträffande
            formerna för ett dylikt samarbete. Massmedias roll i samband med
            brott och brottsförebyggande verksamhet bör bli föremål för analys.
          </p>
          <p xml:id="i-P4b2M1Wtwx6ZYoMPqqTVw2">
            Brottsutvecklingen
          </p>
          <p xml:id="i-FLuA3T6Dh5AWuaCC8xDy6a">
            Mellan åren 1955 och 1971 ökade antalet anmälda brott mot brottsbalken
            (strafflagen) från 156 000 till 586 000, vilket i det närmaste
            innebär en fyrdubbling. De två senaste åren har visat på en viss
            nedgång i antalet anmälda brott. Nu senast föreliggande uppgifter
            från Stockholms polisdistrikt visar på en glädjande nedgång även
            beträffande vissa grövre brott. Stockholmspolisen själv anser
            denna utveckling delvis ha sin grund i förstärkta polisresurser.
            En närmare analys av siffrorna för brottslig- heten i dess helhet
            och över hela landet visar att utvecklingen inte är så gynnsam
            som siffermaterialet vid en första anblick kan ge vid handen.
            Det bör noteras att nedgången delvis berott på att checkbrotten
            efter införandet av de skärpta bestämmelserna för inlösen av checker
            är i mycket starkt avtagande. År 1970 begicks 34 000 checkbedrägerier,
          </p>
          <pb facs="riksdagen-motions-pdf/data/1974/mot_1974__151/mot_1974__151-003.pdf"/>
          <fw xml:id="i-RbbCnJYwaGdnB9Gchbzh4x">
            Mot. 1974:151 3
          </fw>
          <p xml:id="i-Ts4ZUZQNtSj1Z5zgEt4rLx">
            medan antalet för år 1973 troligen kommer att stanna vid omkring
            3 000. Här döljer sig en stor del av nedgången i de totala brotten
            mot brottsbalken 1972-1973. Minskningen i antal anmälda brottsbalksbrott
            i övrigt faller huvudsak- ligen på tillgreppsbrotten. Mer än 1/4
            av minskningen avser tillgrepp av cyklar. Ytterligare ett stort
            antal avser inbrott i källare och på vindar, i vilka fall den
            enskildes skydd från år 1973 försvagats genom ändrade försäkringsvillkor.
            De försäkringsmässiga förändringarna vad gäller självrisk och
            nya strängare bestämmelser i fråga om låsanordningar på lokaler,
            bostäder m.m. torde ha medfört att ett förhållandevis stort antal
            brott inte kunnat föranleda försäkringsersättning och därför inte
            polisanmälts. Det föreligger därför säkerligen en betydande skillnad
            mellan den faktiska och den till polisen rapporterade brottsligheten.
            Uppklaringsprocenten vid brott ligger enligt vår mening på en
            oacceptabelt låg nivå. År 1969 var andelen uppklarade brottsbalksbrott
            inte högre än 25 Jo. För vissa tillgreppsbrott låg siffran t.
            o. m. betydligt lägre, i vissa fall under 10 Z. Synnerligen oroväckande
            är att uppklarings- procenten för rån mellan 1970 och 1972 minskats
            från 75—60 96 till endast 50 7, samtidigt som antalet rån kraftigt
            ökade. Även totalt sett har utvecklingen för de allra senaste
            åren gått mot allt lägre uppklarnings- procent. Detta gäller framför
            allt i storstadsområdena. Risken för upptäckt och påföljd inverkar
            givetvis på presumtiva brottslingar. Ju större risken för upptäckt
            är desto större är påföljdens avskräckande effekt, även om denna
            i sig är relativt ringa. För vissa typer av brott torde just upptäcktsrisken
            vara den avgörande faktorn när det gäller att avhålla individer
            från brottslighet. Enligt en inom justitiedepartementet förra
            året gjord prognos fram till år 1978 kommer våldsbrotten årligen
            att öka med 1—2 4, tillgrepps- brotten med omkring 6 7 och brottsbalksbrotten
            totalt med omkring 5.
          </p>
          <p xml:id="i-H1h8ZiFuMSWXkpmnsGbrLu">
            Vad kostar brottsligheten?
          </p>
          <p xml:id="i-X83eZLUiexbKsvyGWc75jG">
            Det lidande som brottsligheten leder till för dem som drabbas
            därav — och även för den brottslige själv och hans familj — kan
            inte tillfreds- ställande mätas i ekonomiska termer. En del av
            brottslighetens följder kan dock ekonomiskt uppskattas. Varje
            år kostar brottsbekämpningen samhället stora summor. Utgifter-
            na för polis och kriminalvård uppgår till över 1,5 miljarder kronor.
            Detta belopp utgör dock bara en mindre del av de totala kostnaderna.
            Försäkringsbolagens utbetalningar enbart för stölder i lägenheter
            och egnahem torde föregående år ha rört sig om flera hundra miljoner
            kronor. Härtill kommer stora belopp när det gäller fordonstillgrepp.
            Stölder i butiker och varuhus uppgår varje år till ett värde av
            närmare en miljard kronor. Tillgänglig statistik tyder på att
            dessa brott under år 1973 kommer att öka med drygt 25 90. Enligt
            handelns egna beräkningar
          </p>
          <p xml:id="i-X4AfyeNp7V8HkjKcLx1qTX">
            1" Riksdagen 1974. 3 saml. Nr 151
          </p>
          <pb facs="riksdagen-motions-pdf/data/1974/mot_1974__151/mot_1974__151-004.pdf"/>
          <fw xml:id="i-2Hb8bY9TLkLQsGhJBeEbhv">
            Mot. 1974:151 4
          </fw>
          <p xml:id="i-KFFURPjoSxc2rKkh1mDvho">
            skulle priserna kunna sänkas med ca 2—3 Z om snatteri och stölder
            kunde förebyggas. Utöver dessa kostnader förorsakar brottsligheten
            direkt och indirekt utgifter för bl. a. sjuk- och socialvården
            på uppskattningsvis 500 miljoner kronor årligen. Till detta skall
            läggas produktionsbortfallet för intagna och en del av frivårdsklientelet.
            Brottslighetens kostnader drabbar i sista hand de enskilda medborgar-
            na via skatterna och genom stigande försäkringspremier och varupriser.
            Varje satsning som leder till en minskad brottslighet innebär
            således en vinst för de enskilda medborgarna. Även i årets statsverksproposition
            anges i tablåform kostnaderna för rättsväsendets åtgärder mot
            brott. Något försök att ange vad den samlade brottsligheten kostar
            samhälle och enskilda görs dock inte. Förra årets riksdag uttalade
            att det fanns anledning att intensifiera arbetet med att undersöka
            vad den samlade brottsligheten kostar. Inom rikspolisstyrelsen
            pågår arbete med att insamla uppgifter om den ekonomiska omfattningen
            av brottslighetens skadeverkningar. Socialstyrelsen, försäkringsbolagen
            m. fl. torde också kunna bidra med uppgifter härom. Det bör ankomma
            på Kungl. Maj:t att insamla och sammanställa dessa uppgifter.
          </p>
          <p xml:id="i-R1cbnEmUUKhowbELWLitwu">
            Ungdomsbrottsligheten
          </p>
          <p xml:id="i-8sZUjb66wJRB38HM95Nas6">
            Många ungdomar har i vårt alltmer komplicerade samhälle stora
            anpassningssvårigheter. De första lagöverträdelserna sker ofta
            av tanklös- het. Under detta skede borde det vara förhållandevis
            lätt att föra den unga människan till rätta. Det är i initialskedet
            som samhällets åtgärder har de största förutsättningarna att ge
            ett positivt resultat. Redan nu gällande bestämmelser förutsätter
            att brott begångna av ungdomar kan behandlas med förtur. Trots
            detta är ofta tiden mellan brott och påföljd oacceptabelt lång.
            För att förkorta handläggningstider i brottmål mot unga lagöverträdare
            har vi därför tidigare föreslagit införandet av någon form av
            jourdomstolar åtminstone i storstadsom- rådena. Sedan brottskommissionen
            föreslagit att frågan om jourdomsto- lar eller på annat sätt förenklad
            brottmålsprocess skulle utredas, har emellertid riksdagsmajoriteten
            avvisat detta förslag. Vi ansluter oss till brottskommissionens
            förslag och anser att denna fråga bör utredas. Enligt vår uppfattning
            bör det nuvarande påföljdssystemet komplette- ras med någon form
            av kortvarigt frihetsberövande för unga lagöverträ- dare. En sådan
            reaktionsform finns i åtskilliga andra länder och är påkallad
            med hänsyn till den ständigt ökande och allt grövre ungdoms- brottsligheten.
            Påföljden skulle väsentligen komma i fråga för ungdomar som är
            på väg in i allvarligare brottslighet och skulle kunna bryta en
            brottsaktivitet som eljest efter någon tid kan medföra ingripande
            påföljder av typ intagning i ungdomsvårdsskola, fängelse eller
            ungdoms- fängelse. Åtgärder bör ske i samråd och samverkan mellan
            vårdnads- havare, barnavårdsnämnd, skola och polis. Vi föreslår
            att en utredning tillsätts med uppgift att framlägga förslag till
            hur ett kortvarigt
          </p>
          <pb facs="riksdagen-motions-pdf/data/1974/mot_1974__151/mot_1974__151-005.pdf"/>
          <fw xml:id="i-Lnq6kyPhzGYpT6CyqRGNYa">
            Mot. 1974:151 5
          </fw>
          <p xml:id="i-XheUeJCkR1TrH9XACHxxHc">
            frihetsberövande skall utformas. Därvid bör övervägas en ändring
            av brottsbalkens regler om anstaltsbehandling i samband med skyddstillsyn,
            vilka för närvarande endast är tillämpliga på den som fyllt 18
            år och inte ger möjlighet till frihetsberövanden understigande
            en månad.
          </p>
          <p xml:id="i-JWYYSTxyXpC2CYABZuR5ix">
            Polisen
          </p>
          <p xml:id="i-FC7p339sTiX13BhW39UhGB">
            Moderata samlingspartiet har under åtskilliga år förordat att
            polisen bör förstärkas i snabbare takt än vad regeringen föreslagit.
            Regeringens beslut i början av förra året att tillsätta en brottskommission
            och att fullfölja kommissionens förslag i proposition till riksdagen
            är uttryck för en ändrad attityd från regeringens sida som är
            glädjande och som i långa stycken innebär ett tillmötesgående
            av våra yrkanden. I statsverkspropositionen redovisas de konkreta
            åtgärder som från polisens sida vidtagits för att omsätta brottskommissionens
            förslag i praktiken. Därvid anges att polisverksamheten i större
            utsträckning än hittills skall ta sikte på det brottsförebyggande
            arbetet. Ökad uppmärk- samhet skall ägnas möjligheterna att uppdaga
            och utreda framför allt den allvarligare brottsligheten. Såsom
            sådan nämnes bl. a. grova våldsbrott, narkotikabrott, brott av
            ungdomar, grova bedrägeri- och skattebrott, rån och andra tillgreppsbrott
            som präglas av hänsynslöshet, exempelvis tillgrepp i butiker med
            användande av våld eller hot om våld mot personalen, tillgrepp
            från åldringar och sjuka och organiserad brottslig- het. Departementschefen
            säger sig kunna ansluta sig till dessa riktlinjer. Inte heller
            vi har i och för sig något att anföra gentemot detta. Vi vill
            endast tillägga att också brott som kränker hemmets integritet,
            t. ex. inbrott och skadegörelse, bör betraktas som allvarliga.
            Dylika brott kan drabba den enskilde mycket hårdare. I ett trängt
            läge är det naturligt att prioritera åtgärder mot den grövre brottsligheten.
            Enligt vår mening är en sådan målsättning dock alltför begränsad.
            Polisen bör ges sådana resurser att den kan fullgöra en allmänt
            brottsförebyggande funktion och därjämte kunna fullgöra spanings-
            och utredningsinsatser beträffande den mer vardagliga brottsligheten
            som kanske inte uppfattas som särskilt dramatisk men som drabbar
            enskilda mycket hårt. För att kunna lösa sin uppgift är det av
            stor vikt att polisen står i god kontakt med allmänheten. Vi har
            därför under en följd av år föreslagit dels en ökad fotpatrullering,
            dels att kvarterspolisverksamhet skulle införas i större tätorter
            och att på landsbygden polismän tilldelas särskilda ansvarsområden.
            Våra krav på kvarterspoliser har principiellt accepterats genom
            brottskommissionens förslag, men för att verksam- heten inom rimlig
            tid skall få avsedd effekt måste den utbyggas snabbare. Våra önskemål
            om särskilda ansvarsområden har emellertid avvisats. Syftet med
            detta förslag har varit att försöka kompensera den minskade personkännedom
            och kontakt mellan allmänhet och polis som följer med ökad centralisering.
            I statsverkspropositionen föreslås nu i enlighet med riksdagsmajori-
          </p>
          <pb facs="riksdagen-motions-pdf/data/1974/mot_1974__151/mot_1974__151-006.pdf"/>
          <fw xml:id="i-P8mkEDmvYS2tKgSViYyRhi">
            Mot. 1974:151 6
          </fw>
          <p xml:id="i-C63SHKbAUFaAUWJTEY7zRw">
            tetens beslut föregående år att 400 nya polismanstjänster skall
            inrättas. Av dessa föreslås 185 för övervakningsverksamhet och
            110 för spanings- och utredningsverksamhet. Ett begränsat antal
            nya tjänster skall tillföras de tre största polisdistrikten, men
            merparten bör enligt förslaget tilldelas övriga större polisdistrikt.
            I samband med beslutet om sammanläggning av vissa polisdistrikt
            uttalade riksdagen att en ändrad distriktsindelning inte får leda
            till att allmänheten i vissa områden får en sämre polisiär service
            än för närvarande och att en förstärkning av polisens resurser
            borde övervägas som ett alternativ i varje särskilt fall, då en
            distrikts- sammanslagning ifrågasätts. Enligt vår mening är det
            nu hög tid att också låta mindre polisdistrikt få del av de nyinrättade
            polismanstjänsterna. I många landsortsdistrikt medför polisbrist
            och långa avstånd en oaccepta- bel polisiär service. Att fortsätta
            sammanslagningarna av polisdistrikt framstår alltmera som en olycklig
            utväg. Det framstår enligt vår mening mot bakgrund härav som uppenbart
            att de yrkanden som vi framförde vid förra årets riksdag om en
            förstärkning av polisens resurser med 500 polismanstjänster under
            vardera av de tre aktuella budgetåren är välmotiverade. Vårt yrkande
            förra året avslogs emellertid. Vi begränsar av utbildningstekniska
            skäl vårt yrkande under närmast kommande budgetår till en förstärkning
            med ytterligare 100 polismanstjänster i förhållande till Kungl.
            Maj:ts förslag, att fördelas på spanings- och utredningsverksam-
            het, till förstärkning av kvarterspolisorganisationen och till
            en förstärk- ning av de mindre polisdistrikten. Utrustningsanslaget
            bör på grund härav uppräknas med 500 000 kr.
          </p>
          <p xml:id="i-PVXKGZEDSQTUaQkfrncdzu">
            Den internationella brottsligheten
          </p>
          <p xml:id="i-EyrBXnHRtzjtAA8GHBCteK">
            Det torde vara obestridligt att den affärsmässiga, organiserade
            grövre brottsligheten har blivit alltmer internationell. Den planläggs
            och organiseras i utlandet och riktar sig gentemot länder där
            riskerna är minst och chanserna att lyckas störst. Vårt land har
            under senare år kommit att bli en attraktiv marknad för detta
            slags brottslighet. Det är nödvändigt att förstärka det internationella
            lagstiftningssamarbetet i första hand beträffande narkotikahanteringen,
            men även i övrigt. Ett speciellt problem utgör den illegala vapenhandeln.
            Det bör undersökas hur kontrollen av insmuggling av vapen över
            gränserna kan skärpas. Aldrig så effektiva kontrollåtgärder inom
            vårt land blir verk- ningslösa om inte gränskontrollen kan göras
            mer effektiv. En bättre kontroll även av luftrummet måste ske
            för att undvika illegal införsel med flyg av natkotika, vapen
            m. m. I mellanstatliga organisationer som FN och Europarådet bör
            från svenskt håll samarbete på angivna områden initieras och understödjas.
            Det förefaller också angeläget att Interpol ges en sådan organisation
            och sådana resurser att polissamarbetet når en ökad effekt.
          </p>
          <pb facs="riksdagen-motions-pdf/data/1974/mot_1974__151/mot_1974__151-007.pdf"/>
          <fw xml:id="i-64jPTCmLv5J87YhJ4L4mvo">
            Mot. 1974:151 od
          </fw>
          <p xml:id="i-WK5Sjg7g7X2MfP52B5Z2VW">
            Narkotikabrottsligheten
          </p>
          <p xml:id="i-Tkc1bAZvuN4zkbxwHwVXnU">
            Som vi tidigare framhållit är det stigande missbruket av narkotika
            en starkt bidragande orsak till att bl. a. egendomsbrott och butiksstölder
            ökat så kraftigt under senare år. Narkotikaproblemet är inte i
            första hand ett polisiärt utan främst ett vårdpolitiskt problem.
            Vårdpolitiken kännetecknas tyvärr fortfarande av en oklar målsättning;
            olika teorier står mot varandra med resultat att alltför många
            år fått förflyta i overksamhet med många mänskliga tragedier som
            följd. Från vår sida kommer en särskild motion om vårdfrågorna
            att väckas. De sedan flera år väntade Råd och anvisningar från
            socialstyrelsen beträffande narkomanvården har ännu inte presenterats.
            Den av social- styrelsen i början av förra året utgivna digra
            boken ”Behandling av narkotikamissbrukare” kan inte kännetecknas
            såsom råd och anvisningar. Fortfarande saknar exempelvis de många
            socialarbetare som kommer i kontakt med minderåriga natkotikamissbrukare,
            kanske t. o. m. så unga som 10—11 år, anvisningar om vilka åtgärder
            som skall vidtagas. Bristen på handledning har fått till följd
            att det till slut blir polisen som måste ingripa med stöd av lagen
            om tillfälligt omhändertagande. Det är dock inte polisen som skall
            kritiseras härför utan främst socialstyrelsen, som inte förmått
            att med kraft ge nödvändig ledning. Genom bildandet av det brottsförebyggande
            rådet har samarbetsorganet mot narkotikamissbruk upphört. Rådet
            har inom sig bildat en arbetsgrupp som skall ägna sig åt narkotikaproblemet.
            Det är synnerligen viktigt att denna arbetsgrupp nu skyndsamt
            och på ett realistiskt sätt ger sig i kast med sin arbetsuppgift
            så att gruppen snarast kan bidra med en lösning av det komplicerade
            missbruksproblemet. Vi förutsätter att gruppen även beaktar den
            kritik som från experthåll riktats mot den hittills förda narkomanvårdspoliti-
            ken.
          </p>
          <p xml:id="i-DmGK5r57r3fp8jzWViTpaj">
            Ersättning för skada på grund av brott
          </p>
          <p xml:id="i-J2cVbftFmgwpKDbtSUeKnZ">
            Moderata samlingspartiet har länge krävt att personer som åsamkas
            skada genom brott skall ersättas med allmänna medel. Detta krav
            ledde till att fr. o. m. budgetåret 1971/72 1 miljon kronor anslogs
            till detta ändamål. De av riksdagsmajoriteten antagna riktlinjerna
            för denna ersättning kännetecknades emellertid av mycket stor
            restriktivitet i bedömningen. Endast de socialt mest ömmande behoven
            skulle ersättas. Det visar sig nu att på grund av dessa restriktiva
            regler endast en liten del av anslaget har tagits i bruk. Departementschefen
            har därför ansett sig kunna vidga möjligheterna till ersättning
            för ideell skada och föreslår nu att hittills gällande skadeståndsrättsliga
            principer i större utsträckning bör vara vägledande. En viss självrisk
            bör dock gälla, liksom en diskretionär prövning, exempelvis när
            det gäller medvållande. Fortfarande skall också sökandens ekonomiska
            förhållanden spela en viss roll. Enligt departe- mentschefen är
            det svårt att finna några generella normer. En lämplig ordning
            synes enligt hans mening vara att ge personer i lägre inkomstskikt
            full ersättning och personer med högre inkomster reducerad ersättning.
            Vid högre inkomstnivå bör i princip ingen ersättning utgå.
          </p>
          <pb facs="riksdagen-motions-pdf/data/1974/mot_1974__151/mot_1974__151-008.pdf"/>
          <fw xml:id="i-73XPyp6QKbU4tcTh7BaJVo">
            Mot. 1974:151 8
          </fw>
          <p xml:id="i-4TJxYkUWUJYPJA6FmNQwLX">
            Moderata samlingspartiet vidhåller sin tidigare klargjorda uppfattning
            att ersättning bör utgå vid såväl person- som egendomsskada samt
            att skadeståndsrättsliga principer bör gälla utan inskränkning.
            Eftersom frågan är komplicerad, föreslår vi att en utredning snarast
            tillsätts. Det får också anses otillfredsställande att ersättningsärendena
            hand- läggs inom justitiedepartementet. Starka skäl talar för
            att ersättningsären- dena prövas av domstol i sedvanlig ordning.
            Kungl. Maj:ts förslag att handläggningen så småningom skall flyttas
            till annan myndighet utgör icke någon tillfredsställande lösning.
          </p>
          <p xml:id="i-XWytfNg8uLa1LGDQEMx8m2">
            Kriminologisk forskning
          </p>
          <p xml:id="i-LezVHT9W5WRANzVSVDCmTs">
            Det är väl känt att den kriminologiska forskningen är underförsörjd
            i vårt land. Den enda forskning som igångsatts är kriminologisk
            behand- lingsforskning. Beträffande de grundläggande frågorna
            om allmänpreven- tion eller individualprevention — således den
            kriminologiska grundforsk- ningen — saknas helt forskningsinsatser.
            När denna fråga behandlades vid förra årets riksdag upplystes
            att det kommande brottsförebyggande rådet bl. a. skulle syssla
            med forskningsplanering. Årets statsverksproposition lämnar utrymme
            för ett antagande att den forskning som rådet skall initiera fortfarande
            i främsta rummet är behandlingsforskning. Vi anser det väsentligt
            att rådet får i uppdrag att planera en kriminologisk grundforskning.
            Under många år har vi hävdat att allmänpreventionens betydelse
            i kriminalpolitiken bör analyseras. Riksdagen bör enligt vår mening
            uttala att forskningsgruppen inom centrala rådet får i uppdrag
            att ta initiativ till en sådan analys. Själva forskningen måste
            dock bedrivas i sedvanlig ordning vid våra universitet och högskolor.
            Vi anser det erforderligt att ytterligare en professur i kriminologi
            inrättas och att Kungl. Maj:t snarast framlägger förslag härom
            till riksdagen.
          </p>
          <p xml:id="i-VCjCkqqJ3fnEPFHZjJtUkh">
            Brottsförebyggande rådet
          </p>
          <p xml:id="i-BNDC4LCDBoPqf7HP46fp4j">
            Departementschefen föreslår att den under 1973 tillkallade sak-
            kunniga kommittén Brottsförebyggande rådet inrättas som en fristående
            myndighet direkt under Kungl. Maj:t. Flera remissinstanser har
            uttalat farhågor för att kompetenskonflikter kan uppkomma mellan
            rådet och myndigheter som var på sitt område bedriver brottsförebyggande
            verksam het. Sålunda anför riksåklagaren att det visserligen framstår
            som uppenbart att rådet i förslaget inte tilläggs någon rätt att
            genom författningar eller eljest utfärda anvisningar till andra
            myndigheter. Å andra sidan kan ifrågasättas om inte rådet i vad
            avser relationen till Kungl. Maj:t genom den föreslagna instruktionen
            på sitt område tilläggs en ledande ställning framför andra berörda
            centrala myndigheter. Vid utformningen av rådets organisation
            bör enligt riksåklagaren denna synpunkt vinna beaktande så att
            kompetenskonflikter kan undvikas. Också Svea hovrätt ifrågasätter
            starkt om det är lämpligt att rådet görs till en särskild myndighet.
            Vissa uppgifter som avses bli anförtrodda rådet
          </p>
          <pb facs="riksdagen-motions-pdf/data/1974/mot_1974__151/mot_1974__151-009.pdf"/>
          <fw xml:id="i-CesFP1o3bAMooQGK4QHu9D">
            Mot. 1974:151 9
          </fw>
          <p xml:id="i-5qHgtGD5Jf1zfMhvzK5xBW">
            är av en art som typiskt sett bör handhas inom statsdepartementen.
            Rikspolisstyrelsen menar för sin del att det är politikernas uppgift
            att dra upp principiella riktlinjer, medan det är ämbetsverkens
            sak att i enlighet med föreliggande instruktion utforma sina tillämpningsmetoder.
            Ämbets- verken ansvar gentemot statsmakterna för verkställigheten
            blir därigenom också någonting självklart. Olika organ kan inte
            under hand ge direktiv eller med bindande verkan för ämbetsverken
            ingripa i policyfrågor. Socialstyrelsen framhåller att det kan
            finnas risk för att alltför stora förväntningar ställs på rådet,
            varigenom andra myndigheter medvetet i sin verksamhetsplanering
            avstår från att ta upp brottsförebyggande åtgärder. Det finns
            enligt styrelsen risk för kompetenskonflikter med andra myndigheter.
            Enligt vår mening är riskerna för kompetenskonflikter stora. Om
            det brottsförebyggande rådet får ställning av självständig myndighet
            kan risker föreligga att av det brottsförebyggande arbetet berörda
            myndig- heter avstår från att aktualisera brottsförebyggande åtgärder
            i väntan på initiativ från det centrala rådet. Att göra centrala
            rådet till en självständig myndighet leder enligt vår mening till
            risk för ökad byråkratisering och därmed en fördröjning och ökad
            tröghet i handläggningen av dessa väsentliga frågor. En lämplig
            åtgärd kan vara att i enlighet med förslaget från Svea hovrätt
            knyta rådet till statsrådsberedningen. Kommittén för kriminologisk
            behandlingsforskning framhöll det väsentliga i att forsknings-
            och utredningsarbetet förstärktes inom det kriminalpolitiska området.
            Två typer av utredning och forskning har direkt relevans till
            det kriminalpolitiska beslutsfattandet. Det gäller för det första
            kartläggning av en verksamhetssektors läge och specifika problem,
            t. ex. hur allvarlig en brottstyp är, hur samarbetet polis—barna-
            vård fungerar, hur farliga rymmare från anstalter är etc. För
            det andra är det fråga om undersökningar av effekterna av ett
            kriminalpolitiskt program eller en reform. Kommittén föreslår
            att vissa forsknings- och utredningsuppgifter borde integreras
            i de beslutande myndigheternas kontinuerliga verksamhet för att
            bl. a. utföra nödvändiga utredningar och utvärdera effekten av
            fattade beslut. Kommittén föreslår att en dylik utvecklingsenhet
            inrättas vid rikspolisstyrelsen och att kriminalvårds- styrelsens
            utvecklingsenhet förstärks. Departementschefen biträder dock inte
            kommitténs förslag i dessa delar. Enligt hans mening kan ett genomförande
            av förslaget medföra att de begränsade resurser som står till
            förfogande kommer att splittras. Det bör enligt vår mening emellertid
            vara självklart att lika väl som kriminalvårdsstyrelsen till sig
            har knuten en utvecklingsenhet också rikspolisstyrelsen bör ges
            samma möjlighet att utvärdera och analysera effekterna av sitt
            viktiga arbete.
          </p>
          <pb facs="riksdagen-motions-pdf/data/1974/mot_1974__151/mot_1974__151-010.pdf"/>
          <fw xml:id="i-QVBsUawXJFihFpaKQiFE9T">
            Mot. 1974:151 10
          </fw>
          <p xml:id="i-LUfqJHU3cc2y7rHzZtFkUz">
            Hemställan
          </p>
          <p xml:id="i-8zv4KHYm6fUSf2252MgzuC">
            Åberopande det anförda hemställs att riksdagen
          </p>
          <p xml:id="i-DLy14oK6mVFT2VB2LyXWZc">
            £
          </p>
          <p xml:id="i-CSgsuomS3weyp1QUgPyDSu">
            10.
          </p>
          <p xml:id="i-FiBG81kp6ag84ZXg5fUUTY">
            hos Kungl. Maj:t anhåller att det brottsförebyggande rådet får
            i uppdrag att företa en analys av massmedias roll i samband med
            brott och brottsförebyggande verksamhet och att snarast framlägga
            förslag om formerna för ett förbättrat samarbete mellan polisen
            och Sveriges Radio,
          </p>
          <p xml:id="i-6VvJnGU1iB38jojWLs8sue">
            . anhåller att Kungl. Maj:t låter insamla och sammanställa
          </p>
          <p xml:id="i-3BuxfNgHuECAbMZjtKqaTf">
            uppgifter om vad brottsligheten kostar samhället och den enskilde
            i enlighet med vad i motionen anförts,
          </p>
          <p xml:id="i-BFKT8qVYU8sKr12JnYG2Lf">
            - hos Kungl. Maj:t anhåller att en utredning tillsätts med
          </p>
          <p xml:id="i-7fXWy4dyzU6KaeL1JBShV3">
            uppgift att framlägga förslag till sådana åtgärder att samhället
            snabbt kan reagera mot unga lagöverträdare, varvid någon form
            av jourdomstolar främst i storstäderna samt en ny påföljd i form
            av kortvarigt frihetsberövande också bör övervägas,
          </p>
          <p xml:id="i-B5tju6gRUqhVhVnwsCMvjB">
            . till Lokala polisorganisationen: Förvaltningskostnader för
          </p>
          <p xml:id="i-3zT5pT8cEBPiuzQHVx76YV">
            budgetåret 1974/75 anvisar ett förslagsanslag av 1 336 000 000
            kr., varav 306 180 000 kr. att avräknas mot automobilskattemedlen,
          </p>
          <p xml:id="i-KcrorgXajZwScE7zjkhms9">
            . till Lokala polisorganisationen: Utrustning för budgetåret
          </p>
          <p xml:id="i-SbCswToDTpZ8ttwbxgeffn">
            1974/75 anvisar ett reservationsanslag av 19 700 000 kr., varav
            3763 000 kr. att avräknas mot automobilskatte- medlen,
          </p>
          <p xml:id="i-2vrQwDvZdpV3fHQ1F9dxmx">
            . hos Kungl. Maj:t ger till känna vad i motionen anförts
          </p>
          <p xml:id="i-NvsNHnWswhQ2DCVETmNqyG">
            angående åtgärder mot den internationella brottsligheten och
            narkotikamissbruket,
          </p>
          <p xml:id="i-SdZojRpQ9JfrtBmdCSmHmz">
            . hos Kungl. Maj:t anhåller om utredning och förslag om
          </p>
          <p xml:id="i-KMauuBHvsN8DoSTZnwWAjR">
            ersättning för skada på grund av brott i enlighet med vad i motionen
            anförts,
          </p>
          <p xml:id="i-Hwm3qHnU1gRwRZSE8GGpXx">
            . beslutar att frågor om ersättning på grund av brott skall
          </p>
          <p xml:id="i-KcTc1Zme8VBXD5mscWMD1T">
            prövas av domstol,
          </p>
          <p xml:id="i-TYXVdWv8cn43uLtYp8ioKw">
            . hos Kungl. Maj:t anhåller att forskningsgruppen inom det
          </p>
          <p xml:id="i-Lr4Sgi4LWXLEXJSRR183zv">
            brottsförebyggande rådet får i uppdrag att initiera krimino-
            logisk grundforskning i enlighet med vad i motionen anförts, hos
            Kungl. Maj:t uttalar att ytterligare en professur i krimino- logi
            snarast inrättas och att Kungl. Maj:t framlägger förslag härom,
          </p>
          <pb facs="riksdagen-motions-pdf/data/1974/mot_1974__151/mot_1974__151-011.pdf"/>
          <fw xml:id="i-7PQ7Ps3EqtdW5RaGgsots1">
            Mot. 1974:151 11
          </fw>
          <p xml:id="i-YbbmnsTJiKseo6QF8mRxPS">
            11. uttalar att det brottsförebyggande rådet icke bör inrättas
            som en fristående myndighet utan anknytas till statsrådsbered-
            ningen.
          </p>
          <p xml:id="i-SBggYuhRaSXsitSo5iPYKB">
            Stockholm den 18 januari 1974
          </p>
          <p xml:id="i-4GpSaosWB9rXiAErWojgSa">
            GÖSTA BOHMANN (m) STAFFAN BURENSTAM LINDER (m) NILS CARLSHAMRE
            (m)
          </p>
          <p xml:id="i-9ceCLMeWavsYsSMDjrZLrV">
            ALLAN HERNELIUS (m) ASTRID KRISTENSSON (m) ERIC KRÖNMARK (m)
            CARL-WILH. LOTHIGIUS (m) BRITT MOGÅRD (m) G. IVAR VIRGIN (m) PER
            PETERSSON (m) TAGE MAGNUSSON (m)
          </p>
          <p xml:id="i-FoPggv3Xi2mnkT3E2tgQbk">
            i Gäddvik i Borås
          </p>
          <pb facs="riksdagen-motions-pdf/data/1974/mot_1974__151/mot_1974__151-012.pdf"/>
          <p xml:id="i-WodXjrrcSFNydVwaoMF5NE">
            GOTAB 74 5699 5 Stockholm 1974
          </p>
        </div>
      </div>
    </body>
  </text>
</TEI>
