<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_457/mot_200506_MJ_457-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ457 pnr: mp532
          </p>
          <p>
            Motion till riksdagen 2005/06:MJ457
          </p>
          <p>
            av Leif Björnlod och Åsa Domeij (mp)
          </p>
          <p>
            Skydd för små sjöar och tjärnar
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om förbud för motorbåtstrafik på sjöar mindre
            än 100 ha.
          </p>
          <p>
            Motivering
          </p>
          <p>
            Sverige har ett mycket stort antal småsjöar och tjärnar. Med
            småsjöar avses sjöar och andra vattensamlingar som är mindre än
            100 ha (1000x1000 m). De är mycket känsliga biotoper, just genom
            sin storlek, och kännetecknas av att de har en varierad flora
            och fauna. Många av våra sjöfåglar finner här lämpliga häckningsplatser.
            De har också en synnerligen varierande genomströmningstid. Några
            har ett långsamt utbyte av vatten och är extra känsliga för miljöstörningar.
            Utombordsmotorer som släpper ut sina avgaser och kylvatten i sjön
            innebär en stor påfrestning för den lilla sjöns ekosystem. Ett
            eventuellt haveri eller slarv vid påfyllning av bränsle kan innebära
            skador som det tar lång tid för systemet att assimilera. För att
            skydda dessa miljöer är det motiverat med ett förbud att framföra
            motordrivna farkoster, typ utombordsmotordrivna båtar och vattenskotrar
            och motsvarande. Vanliga roddbåtar eller = el-utombordsmotorer
            har inte samma föroreningsrisk även om de kan innebära störning
            av häckning och fågelliv i övrigt men för detta finns det redan
            bestämmelser om fredning. Utombordsmotorer av traditionellt slag
            innebär dessutom ett betydande akustiskt störningsmoment för såväl
            djur som människor speciellt inom ett så pass begränsat område.
          </p>
          <p>
            Stockholm den 4 oktober 2005
          </p>
          <p>
            Leif Björnlod (mp) Åsa Domeij (mp)
          </p>
          <pb facs="riksdagen-motions-pdf/data/200506/mot_200506_MJ_457/mot_200506_MJ_457-0002.pdf"/>
          <p>
            2005/06:MJ457
          </p>
        </div>
      </div>
    </body>
  </text>
</TEI>
