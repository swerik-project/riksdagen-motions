<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SfU-00263">
  <teiHeader>
    <fileDesc>
      <titleStmt>
        <title>En enkel, modern och tydlig föräldraförsäkring</title>
        <author corresp="i-NRb4HpaQ87qUwhLNcKt7Gz i-J74sVAjCTSxzD8rbnxRRA">av Annika Qarlsson och Åsa Torstensson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En enkel, modern och tydlig föräldraförsäkring</title>
          <idno type="rdwebb">GZ02Sf263</idno>
          <rs type="number">Sf263</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GZ02Sf263/text</ref>
          <ref type="dokument_url_html">http://data.riksdagen.se/dokument/GZ02Sf263</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sf263</ref>
          <ref type="doc">http://data.riksdagen.se/fil/C2D30D09-E7B3-478B-A0B1-D04D907100AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <name>Åsa Torstensson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N43vf5BnSAvidRgJ775nJB" type="signed"/>
        <correspContext corresp="i-N43vf5BnSAvidRgJ775nJB">
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-J74sVAjCTSxzD8rbnxRRA"/>
        </correspContext>
        <correspAction xml:id="i-Gag5b7xCFquATxHMSaCsLh" type="numbering">
          <date when="2011-10-06"/>
        </correspAction>
        <correspAction xml:id="i-H6VWQmJo4VqQ68nzj1y5X8" type="submission">
          <date when="2011-10-04"/>
        </correspAction>
        <correspAction xml:id="i-DPP9AR6Jq78boeX8BGFrcy" type="transfer">
          <date when="2011-10-03"/>
        </correspAction>
        <correspAction xml:id="i-WB89BCkNRyVqAeLfLptZMp" type="assigned"/>
        <correspContext corresp="i-WB89BCkNRyVqAeLfLptZMp">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-C6RthopcFoQtnpYyDntWkK">
            Förslag till riksdagsbeslut
          </head>
          <p xml:id="i-9qKTmRH9ksRUN5RSu1AM7A">
            Riksdagen tillkännager för regeringen som sin mening vad som
            anförs i motionen om att tillsätta en parlamentarisk utredning
            för att ta fram ett förslag till en enkel, modern och tydlig föräldraförsäkring
            som leder till ett mer jämställt uttag av föräldradagar i enlighet
            med motionens intentioner.
          </p>
        </div>
        <div type="motContent">
          <head xml:id="i-MRPsyQNeCdUVk7pnGn3w82" type="h1">
            Motivering
          </head>
          <p xml:id="i-VxTgC7eHDBYoGoqu9o3Q7u">
            Bland det största som sker i en människas liv är att bli förälder.
            Det har ägnats mycket möda i svensk politik åt att underlätta
            kombinationen familj och arbetsliv. Den svenska föräldraförsäkringen
            är sannolikt den mest generösa i världen. När föräldraförsäkringen,
            barnomsorgen, äldreomsorgen och socialförsäkringarna byggdes ut
            gjordes det med goda intentioner. Utformningen av systemen gjordes
            bland annat för att möjliggöra kvinnors inträde på arbetsmarknaden.
            Idag är kvinnor en naturlig del av arbetsmarknaden, men förutsättningarna
            för kvinnors deltagande ser annorlunda ut än när systemen utformades.
            Idag är målet en jämställd arbetsmarknad där löner, villkor och
            arbetsvillkor är lika för kvinnor och män. Föräldraförsäkringens
            utformning bidrar starkt till att konservera en könssegregerad
            arbetsmarknad. En förändrad arbetsmarknad kräver också förändringar
            i de statliga trygghetssystemen.
          </p>
          <p xml:id="i-XGXGRb6U4dFTUKgLo1vRc5">
            Det sker stora förändringar i inkomst när kvinnor och män blir
            föräldrar för första gången. De mest avgörande förändringarna
            sker för kvinnorna. De minskar sin arbetstid, byter arbete i mindre
            utsträckning, halkar efter i karriärutvecklingen och har sämre
            löneutveckling. För männen består den tydligaste förändringen
            i att de som är arbetslösa innan de blir föräldrar hittar ett
            arbete. Att föräldraförsäkringens utformning starkt bidrar till
            att halva befolkningens löner och pensioner släpar efter, är ställt
            utom tvivel.
          </p>
          <p xml:id="i-6uVuVACLHvXftzWPgo2Zwv">
            Försäkringens konstruktion uppmuntrar också till att kvinnor
            stannar hemma längre, just under de formativa åren i arbetslivet,
            vilket försämrar karriär och löneutveckling. För varje månad pappan
            är föräldraledig ökar kvinnans framtida inkomst med 6,7 procent.
            Detta innebär att partnerns föräldraledighet har en mycket större
            positiv effekt på den framtida löneinkomsten än den negativa effekt
            kvinnans egen föräldraledighet har. Föräldraförsäkringens utformning
            lockar arbetsgivare att olagligen tänka två gånger innan de anställer
            en kvinna i fertil ålder, på grund av att det kan innebära en
            kostnad, vilket ger upphov till systematisk diskriminering av
            kvinnor på arbetsmarknaden. Det gäller även de kvinnor som inte
            planerar att skaffa barn.
          </p>
          <p xml:id="i-2A9nGZ8LDx1ZdiiPLYppAi">
            Staten sätter normer genom försäkringar, och om statliga system
            skapar strukturella problem i andra änden har staten ett ansvar
            för att rätta till dessa. Vi ser problemen som är relaterade till
            dagens utformning av föräldraförsäkringen. Det krävs ett nytänkande
            kring föräldraförsäkringen. Dagens modell är krånglig, omodern
            och svåröverblickbar eftersom den är ett lapptäcke av olika politiska
            beslut som har tagits under många decennier. En ny försäkring
            måste göras betydligt mer användarvänlig för att varje förälder
            till fullo ska kunna överblicka effekterna av besluten de fattar
            angående sin föräldraledighet. Utmaningen består i att finna en
            lösning som har barnens bästa som utgångspunkt och som kan förena
            målet om ett mer jämställt uttag av föräldradagar med ett ökat
            självbestämmande för familjerna. En ny föräldraförsäkring ska
            fokusera på att förbättra de ekonomiska incitamenten för barnfamiljerna
            att kunna dela mer lika på dagarna, utan att gå mot ökad kvotering.
            Det är ett uppdrag som skulle vara lämpligt att arbeta fram i
            en parlamentarisk utredning. Detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-HgMTT42bNBfM5NKRXdmHHp" who="i-NRb4HpaQ87qUwhLNcKt7Gz">
              Annika Qarlsson (C)
            </item>
            <item xml:id="i-Eji2aXrNBWNPdcZ2Dz3agz" who="i-J74sVAjCTSxzD8rbnxRRA">
              Åsa Torstensson (C)
            </item>
          </list>
        </div>
      </div>
    </body>
  </text>
</TEI>
