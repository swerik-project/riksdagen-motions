<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__243/mot_1968__fk__243-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 243 år 1968 1
          </p>
          <p>
            a
          </p>
          <p>
            Nr 243
          </p>
          <p>
            Av herr Strandberg m. fl., angående samordningen av arbetsupp-
            gifterna för statens trafiksäkerhetsverk och NTF.
          </p>
          <p>
            (Lika lydande med motion nr 303 i Andra kammaren)
          </p>
          <p>
            När statens trafiksäkerhetsverk inrättades motiverades detta
            i hög grad av behovet av förbättrad samordning och ökad effektivitet
            på trafiksäker- hetsområdet. Såväl av det betänkande som gemensamt
            avgavs av bilförar- utredningen och körtidsutredningen »Statens
            Trafikverk&gt; (SOU 1965:43) som av proposition nr 55/1967, vilken
            föranleddes av nämnda betänkande, framgår hur betydelsefullt det
            är att också upplysnings- och informations- verksamheten blir
            samordnad. I betänkandet anföres bl.a.:
          </p>
          <p>
            En central uppgift för trafikmyndigheten kommer att utgöras av
            en omfattande kontaktverksamhet med myndigheter och organisationer
            inom trafikområdet. Vidare bör myndigheten ha att vara rådgivande
            beträffande den upplysningsverksamhet, som bedrivs genom olika
            organisationer m.fl. (sid. 151).
          </p>
          <p>
            Beträffande trafikmyndighetens arbetsområde i övrigt kan icke
            urskil- jas några bestämt avgränsade funktioner för den regionala
            organisationens del. Härav följer att den regionala organisationen
            skall ha att verka för trafiksäkerhetsarbetet på det lokala planet
            och att vara kontaktorgan gentemot andra myndigheter, organ och
            institutioner som arbetar inom om- rådet, exempelvis polismyndigheter,
            skolmyndigheter, lokala trafikkom- mittéer, lokalavdelningar inom
            frivilliga trafiksäkerhetsorgan m.fl. (sid. 156).
          </p>
          <p>
            Enligt den av riksdagen bifallna ovannämnda propositionen har
            inom trafiksäkerhetsverket upprättats en trafik- och informationsbyrå
            med en särskild informationssektion, som skall informera allmänheten
            i trafik- säkerhetsfrågor, biträda andra myndigheter i sådana
            frågor, besvara frågor rörande trafiksäkerhet från allmänhet och
            organisationer samt samverka med andra myndigheter och enskilda
            organisationer i trafiksäkerhetsfräm- jande syfte. Av bilaga 8
            till statsverkspropositionen år 1968, där bl.a. petita från statens
            trafiksäkerhetsverk och NTF behandlas, framgår att den efter-
            strävade samordningen på trafiksäkerhetsområdet ännu inte har
            skett. Som exempel härpå må följande anföras.
          </p>
          <pb facs="riksdagen-motions-pdf/data/1968/mot_1968__fk__243/mot_1968__fk__243-002.pdf"/>
          <p>
            16 Motioner i Första kammaren, nr 243 år 1968 Regionalt och lokalt
            trafiksäkerhetsarbete
          </p>
          <p>
            Statens trafiksäkerhetsverk framhåller att »verket bör ha möjlighet
            att upprätthålla nära kontakter med kommunernas och länens trafiksäker-
            hetskommittéer, liksom med föreningar och andra organisationer
            som är villiga att ta upp trafiksäkerhetsfrågor i sin verksamhet».
            Verket behöver härför 312 460 kr. för sju byrådirektörer med placering
            på varje centralort i verkets regionala organisation. NTF anser
            sig behöva 1350 000 kr. för regionala trafiksäkerhetsorgan samt
            220 000 kr. för olika konferenser. Departementschefen biträder
            trafiksäkerhetsverkets yrkande och före- slår medel för sju byråassistenter
            med placering på varje centralort i den regionala organisationen.
            Han motiverar detta med att för trafiksäkerhets- verket ingår
            som ett viktigt led i verksamheten att genom en brett upplagd
            fortlöpande trafiksäkerhetsinformation medverka till en successivt
            höjd trafiksäkerhet, vilket kräver de nämnda befattningarna för
            nödvändig kontakt med kommuner, trafiksäkerhetskommittéer samt
            föreningar och organisationer. NTF:s framställning lämnas utan
            kommentar av departementschefen, som dock i tidigare statsverkspropositioner
            direkt avvisat NTF:s anhållan om att få använda statsmedel till
            en regional och lokal organisation.
          </p>
          <p>
            Skolornas trafikutbildning
          </p>
          <p>
            NTF framhåller att för dess verksamhet inom skolväsendet, bl.a.
            spe- ciella lärarkurser, produktion av undervisningsmateriel och
            tävlingar i trafikkunskap, erfordras 600 000 kr. Framställningen
            lämnas utan kom- mentar av departementschefen. I yttrande över
            trafiksäkerhetsverkets petita säger departementschefen: »Under
            hänvisning till vad därom anförts under det på åttonde huvudtiteln
            uppförda förslagsanslaget Bidrag till driften av grundskolor m.m.
            beräknar jag vidare medel för fyra tjänstemän som skall vara kontaktmän
            på regional nivå mellan trafiksäkerhetsverket och skol- myndigheterna
            när det gäller trafikundervisningen i skolorna.»
          </p>
          <p>
            Utbildningsverksamhet
          </p>
          <p>
            NTF beräknar att kursverksamhet för utbildning av trafikpersonal,
            mi- litärer, bilkårister etc. beräknas dra en kostnad av 210 000
            kr. Trafiksäker- hetsverket behöver en utbildningsledare för utbildning
            av verkets personal, trafikskolornas personal och för fortbildningsverksamheten
            inom organisa- tioner och skolor. Kostnaden anges till 68 580
            kr.
          </p>
          <pb facs="riksdagen-motions-pdf/data/1968/mot_1968__fk__243/mot_1968__fk__243-003.pdf"/>
          <p>
            Motioner i Första kammaren, nr 243 år 1968 17 Information och
            allmänt trafiksäkerhetsarbete
          </p>
          <p>
            För denna verksamhet äskar trafiksäkerhetsverket 5 milj. kr.
            NTF tar upp 800 000 kr. för film- och TV-produktion, 200000 kr.
            för att kunna påbörja utgivandet av en periodisk tidskrift och
            800 000 kr. för produk- tion av folders, broschyrer, affischer,
            bildband och bildserier m.m. De- partementschefen föreslår att
            statens trafiksäkerhetsverk får 2 milj. kr. för informationsverksamheten.
            NTF:s petita kommenteras över huvud taget inte av departementschefen,
            som i statsverkspropositionen inskränker sig till följande yttrande
            över framställningen: »Jag föreslår ett statligt stöd till NTF
            om 2 000 000 kr. Jag förutsätter att verksamheten planeras och
            bedrivs i nära samverkan med statens trafiksäkerhetsverk.» Som
            framgår av dessa referat är kravet på samordning av trafiksäker-
            hetsarbetet inte tillgodosett, varför det statliga stödet på detta
            område kan väntas få minskad effekt på grund av den splittring
            som synes förekomma. Redan organisationskommittén för trafiksäkerhet
            1958 ifrågasatte om inte det centrala organet borde vara en statlig
            myndighet men ansåg detta ur olika synpunkter mindre lämpligt,
            då man ifrågasatte om en statlig myndighet tillräckligt fritt
            kunde samarbeta med de ideella Organisa- tioner, vilkas medverkan
            erfordras i trafiksäkerhetsarbetet. Detta kan nu på grund av erfarenheter
            tillbakavisas. Den första verkliga samordningen av svenskt trafiksäkerhetsarbete
            genomfördes av högertra- fikkommissionen, som fastän den var en
            statlig myndighet på ett före- dömligt sätt lyckades inte bara
            samordna utan även stimulera frivillig- organisationerna till
            kraftfulla insatser. Detta skedde visserligen i en unik situation,
            men allting talar för att statens trafiksäkerhetsverk i enlighet
            med sin instruktion skall kunna etablera samma förtroendefulla
            kontakter. Eftersom det i statsverkspropositionen förutsätts att
            NTF:s verksamhet planeras och bedrivs i nära samverkan med statens
            trafiksäkerhetsverk och det i statens trafiksäkerhetsverks uppgifter
            ingår att hålla kontakt med såväl NTF som frivilligorganisationerna
            på trafiksäkerhetsområdet, finner motionärerna det angeläget att
            det blir klarlagt hur denna samord- ning skall ske. Vi anser det
            inte lämpligt att staten beviljar anslag till trafiksäkerhetsverket
            och NTF för i stort sett samma uppgifter. Av angivna skäl hemställes,
          </p>
          <p>
            att riksdagen i skrivelse till Kungl. Maj:t hemställer att en
            utredning tillsättes i syfte att snabbt inkomma med för- slag
            rörande NTF:s framtida ställning i förhållande till tra- fiksäkerhetsverket.
          </p>
          <p>
            Stockholm den 24 januari 1968
          </p>
          <p>
            Bertil Strandberg (h) Ragnar Sveningsson (h) Eric G. Peterson
            (fp)
          </p>
        </div>
      </div>
    </body>
  </text>
</TEI>
