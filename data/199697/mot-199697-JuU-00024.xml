<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-JuU-00024">
  <teiHeader>
    <fileDesc>
      <titleStmt>
        <title>med anledning av prop. 1996/97:131 Prövningstillstånd i hovrätten</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1996/97:131 Prövningstillstånd i hovrätten</title>
          <idno type="rdwebb">GK02Ju24</idno>
          <rs type="number">Ju24</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GK02Ju24/text</ref>
          <ref type="dokument_url_html">http://data.riksdagen.se/dokument/GK02Ju24</ref>
          <ref type="dokumentstatus_url_xml">http://data.riksdagen.se/dokumentstatus/GK02Ju24</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-Wd7eLeHzeQ2VcdWKKWsKg5" type="basedOn"/>
        <correspContext corresp="i-Wd7eLeHzeQ2VcdWKKWsKg5">
          <ref>Proposition 1996/97:131</ref>
        </correspContext>
        <correspAction xml:id="i-7gJmEyWBHdmLEmBMWVJH4m" type="signed"/>
        <correspAction xml:id="i-Ju7nSwhqEFNYQqCQded2so" type="referral">
          <date when="1997-03-21"/>
        </correspAction>
        <correspAction xml:id="i-Bb7k6GM6YWJfZoBhuEeSSD" type="dismissal">
          <date when="1997-03-21"/>
        </correspAction>
        <correspAction xml:id="i-7ciV3GdSUDVbqEPRX18M7p" type="submission">
          <date when="1997-03-20"/>
        </correspAction>
        <correspAction xml:id="i-7HPgTJJAJfZs2hk1Y3WXmL" type="referral">
          <date when="1997-03-21"/>
        </correspAction>
        <correspAction xml:id="i-UwBsU7xBQgveeJvxv9BbW5" type="dismissal">
          <date when="1997-03-21"/>
        </correspAction>
        <correspAction xml:id="i-NtQWvFt5XQ5yrP2CvC9nWQ" type="submission">
          <date when="1997-03-20"/>
        </correspAction>
        <correspAction xml:id="i-Ja7eGSC5QxxSayiKPmmfKs" type="assigned"/>
        <correspContext corresp="i-Ja7eGSC5QxxSayiKPmmfKs">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_JU_0024/mot_199697_JU_0024-0001.pdf"/>
      <div xml:id="i-3SHehG3jNfPW2FGR65bBi4" type="motHeader">
        <div xml:id="i-WzqGjWts6JjuzDpsn24VZc" type="motTitle"/>
        <div xml:id="i-VmjfkwzgENuCyAWWWvEXAb" type="motSubmissionInfo"/>
      </div>
      <div xml:id="i-Qkz28vJJWeFhD4MP3Tj3pq" type="motBody">
        <div xml:id="i-VEKYua729TkATaxd4HJfN5">
          <p xml:id="i-6CwWcvufbbT9QqRKeyqSYN">
            1996/97 Ju24 Ju21-25
          </p>
          <p xml:id="i-CBe8Ke4af6Wox7QCMr1Vtk">
            Motion till riksdagen 199878 ND av Gun Hellsvik m.fl. (m)
          </p>
          <p xml:id="i-SXMret8KBf27fbHD16FDjR">
            med anledning av prop. 1996/97:131 Prövningstillstånd i hovrätten
          </p>
          <p xml:id="i-Upv1DkA6D4UMg9CiD5tgJr">
            I propositionen föreslås att den nuvarande obligatoriska rätten
            att få en tingsrättsdom fullständigt prövad i såväl tingsrätt
            som hovrätt ersätts med ett förfarande med krav på prövningstillstånd
            med undantag för beslut som överklagas till hovrätten från andra
            än tingsrätter. Enligt förslaget skall inte heller Riksdagens
            ombudsmän (JO), Riksåklagaren (RÅ) och Justitiekanslern (JK) omfattas
            av kravet på prövningstillstånd. Syftet med förslaget är att mål
            och ärenden som har avgjorts på ett riktigt sätt i tingsrätten
            inte i onödan skall tas upp till fullständig omprövning i sak
            i hovrätten. Reformens övergripande mål är att skapa större garantier
            för riktiga domstolsavgöranden och få till stånd ett förfarande
            som är snabbare och inte kräver onödiga resursinsatser.
          </p>
          <p xml:id="i-VmMHCD8HuQPDmEFGH4tAV7">
            Frågan om prövningstillstånd skall prövas av hovrätten utifrån
            fyra dispensgrunder: Ändringsdispens, som innebär att prövningstillstånd
            skall meddelas så snart det finns anledning för hovrätten att
            betvivla riktigheten av tingsrättens avgörande. Ändringsdispensen
            innebär således att alla avgöranden som bedöms som tveksamma skall
            tas upp till prövning. Enligt regeringens bedömning torde det
            lågt ställda beviskravet — anledning att betvivla riktigheten
            — leda till att de mål som i dag är underkastade krav på prövningstillstånd
            kommer att tas upp till prövning i större utsträckning än hittills.
            Granskningsdispens innebär att prövningstillstånd skall meddelas
            när en prövning av målet i sak är nödvändig för att kunna bedöma
            riktigheten av det domslut tingsrätten har kommit till, t.ex.
            i fall då tingsrätten inte har skrivit domskälen på ett tillräckligt
            klargörande sätt. Prejudikatdispens, som innebär att prövningstillstånd
            skall meddelas när det är av vikt för ledningen av rättstillämpningen
            att det överklagade ärendet prövas av högre instans. Extraordinär
            dispens innebär att prövningstillstånd skall meddelas när det
            annars finns synnerliga skäl att pröva det överklagade ärendet.
            Denna dispensgrund, som motiveras av hovrättens uppgift att vaka
            över att tingsrätterna handlägger målen på ett formellt riktigt
            sätt, kommer främst att få betydelse vid fall av domvilla. Vidare
            föreslås att tre hovrättsdomare skall delta vid tillståndsprövningen
            och att tillstånd skall meddelas om en av dem röstar för det.
            För de fall det finns särskilda skäl för att en part skall höras
            muntligen av hovrätten innan frågan om prövningstillstånd avgörs
            införs en sådan möjlighet. Sammanträde skall t.ex. hållas om parten
            saknar förmåga att uttrycka sig skriftligen och inte har juridiskt
            biträde eller då parten enligt Europakonventionen har rätt till
            förhandling i hovrätten. Om hovrätten
          </p>
          <pb facs="riksdagen-motions-pdf/data/199697/mot_199697_JU_0024/mot_199697_JU_0024-0002.pdf"/>
          <p xml:id="i-bMVfxr7tJejFTDAYMud4c">
            beslutar att inte bevilja prövningstillstånd skall beslutet kunna
            överklagas till Högsta domstolen. Regeringens förslag bygger i
            princip på den av den borgerliga regeringen initierade Hovrättsprocessutredningens
            förslag, SOU 1995:124, Ett reformerat hovrättsförfarande. Enligt
            propositionen kommer dock JO, JK och RÅ även framdeles att vara
            befriade från krav på prövningstillstånd, vilket är ett avsteg
            från utredningens förslag.
          </p>
          <p xml:id="i-8R9y4hSEuxADiwzk8H7xZy">
            2 Moderata utgångspunkter
          </p>
          <p xml:id="i-6zyd9XbZpPWcu8fo1QFNyT">
            Inledningsvis bör framhållas att vi i likhet med bl.a. Lagrådet
            anser att tidpunkten för genomförandet av en i sig välkommen reform
            kunde ha varit bättre vald. Även om vi precis som regeringen anser
            att reformen bör genomföras så snart som möjligt så borde regeringen
            bättre sökt samordna den nu föreslagna reformen med de omfattande
            organisatoriska förändringar av domstolsväsendet som Domstolskommitténs
            arbete kan förväntas resultera i. Bristen på samordning i reformarbetet
            är otillfredsställande. Regeringens nyligen avlämnade proposition
            1996/97:133 om domstols sammansättning m.m. utgör ytterligare
            ett exempel på brist i samordningen. De stora fördelar som införandet
            av prövningstillstånd i hovrätten innebär för såväl den enskilde
            som för domstolsprocessen i form av höjd rättssäkerhet och kvalitetssäkring
            överväger dock, varför vi trots allt godtar att en ordning med
            generellt krav på prövningstillstånd nu införs i hovrätt. I den
            allmänna debatten har en del kritik framförts mot reformen. Kritikerna
            har hävdat att enskildas rättssäkerhet skulle minska till följd
            av att krav på prövningstillstånd införs i hovrätten. Med hänsyn
            till att tre hovrättsdomare skall pröva varje enskild dispensansökan
            och vid beaktande av de goda dispensmöjligheter som finns inbyggda
            i det föreslagna förfarandet finner vi dock inga skäl till den
            oro som har framskymtat i debatten. Även om vi moderater således
            godtar regeringens förslag kan vi emellertid inte godta förslaget
            helt utan invändningar. Vårt ställningstagande bygger helt och
            hållet på att samtliga resurser som frigörs genom reformen verkligen
            stannar inom domstolsväsendet och då framför allt tillförs tingsrätterna.
            Härutöver anser vi att även JO, JK och RÅ skall omfattas av krav
            på prövningstillstånd.
          </p>
          <p xml:id="i-VEFMHZL3DaDbTFK2HhEC3d">
            3 Frigjorda resurser skall behållas inom domstolsväsendet — en
            förutsättning för reformen
          </p>
          <p xml:id="i-13TFRhT89zn9DPQxxmEFdv">
            Domstolsväsendet befinner sig sedan några år tillbaka i en intensiv
            utvecklingsprocess och står nu inför omfattande organisatoriska
            och processuella förändringar. Ledstjärnan i det pågående reformarbetet,
            som initierades av den borgerliga regeringen, har för oss moderater
            varit att få till stånd en tyngdpunktsförskjutning i rättskipningen.
            Tonvikten i rättskipningen bör enligt vår uppfattning ligga i
            första instans, och överprövning — inte omprövning — bör vara
            andra instansens uppgift, medan de högsta domstolarna skall ha
            mera prejudikatbildande uppgifter. Från moderat håll eftersträvas
            inte bara en renodling av domstolsprocessen utan reformen skall
            också innebära en kvalitetssäkring av domstolsprocessen.
          </p>
          <p xml:id="i-G169GatVirS6CCisUBrPQj">
            Mot. 1996/97Ju2!6
          </p>
          <pb facs="riksdagen-motions-pdf/data/199697/mot_199697_JU_0024/mot_199697_JU_0024-0003.pdf"/>
          <p xml:id="i-X77uo988warA79zmxZocAd">
            Mot. 1996/97Ju2W
          </p>
          <p xml:id="i-Ke2UxqNEumxScRvr4rQVRv">
            Avgörande för hur rättssäkerheten kommer att tillgodoses blir
            därför hur hovrätterna väljer att tillämpa reformen. Vi ser inga
            skäl att tro annat än att hovrätterna kommer att göra det med
            omsorg. För att möjliggöra en omsorgsfull prövning är det emellertid
            nödvändigt att de resurser som frigörs genom reformen också behålls
            inom domstolsväsendet. Det bör därför understrykas att vår avsikt
            med att införa prövningstillstånd till hovrätten aldrig har varit
            att skapa utrymme för ytterligare besparingar på rättsväsendet.
            Vår ambition har i stället varit att öka rättssäkerheten i såväl
            tingsrätt som hovrätt. Den ökade arbetsbelastning som reformen
            kommer att innebära för framför allt underrätterna måste därför
            kompenseras med de resurser som frigörs i och med att hovrätterna
            avlastas. Sker inte denna resursöverföring till underrätterna
            riskerar medborgarnas berättigade krav på ett rättssäkert domstolsväsende
            att åsidosättas och förtroendet för rättssystemet i stort att
            undergrävas. En absolut förutsättning för att vi moderater skall
            kunna ställa oss bakom regeringens förslag om att införa prövningstillstånd
            i hovrätten är således att de ekonomiska resurser som frigörs
            genom reformen — utöver effektivitets- och rättssäkerhetsvinster
            — i sin helhet återförs till tingsrätterna och hovrätterna. Det
            är nödvändigt att också se över rättskipningens strukturer för
            att så långt möjligt tillgodose behovet av ett rättssäkert och
            effektivt domstolsväsende. En obegränsad omprövningsrätt, som
            den nuvarande, kan snarare leda till att rättssäkerheten sätts
            i fara då de personella resurserna är begränsade och tidsaspekten
            för ett måls avgörande också är en rättssäkerhetsfråga. En följd
            av att Europakonventionen sedan den 1 januari 1995 gäller som
            svensk rätt är bl.a.
          </p>
          <p xml:id="i-GWeV9Aq7exanHqKyNkXPhi">
            att tidsaspekten numera måste tillmätas större vikt än tidigare.
            Det har vidare från en del håll påståtts att den enskildes rättssäkerhet
            minskar med förslaget och att Sverige blir unikt om krav på prövningstillstånd
            införs. Sanningen är att Sverige i princip är ensamt om att
          </p>
          <p xml:id="i-MXfghrBfBHvAuZUs1xn6Qk">
            ha så gott som fullständig prövning i två instanser i såväl sakfrågan
            som rättsfrågan. En internationell jämförelse ger vid handen att
            andra instansprövningen oftast är förbehållen rättsfrågan, dvs.
            sakfrågan ligger fast sådan första instansen har funnit den, eller
            så låter man vissa kvalificerade saker, i såväl civil- som brottmål,
            börja först i andra instans. Den nu föreslagna reformen för således
            vårt rättssystem närmare vad som gäller internationellt sett,
            något som enligt vår uppfattning inte är till någon nackdel.
          </p>
          <p xml:id="i-Ronx1mrKFBtkixKDfpCGcA">
            4 Ett generellt krav på prövningstillstånd i hovrätt skall omfatta
            även JO, JK och RÅ
          </p>
          <p xml:id="i-AtKYmDFTGpB5ZfxnGaK7Ki">
            Enligt Hovrättsprocessutredningens bedömning bör ett system med
            ett generellt krav på prövningstillstånd i hovrätt av rättviseskäl
            inte bara rikta sig mot enskilda utan även gälla för JO, JK och
            RÅ. Utredningen framhåller bl.a. att: ”Det är väsentligt att rättsystemet
            för den enskilde ter sig rättvist särskilt i de fall den enskilde
            står mot en part som ter sig starkare.”, se SOU 1995:124, 8,103;
          </p>
          <pb facs="riksdagen-motions-pdf/data/199697/mot_199697_JU_0024/mot_199697_JU_0024-0004.pdf"/>
          <p xml:id="i-BWgB8XezXUnYqw5uwHQSrF">
            Vi delar utredningens uppfattning, som också stöds av flera remissinstanser,
            och anser att det är beklagligt att regeringen i denna del inte
            tagit intryck av utredningens bedömning och förslag. Vi tror också
            att tendenser till negativ kritik av den nu föreslagna reformen,
            som i grund och botten är mycket bra, till stor del skulle kunna
            undvikas om regeringen i vidare bemärkelse beaktat vad som i konventionssammanhang
            tillmäts stor vikt och uttrycks i termen ”equality of arms” som
            ett element i begreppet ”fair trial”. Regeringen har dock valt
            att behålla den nuvarande ordningen som befriar JO, JK och RÅ
            från kravet på prövningstillstånd med motiveringen att det inte
            föreligger något konventionskrav som tvingar oss till en annan
            ordning. Regeringens argumentation väcker minst sagt förvåning.
            Är det verkligen regeringens uppfattning att Sverige som demokrati
            och rättsstat endast med konventionstvång kan förmås värna om
            grundläggande fri- och rättigheter? Det är en uppfattning som
            Moderata samlingspartiet tar bestämt avstånd ifrån. Att socialdemokratin
            av tradition förringat värdet av att grundläggande mänskliga fri-
            och rättigheter åtnjuter fullgott skydd i lagstiftningen, för
            att istället låta politikernas makt vara obegränsad, är i sig
            ingen nyhet men väcker likväl bestörtning i det här fallet. Det
            är naturligtvis inte i första hand på grund av tvång som Sverige
            t.ex. har införlivat Europakonventionen med svensk rätt utan det
            huvudsakliga skälet är — i vart fall för oss moderater — att vi
            är övertygade om betydelsen av att grundläggande mänskliga fri-
            och rättigheter inte kränks genom lagstiftning. Även om regeringen
            i propositionen aviserar att den i ett senare sammanhang kan komma
            att föreslå ändringar i linje med utredningens förslag så anser
            vi att det är en brist att kravet på prövningstillstånd vid tiden
            för reformens ikraftträdande bara skall gälla för enskilda och
            det i en situation där den enskilde redan från början torde uppleva
            att han befinner sig i underläge i förhållande till motparten.
            Enligt vår mening har regeringen underskattat risken för att reformen
            kan komma att uppfattas som orättvis. Vi hyser också betänkligheter
            mot den situation som kan uppstå i t.ex. ett tryck- eller yttrandefrihetsmål
            där juryn fäller men domarna friar. Med reformens föreslagna utformning
            kommer JK att utan krav på prövningstillstånd kunna överklaga
            domen till hovrätten medan den enskilde som fått sin tryck- eller
            yttrandefrihet ifrågasatt inte har samma rätt. Kritik för att
            reformen uppfattas som orättvis kan enligt vår mening undvikas
            genom vissa smärre — men för den enskilde betydelsefulla — justeringar
            av regeringens förslag. En sådan justering är just att låta även
            JO, JK och RÅ omfattas av kravet på prövningstillstånd i hovrätt.
            Med denna utgångspunkt är det angeläget att även ompröva den nuvarande
            ordningen där dessa tre parter också i Högsta domstolen intar
            en numera omotiverad särställning.
          </p>
          <p xml:id="i-YBg2yDx16DqMwybE3TGzK1">
            Mot. 1996/97Ju2!8
          </p>
          <pb facs="riksdagen-motions-pdf/data/199697/mot_199697_JU_0024/mot_199697_JU_0024-0005.pdf"/>
          <p xml:id="i-Q9VESwgMj6ggGjDt5YxvB3">
            Mot. 1996/97Ju2P
          </p>
          <p xml:id="i-CvRrA1ygKnV3iDEKDhCoLH">
            5 Krav på utvärdering av reformen
          </p>
          <p xml:id="i-QEKCwvFatqotpzj5c1av31">
            En annan brist med regeringens förslag är att det inte berör
            frågan om behovet av en utvärdering av reformen. Enligt vår uppfattning
            är det angeläget att en sådan kommer till stånd. Vi föreslår således
            att reformen blir föremål för utvärdering efter tre år.
          </p>
          <p xml:id="i-GqhtByjJW4aMqwwzGJiw2F">
            6 Hemställan
          </p>
          <p xml:id="i-6TrBM4zJKqfDGc9w7eTo8W">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att de resurser som frigörs genom reformen i sin helhet skall
            behållas inom domstolsväsendet, 2. attriksdagen avslår regeringens
            förslag för det fall att yrkande 1 inte bifalls, 3. att riksdagen
            som sin mening ger regeringen till känna att ett generellt krav
            på prövningstillstånd i hovrätt skall omfatta även JO, JK och
            RÅ i enlighet med vad som anförts i motionen, 4. att riksdagen
            som sin mening ger regeringen till känna att en utvärdering av
            reformen skall ske efter tre år i enlighet med vad som anförts
            i motionen.
          </p>
          <p xml:id="i-P5e66sBotQ1RXKjJMRRiWm" type="date">
            Stockholm den 18 mars 1997
          </p>
          <div xml:id="i-VMcqt2f3LrXxdiVp4dxCDj" type="signatureBlock">
            <p xml:id="i-T62oLg5NxRx4HcfAVRrYvc" who="i-3rnEh52NL7CXPJYcg4p7bD" type="signature">
              Gun Hellsvik (m)
            </p>
            <p xml:id="i-95y1uXyihiw2QCkJyPi4NG" who="i-V193Sbzem4fs1MBp32cuww" type="signature">
              Göthe Knutson (m)
            </p>
            <p xml:id="i-FGA7k5uA6LmaAKNWFKNE6q" who="i-McV8uzEvZdxJephaZbqN9X" type="signature">
              Anders G Högmark (m)
            </p>
            <p xml:id="i-84AiiELH9KMDSXTWA2FzVH" who="i-F8qdE2eedz12PwFanq3ahv" type="signature">
              Maud Ekendahl (m)
            </p>
            <p xml:id="i-8CKf8xrkvLpKbMMmxVhn9P" who="i-QqQ96z9hf4LQtMxJfJm6ZQ" type="signature">
              Jeppe Johnsson (m)
            </p>
            <p xml:id="i-Rv8kJvHKUCF6oZbLVs2bbu" who="i-UGPm4jyF89HbDsXRhKzQQr" type="signature">
              Åke Sundqvist (m)
            </p>
            <p xml:id="i-V1uG6abjTPEziTMZZ3zVE9" who="i-LxsP75BKS1JijkM9qnLfyY" type="signature">
              Christel Anderberg (m)
            </p>
          </div>
          <p xml:id="i-6MkmeGMvkt2CmdvxMMcVE9">
            Liselotte Wågö (m) Lars Björkman (m)
          </p>
        </div>
      </div>
    </body>
  </text>
</TEI>
