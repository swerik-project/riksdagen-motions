<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-TU-00599">
  <teiHeader>
    <fileDesc>
      <titleStmt>
        <title>Utredning om omständigheterna kring Estonias förlisning</title>
        <author corresp="i-RYmzRLEx8QvF7KzEiVDL2U">av Lars Ångström m.fl. (mp, s, m, kd, v, c, -)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utredning om omständigheterna kring Estonias förlisning</title>
          <idno type="rdwebb">GT02T599</idno>
          <rs type="number">T599</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GT02T599/text</ref>
          <ref type="dokument_url_html">http://data.riksdagen.se/dokument/GT02T599</ref>
          <ref type="dokumentstatus_url_xml">http://data.riksdagen.se/dokumentstatus/GT02T599</ref>
          <ref type="doc">http://data.riksdagen.se/fil/CFDE68E9-3EB2-4F57-9E8A-75320EB3489A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RYmzRLEx8QvF7KzEiVDL2U</idno>
            <name>Lars Ångström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-T2aXcsQqA9hkUFtCcU4AeQ</idno>
            <name>Henrik S Järrel</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GjgyninALCjktLtfUxc8Qh</idno>
            <name>Björn von der Esch</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Qa1ZufD1xJDN43bJxjLRPB</idno>
            <name>Tasso Stafilidis</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-D33H5dL4TMdTn9ZXMMYEbb</idno>
            <name>Rigmor Stenmark</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation">
              <desc>-</desc>
            </state>
          </person>
          <person gender="man">
            <idno>i-7KBbQxMwamQ8aEQRXJRw1j</idno>
            <name>Henrik Westman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MnNbh26DVnaHZ12Lf5UHaX" type="signed"/>
        <correspContext corresp="i-MnNbh26DVnaHZ12Lf5UHaX">
          <note type="signatory" corresp="i-RYmzRLEx8QvF7KzEiVDL2U"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-T2aXcsQqA9hkUFtCcU4AeQ"/>
          <note type="signatory" corresp="i-GjgyninALCjktLtfUxc8Qh"/>
          <note type="signatory" corresp="i-Qa1ZufD1xJDN43bJxjLRPB"/>
          <note type="signatory" corresp="i-D33H5dL4TMdTn9ZXMMYEbb"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-7KBbQxMwamQ8aEQRXJRw1j"/>
          <note type="signatory" corresp="i-h1aVBzexdmWPt4dFvXiYA"/>
        </correspContext>
        <correspAction type="referral" xml:id="i-Djf6GUpCVVNrtqgrEuFMYL">
          <date when="2005-10-13"/>
        </correspAction>
        <correspAction type="dismissal" xml:id="i-CwA1x6XLHdvffND14G2DxG">
          <date when="2005-10-13"/>
        </correspAction>
        <correspAction type="submission" xml:id="i-9a6pGdCvjLA1zo6q5T2n5Z">
          <date when="2005-10-05"/>
        </correspAction>
        <correspAction type="assigned" xml:id="i-9szGnz17qKZG5obs3rwmmD"/>
        <correspContext corresp="i-9szGnz17qKZG5obs3rwmmD">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_T_599/mot_200506_T_599-0001.pdf"/>
      <div type="motHeader" xml:id="i-KpbkkQLvyN1UL9a4RUikov">
        <div type="motTitle" xml:id="i-MoqiSHg5pNaRvj73ndkV8K"/>
        <div type="motSubmissionInfo" xml:id="i-EZRDVhLyXJHaT7fHoRizW7"/>
      </div>
      <div type="motBody" xml:id="i-MFMvH5hnAVkaW8cfQuEUWa">
        <div xml:id="i-EuNAd75GQzWmVSMBqW5sXo">
          <p xml:id="i-6oGV75Bu3atwRvKP8bpJxk">
            2005/06 mnr: T599 pnr: -mp953
          </p>
          <p xml:id="i-LvR2PntDrnBH3shzswrUeL">
            Motion till riksdagen 2005/06:T599
          </p>
          <p xml:id="i-XaKnVduuTVUY1cb5ePQJfu">
            av Lars Ångström m.fl. (mp, s, m, kd, v, c, -)
          </p>
          <p xml:id="i-BTZw3YnMPi2g4Th3g4KUd6">
            Utredning om omständigheterna kring Estonias förlisning
          </p>
          <p xml:id="i-3L6APKQZUFUBzkUF74Kvn7">
            Förslag till riksdagsbeslut
          </p>
          <p xml:id="i-AANEPTcAjXeBsvUkjBPKyk">
            1. Riksdagen tillkännager som sin mening vad i motionen anförs
            om att en ny haveriutredning kring M/S Estonias förlisning, med
            befogenhet att återuppta undersökningen av vraket, kommer till
            stånd. 2. Riksdagen tillkännager som sin mening vad i motionen
            anförs att till denna utredning skall utses personer som inte
            står i beroendeställning till någon av de inblandade staterna
            eller myndigheterna. 3. Riksdagen tillkännager som sin mening
            vad i motionen anförs att denna utredning skall genomföras under
            sådan full öppenhet som gäller vid en sjöförklaring, inklusive
            rätten att förhöra vittnen under ed.
          </p>
          <p xml:id="i-EdB7cn69nhbRYBc3bDt8Uv">
            Motivering
          </p>
          <p xml:id="i-XRzPovKCCfwNLd8mLwUzBW">
            Alla känner till att den internationella haverikommissionen (JAIC)
            ansåg att M/S Estonia förliste därför att bogvisiret slogs av
            under gång och drog med sig den inre ombordkörningsrampen ned
            så att bildäcket öppnades för sjöhävningen. Vatten trängde in
            på bildäcket och krängde färjan så att den sjönk. Rorofärjor av
            Estonias typ sjunker dock inte om de får in vatten på bildäcket,
            som är vattentäta nedåt mot däcken under vattenlinjen. De slår
            runt, kapsejsar, för att sedan kunna flyta i dagar och t.o.m.
            veckor med bottnen uppåt förutsatt att skrovet är intakt. Efter
            år av samstämd inhemsk och internationell kritik mot JAIC:s scenario
            avsatte Sveriges regering 2005 medel för att undersöka hur vatten
            så snabbt kunde ta sig ned till avdelningarna under bildäcket.
            Denna nya studie ska genomföras utan ytterligare besiktning av
            vraket. Det rör sig om en datorsimulering utifrån en rad antaganden
            som kan ge kompletterande bidrag inför en ny haveriutredning.
          </p>
          <pb facs="riksdagen-motions-pdf/data/200506/mot_200506_T_599/mot_200506_T_599-0002.pdf"/>
          <p xml:id="i-Ni8BN6hdYZk5V21sziTgnn">
            2005/06:T599
          </p>
          <p xml:id="i-TLGYMwhyxmubNQHdZCD9Kk">
            Skälet till att vi inte kan nöja oss med den gamla är att den
            inte besvarat frågorna om hur och varför Estonia förliste. Fartyg
            sjunker när vatten tränger in under vattenlinjen. De överlevande
            berättar att M/S Estonia snabbt vattenfylldes och sjönk på omkring
            50 minuter. Men hur kunde det ske? Haveriutredningar följer en
            enkel, systematisk och logisk mall. Utredarnas uppgift är att
            finna tekniska förklaringar till det förlopp de överlevande skildrat
            med stor samstämmighet. Det har hitintills inte gjorts.
          </p>
          <p xml:id="i-K5HV6nVhjyLxBvuAjLwKg5">
            Haveriutredares ABC
          </p>
          <p xml:id="i-ETQkjKWUTLMGtP5He4j98z">
            Första steget är att undersöka skrovet under vattenlinjen. Är
            skrovet intakt kan läckage uteslutas som olycksorsak. Andra steget
            avser stabiliteten. Då måste det fastställas om förskjutningar
            i lasten eller vatten på bildäcket krängt fartyget. Då undersöks
            om fartyget varit korrekt lastat och om lasten kan ha förskjutits,
            t.ex. om lastbilar och släp säkrats med spännband. Då undersöks
            även skadorna på bogvisir och den inre bogrampen, eftersom dessa
            berättar om hur och när bogkonstruktionen havererade. Det tredje
            steget är att undersöka det allmänna tillståndet på och under
            bildäcket vid olyckstillfället. Då undersöks bland annat om luckor
            och öppningar i bildäcket varit korrekt förslutna, liksom om de
            vattentäta dörrarna mellan avdelningarna under bildäcket varit
            öppna eller stängda. Så läggs grunden för den vidare utredning,
            som behandlar frågorna om befälets agerande och behörighet, tekniska
            fel, bristande underhåll och fartygets allmänna sjövärdighet.
            Det går t.ex. inte att klarlägga befälets ansvar för haveriet
            om man inte vet hur fartyget sjönk. Detta är ABC. Likafullt visar
            JAIC:s slutrapport om M/S Estonias förlisning från 1997 att denna
            grund aldrig lades. Den brister i systematik och spårbarhet. Antaganden
            får ersätta bevisade fakta. Slutsatserna är i bästa fall svävande.
          </p>
          <p xml:id="i-75WfjvNkf9xfkBVtXRUG9H">
            Haverirapporten förklarar inget
          </p>
          <p xml:id="i-5MMXiJ415yaWbruBk5ENU2">
            Rapporten påstår att skrovet var intakt. Men Johan Franson, då
            centralt verksam i utredningen och i dag sjösäkerhetsdirektör,
            medgav 2004 att det aldrig gjordes någon ”systematisk dokumentation”
            av skrovet. Så hur vet vi att det var intakt? Delar av fartygets
            botten har filmats medan andra delar inte finns dokumenterade.
            Rapporten påstår att visir och ramp undersöktes. Visiret är dokumenterat,
            även om chefsutredaren slängde tillbaka visirets huvudlåskolv
            i havet efter att den bärgats. Den kunde ha berättat för oss om
            visiret slagits loss uppifrån, underifrån eller från sidan. Men
            rampens tillstånd ägnas blott en spalt i rapporten. Där påstås
            att rampens lås slitits upp, men det saknas helt
          </p>
          <pb facs="riksdagen-motions-pdf/data/200506/mot_200506_T_599/mot_200506_T_599-0003.pdf"/>
          <p xml:id="i-RKsWvshTPfBjzyYejQSL8b">
            dokumentation för detta påstående. Som ursäkt har anförts att
            låsen inte kunde undersökas inifrån. Av dykarnas videofilmer framgår
            tvärtom att en del låsboxar är intakta, som om de aldrig använts.
            Utredarna har inte heller tagit reda på om lastbilar och släp
            säkrats eller om luckor i däcket som ska vara stängda under gång
            verkligen var stängda. Som ursäkt anförs i kap. 8:7, sista stycket:
            ”Bildäcket undersöktes inte på grund av riskerna för de dykare
            som arbetade i området. Det är därför inte känt om spännbanden
            förmått hålla lastbilarna.” Detta är förvånande, då det av offentliga
            videofilmer framgår att inte bara en utan flera dykare var i arbete
            inne på bildäck. Det fanns inga hinder för att filma ramplås och
            krokar inifrån eller spännbandens fästpunkter i däcket som de
            kunde se snett ovanför sig till höger. Riksdagens ledamöter bör
            begrunda vilka skälen kan ha varit för att underlåta att undersöka
            bildäcket, ramplåsen och fartygets botten, de zoner som är aktuella
            om uppdraget var att förklara olyckans orsaker. Det är inte av
            okunnighet, eftersom det i haveriutredningen ingått kompetent
            och erfaren personal. Uraktlåtenheten genomsyrar utredningen på
            fler ställen. Till exempel när dykarna under flera timmar var
            inne på däck 6 i december 1994. Videofilmen visar hur de tog sig
            in i hytt efter hytt, vilket inte bidrar till att klargöra olycksförloppet.
            Men de underlät att ta reda på om de vattentäta dörrarna var stängda.
            I rapporten förutsätts de ha varit det, utifrån ett maskinbefäls
            uppgifter. Men i så fall skulle fartyget knappast ha sjunkit så
            snabbt.
          </p>
          <p xml:id="i-68dCgE6m3ERqQCe6iHxrjQ">
            Öppningen av ombordkörningsrampen
          </p>
          <p xml:id="i-FG6MCUuDZzwfL9EfUHNjgZ">
            Ovan har den gängse tekniska kritiken mot haverirapporten sammanfattats.
            Men för några år sedan komplicerades bilden när det uppenbarades
            att någon part under månaderna fram till dykningarna i december
            1994 berett sig tillträde = till bildäcket genom att dra upp den
            tio ton tunga ombordkörningsrampen. På de offentliga videobilderna
            inifrån bildäcket ser man tydligt att rampens räcke har skurits
            av nere vid durken. Räcket har tagits bort och filmades senare
            på havsbottnen ett stycke från fartyget. Skälet att plocka bort
            räcket måste ha varit att det annars inte gick att stänga rampen
            igen. Den var kraftigt deformerad. Dykarna/utredarna kan omöjligt
            ha missat att någon varit verksam vid vraket. Om man jämför den
            offentliga ROV- filmen från oktober 1994 med dykarnas film från
            december ser man också att rampens läge ändrats. Detta nämns inte
            i slutrapporten. Att öppna rampen kräver resurser och tid. Eftersom
            vraket låg på bottnen med 120 graders slagsida, hängde rampen
            nedåt. För att dra upp den och hålla den öppen behövs assistans
            från ett fartyg ovanför vraket. Eftersom vrakplatsen stod under
            såväl finsk som svensk övervakning bör en operation av det här
            slaget rimligen ha genomförts med övervakarnas goda minne. Det
            förefaller alltså som om en part som inte var knuten till haveriutredningen
            har sökt igenom bildäcket.
          </p>
          <p xml:id="i-CsMoV5np6dLJbWx8zNnm5T">
            2005/06:T599
          </p>
          <pb facs="riksdagen-motions-pdf/data/200506/mot_200506_T_599/mot_200506_T_599-0004.pdf"/>
          <p xml:id="i-B3cr4JPgRcAWZntEU15RUE">
            2005/06:T599
          </p>
          <p xml:id="i-NEVyy6x1vnLFYrWRcXPqje">
            Sökandet efter visiret
          </p>
          <p xml:id="i-9xADPdM91FiStfiPoFirHm">
            Estonia hittades efter två dagar. Efter tre veckor, den 18 oktober,
            påträffades enligt haverirapporten bogvisiret 1,6 kilometer väster
            om vraket. Men utredarna hade från första början tillgång till
            en sidescan sonar så känslig att den kunde registrera ett badkar
            på bottnen en kilometer bort. Visiret var lika stort som en trålare,
            55 ton rent stål. Det visar sig också att ledamöterna i kommissionen
            kände till att visiret påträffats långt tidigare än den 18 oktober.
            I ett fax från den finske ingenjören Tuomo Karppinen i haverikommissionen
            till sin svenske kollega Börje Stenström av den 10 oktober 1994
            heter det: ”Vi filmade igen visiren och rampen med ROV. En sammanfattning
            av våra observationer är bifogad.” Men två dagar senare, den 12
            oktober, rekvirerade den finske ledamoten av haverikommissionen
            Kari Lehtola svensk assistans av kollegan Olof Forssberg vid SHK,
            bl.a. en minexpert, för det fortsatta sökandet, som sägs återupptas
            den 17. Det sägs dock inte uttryckligen i faxet att det gäller
            visiret. Parterna uttrycker sig ofta obestämt, som när Lehtola
            skriver till Forssberg redan den 6 oktober: ”Om det dröjer och
            det uppkommer problem innan vi inner vad vi söker, kan vi få problem
            med pressen.” Pressen lär knappast ha haft några synpunkter om
            sökandet gällt visiret. På den sonarbild som uppges tagen under
            sökandet efter Estonia syns ett öremål alldeles invid bogen av
            fartyget, vars storlek och form överensstämmer med bogvisirets.
            Det var den finske maringeologen Nuorteva vid den finska flottan
            som fann Estonia och tog de fyra sonarbilder som samtliga visar
            ett större föremål invid vraket. DN uppger den 3 oktober att öremålet
            ”skulle enligt Nuorteva kunna vara det skadade visiret”. Föremålet
            har inte dokumenterats eller omnämns i rapporten.
          </p>
          <p xml:id="i-EHi34NSJQNeGATAAMK5dbq">
            Militära transporter ombord
          </p>
          <p xml:id="i-8iwG7qZuSRBnvF17hVJYY3">
            november 2004 offentliggjorde en svensk tulltjänsteman i Sveriges
            Televisions ”Uppdrag granskning” att det civila passagerarfartyget
            M/S Estonia, samma månad som hon förliste, användes för hemlig
            införsel till Sverige av ryskt militärt materiel. Denne tulltjänsteman
            hade veckorna innan örlisningen blivit beordrad att inte följa
            rutinerna utan låta vissa fordon passera. Han kastade ändå en
            blick på lasten och fann den vara militär. Natten
          </p>
          <p xml:id="i-RD8NbzYv6wc7E1Erg7kJHS">
            Estonia förliste var han inte i tjänst. Uppgifterna om den hemliga
            införseln bekräftades av Försvarsmakten, men blott i de två fall
            tulltjänstemannen påtalat, och regeringen tillsatte en utredare,
            Johan Hirschfeldt, att bringa klarhet i vad som förekommit. Det
            kan vara värt att notera att efter granskning i riksdagens konstitutionsutskott
            hade vi redan kännedom om att FMV under 1990-talet inhandlat militär
            materiel från andra sidan Östersjön. Till Sverige fraktades
          </p>
          <pb facs="riksdagen-motions-pdf/data/200506/mot_200506_T_599/mot_200506_T_599-0005.pdf"/>
          <p xml:id="i-JRUfAybNoWgqfvVdjUkwpF">
            det ryskt militärt stöldgods som FMV köpte av det privata svenska
            företaget Exico. Hirschfeldt fick mycket begränsade befogenheter.
            Utredningsdirektivet betonade att endast de berörda myndigheterna
            Försvarsmakten och FMV skulle granskas vad avser detta slags transporter
            och endast deras eventuella förehavanden i september månad 1994.
            Utredaren tilläts endast ”samråda” med berörda myndigheter och
            saknade rätten att höra någon under ed. De berörda svarade under
            bibehållen tystnadsplikt. Utredarnas besked om att just dessa
            två myndigheter sagt att de inte ansvarade för en militär last
            på Estonia under förlisningsnatten säger därför ingenting om andra
            svenska eller utländska aktörers förehavanden. Ingen klarhet kring
            en eventuell militär last under förlisningsnatten kunde
          </p>
          <p xml:id="i-NBypxBsmiKwnVbFToMsB7a">
            därför åstadkommas.
          </p>
          <p xml:id="i-HqqBSpRKCMUAHz6HzqS7XR">
            Ett mönster kan urskiljas
          </p>
          <p xml:id="i-AqNj34dUSaEV6Ypzcb558K">
            Den som tar del av den samlade bilden kan ändå inte undgå intrycket
            av att någonting gick ordentligt fel i haveriutredningen från
            första början. Det är inte så att vi behöver anklaga enskilda
            utredare för inkompetens för att de underlåtit att genomföra de
            mest elementära utredningsuppgifterna. Det är mer troligt att
            de ställts inför fullbordat faktum och krav på sekretess från
            tredje part. Skälet till att inte dokumentera skadorna på rampen
            kan helt enkelt vara att en sådan redovisning skulle ha röjt de
            andra aktiviteterna nere på vraket. Skälet att inte undersöka
            bildäcket kan vara att annan part rumsterat om så mycket att det
            var svårt att säga vad som åstadkommit åverkan. Vi vet nu, efter
            elva år, - att det inte är klarlagt hur och varför M/S Estonia
            sjönk, - att tredje part, okänt vilken, berett sig tillträde till
            bildäcket veckorna efter förlisningen, - att det kunnat ske under
            förevändning av sökandet efter visiret, - att denna tredje part
            letat efter något av betydande värde ombord på vraket, - att Hirschfeldts
            utredningsuppdrag utformades så att frågan om M/S Estonia hade
            en militär last ombord under olycksnatten inte kunde besvaras.
            Sammantaget innebär detta att en militär last ombord på Estonia
            också under olycksnatten inte kan uteslutas. Vad vi inte vet är
            om ett intresse från tredje part på något sätt är relaterat till
            olyckan som sådan. Ett försiktigt antagande är dock att en normal
            haveriutredning knappast kunnat genomföras med en eventuell tredje
            parts inblandning. Vi bör därför besinna att det nu efter så lång
            tid borde vara möjligt att fullfölja vad som en gång varit avsikten,
            nämligen att klargöra orsakerna till Estonias förlisning. Det
            är vi skyldiga de mer än 850 människor som omkom,
          </p>
          <p xml:id="i-4ZbAMmmTYhNQUiKVwkf1yf">
            2005/06:T599
          </p>
          <pb facs="riksdagen-motions-pdf/data/200506/mot_200506_T_599/mot_200506_T_599-0006.pdf"/>
          <p xml:id="i-FgDkiTs5SiYGwaxEFe968d">
            2005/06:T599
          </p>
          <p xml:id="i-X5WpT1pkd7Xx8LqauCVza7">
            deras familjer och vänner, samt de överlevande från den svåraste
            fartygsolyckan i modern tid i Europa. Gravfridskonventionen, till
            vilken vår regering är främsta tillskyndare, är därvidlag inget
            hinder. Gravfriden kan inte användas som ett argument för att
            hindra en utredning om M/S Estonias haveriorsaker.
          </p>
          <p xml:id="i-S7ynQEV9GChafrxjnRSvC1" type="date">
            Stockholm den 5 oktober 2005
          </p>
          <p xml:id="i-VAfrpEyUBHjpeDC1ocnhRa">
            Lars Ångström (mp)
          </p>
          <p xml:id="i-XndPnZjMDk6Y8LX3BSbihT">
            Kent Härstedt (s) Henrik S Järrel (m) Björn von der Esch (kd)
            Tasso Stafilidis (v) Rigmor Stenmark (c) Karin Svensson Smith
            (-) Henrik Westman (m) Inger Davidson (kd)
          </p>
        </div>
      </div>
    </body>
  </text>
</TEI>
