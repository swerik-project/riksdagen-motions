<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00261">
  <teiHeader>
    <fileDesc>
      <titleStmt>
        <title>Delning av SVT och SR</title>
        <author corresp="i-425Q6s5GbQ4PVf8MroZHeD">av Sven Yngve Persson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Delning av SVT och SR</title>
          <idno type="rdwebb">GW02Kr261</idno>
          <rs type="number">Kr261</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr261/text</ref>
          <ref type="dokument_url_html">http://data.riksdagen.se/dokument/GW02Kr261</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr261</ref>
          <ref type="doc">http://data.riksdagen.se/fil/2903EEFF-9020-4D90-A939-FB69756C48EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-425Q6s5GbQ4PVf8MroZHeD</idno>
            <name>Sven Yngve Persson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TtKhZFy6kV6bd23JkqVeWu" type="signed"/>
        <correspContext corresp="i-TtKhZFy6kV6bd23JkqVeWu">
          <note type="signatory" corresp="i-425Q6s5GbQ4PVf8MroZHeD"/>
        </correspContext>
        <correspAction type="numbering" xml:id="i-G2mwvJugcMhjV9t1uE9ygM">
          <date when="2008-10-06"/>
        </correspAction>
        <correspAction type="submission" xml:id="i-FgPgbmmqMMkayniWvG9Ry6">
          <date when="2008-10-03"/>
        </correspAction>
        <correspAction type="transfer" xml:id="i-CKB2nW1wL2B6dGLpuxh85F">
          <date when="2008-10-03"/>
        </correspAction>
        <correspAction type="assigned" xml:id="i-BFX3JKs42G89XQQ5mAXrX1"/>
        <correspContext corresp="i-BFX3JKs42G89XQQ5mAXrX1">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-JDioBe3ym95az23X3ufVYh">
            Förslag till riksdagsbeslut
          </head>
          <p xml:id="i-BYiYdpEF8FX5Y7c39ftZMT">
            Riksdagen tillkännager för regeringen som sin mening vad som
            anförs i motionen om en politisering genom delning av SVT och
            SR.
          </p>
        </div>
        <div type="motContent">
          <head type="h1" xml:id="i-9z8pGKN8NHoiCv5Leqp1N7">
            Motivering
          </head>
          <p xml:id="i-3AGWePqMVGL3qqXvajJbpC">
            Fri press är en av grundpelarna i en levande demokrati och en
            av förutsättningarna för ett fritt samhälle. I Sverige har vi
            i ordets rätta bemärkelse fri press. Statsmakterna har ingen formell
            möjlighet att påverka vad som skrivs i tidningar och på Internet
            eller tas upp i radio och på tv. Det är utmärkt och så måste det
            förbli.
          </p>
          <p xml:id="i-NnVrbsCUBipff93oAo2Jmw">
            Sveriges Television (SVT) och Sveriges Radio (SR) är två av landets
            största nyhetsförmedlare. Vilka nyheter som tas upp i deras nyhets-
            och samhällsprogram samt hur nyheterna speglas har stor inverkan
            på samhällsdiskussionen och i förlängningen hur vårt land utvecklas.
            SVT och SR är en stor del av de massmedier som ibland kallas för
            den tredje statsmakten, något som ger dem ett extra ansvar.
          </p>
          <p xml:id="i-2HMwwgEPECNgNWp4Yq7YY2">
            SVT och SR utgör tillsammans med Utbildningsradion så kallad
            public service. Genom att storleken på deras finansiering beslutas
            av Sveriges riksdag är de indirekt beroende av denna. Vidare utses
            SVT:s och SR:s styrelseordförande av regeringen. Det är här ett
            problem kan uppkomma. Bara misstanken om att SVT och SR skulle
            vara politisk färgade är ytterst olyckligt. Det är inte orimligt
            att tro att den politiska ledningen medvetet eller omedvetet till
            styrelseposterna utser personer som är dem närstående. Lika rimligt
            är det sedan att tro att ledningens grundläggande värderingar
            kan tänkas sippra ned i organisationerna.
          </p>
          <p xml:id="i-WH8pzycrswX3jvAfzMzdbR">
            Självklart kommer styrelserna för SVT och SR inte med förslag
            om vad kanalerna ska göra, men de utser vd som i sin tur utser
            redaktionschefer och så vidare. På så sätt kan organisationer
            sakta men säkert färgas på ett eller annat sätt. Trots att en
            journalist anstränger sig för att göra ett opartiskt inslag är
            det inte möjligt för en människa att bortse från sina egna grundläggande
            värderingar. Värderingar är politik och i förlängningen speglas
            dessa i det arbete som en person gör.
          </p>
          <p xml:id="i-6czkFncGXJTVmECNwXATmr">
            I dag kontrolleras sakligheten och opartiskheten i SVT och SR
            av Granskningsnämnden, som är en statlig myndighet. Nämnden består
            för närvarande av sju ordinarie ledamöter och två suppleanter
            som alla är utsedda av regeringen för en period av tre år.
          </p>
          <p xml:id="i-E2VMnHCmuxRM7x5BtpRZxn">
            Eftersom ingen i praktiken kan vara opartisk fullt ut borde medieföretagen,
            precis som den fria dagspressen i Sverige, redan från början bekänna
            politisk färg. Detta kan ske genom att varje företag delas i två
            delar, en för vardera sidan. Exempelvis skulle SVT 1:s styrelse
            sedan kunna tillsättas av oppositionen medan SVT 2:s av regeringssidan.
            Självklart skulle nyhetsbevakningen i de båda kanalerna skilja
            sig åt från varandra, men den skulle bli bredare och summan av
            de båda kanalerna skulle bli både bättre och politiskt neutral.
          </p>
          <p xml:id="i-HkFdfp5kd482HfrqrHYW9u">
            Bara för att SVT och SR politiseras betyder inte det att kanalerna
            per automatik kommer att börja sända starkt vinklade reportage
            och nyhetssändningar. För att upprätthålla sin trovärdighet som
            nyhetskälla kommer den journalistiska integriteten i organisationerna
            även i fortsättningen att vara av största vikt. Tidningar som
            Svenska Dagbladet (obunden moderat) och Aftonbladet (oberoende
            socialdemokratisk) har därför starkt färgade ledarsidor, medan
            resten av tidningarna till största delen förhåller sig politiskt
            neutrala.
          </p>
          <p xml:id="i-SGnpmd2Vu7CXdXMtcpFmmR">
            Den bild som en person kan få genom att lyssna på de båda sidorna
            och sedan väga argumenten och vinklingarna mot varandra är en
            mer fullständig bild än den som i dag presenteras i SVT och SR.
            Självklart blir det mer information att ta in, men i en demokrati
            förutsätts medborgarna inför allmänna val ta reda på vad de olika
            sidorna tycker och sedan själv ta ställning. Genom en politisering
            av SVT och SR skulle denna medborgerliga informationsinhämtning
            på ett mer påtagligt sätt sträcka sig över hela mandatperioderna.
          </p>
        </div>
        <div type="motSignatures">
          <list>
            <item xml:id="i-VXhq1EbAngiGfakRN6Mzbb">
              Sven Yngve Persson (m)
            </item>
          </list>
        </div>
      </div>
    </body>
  </text>
</TEI>
