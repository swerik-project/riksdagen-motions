<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00724">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__724/mot_1968__fk__724-001.pdf"/>
      <fw xml:id="i-6uKgEuB5o3UZuXLu3wADKs">
        4 Motioner i Första kammaren, nr 724 år 1968
      </fw>
      <div xml:id="i-8cHerpwipJNoum4JY4kGBC" type="motHeader">
        <div xml:id="i-Pfrr7SPwaupRDbmpDXsyFS" type="motTitle"/>
        <div xml:id="i-KN5rEWAe6LC5tr18udzm4a" type="motSubmissionInfo"/>
      </div>
      <div xml:id="i-JGNN5VWYM2sSi6LstdHV7e" type="motBody">
        <div xml:id="i-LpSvXqcFhXcsL1n2HmXSCk">
          <p xml:id="i-H7tSDNNrJUrJn5i6ru252t">
            Nr 724
          </p>
          <p xml:id="i-9jxR9Bk1FiftQcxfLiufgk">
            Av herr Åkesson och fru Nilsson, i anledning av Kungl. Maj:ts
            framställning om anslag till Statens växtskyddsan- stalt: Avlöningar.
          </p>
          <p xml:id="i-5qEJuaCFvfhbM1PFUSLoiM">
            (Lika lydande med motion nr 921 i Andra kammaren)
          </p>
          <p xml:id="i-SFNT7qkgPmqn96cXnVePKk">
            Statens växtskyddsanstalts roll har under de senare decennierna
            blivit alltmera betydelsefull. Det sammanhänger dels med den rationaliseringspro-
            cess som sker inom jordbruket och trädgårdsnäringen, men också
            med att det alltmer vidgade handelsutbytet medför ökade krav på
            bekämpandet av växtskadegörare. Växtskyddsanstaltens resurser
            att inom sitt arbetsområde möta situationens krav måste dock tyvärr
            betecknas som klart underdimen- sionerade. Trots uppnådda smärre
            förstärkningar på vissa punkter kan det konstateras, att de insatser
            som göres utomlands då det gäller växtskyddets metodikutveckling
            och praktiska utformning är av helt annan storleksord- ning. Från
            denna utgångspunkt beklagar vi, att Kungl. Maj:t i årets statsverks-
            proposition inte ansett sig kunna tillmötesgå växtskyddsanstaltens
            önske- mål om en försöksledartjänst för ekologiska undersökningar
            av växtskade- görare. För att uppehålla och på längre sikt också
            förbättra växtskyddsarbe- tet inom trädgårdsnäringens växtskydd
            skulle det också vara av värde, att den arvodesbefattning som
            nu finns på detta område och som f.n. bekostas av medel för särskilda
            undersökningar överfördes på växtskyddsanstaltens stat. Kännedom
            om åtskilliga skadegörares ekonomiska betydelse är bristfällig,
            vilket utan tvivel i talrika fall lett till felbedömningar och
            onödiga bekämp- ningsaktioner. Det är särskilt angeläget att studier
            över sambandet mellan skadegörarnas populationsnivå och skörden
            intensifieras i vissa av de växt- slag som regelbundet och ofta
            behandlas med kemiska bekämpningsmedel, t. ex. i oljeväxter och
            rotfrukter. För att bl. a. göra det möjligt att avslöja eventuella
            icke lineära samband mellan populationstäthet och angreppsgrad
            måste stora krav ställas på undersökningsmaterialet. Resultatet
            från pågående undersökningar vid växtskyddsanstalten indike- rar,
            att rapsbaggen först vid hög populationsnivå blir av nämnvärd
            ekono- misk betydelse. Uppenbart är att detta sammanhänger med
            stor kapacitet hos rapsen att kompensera skadegörelse av rapsbaggen
            genom utbildning av nya knoppar, vartill hänsyn alltså bör tagas
            vid bedömningen av bekämpnings-
          </p>
          <pb facs="riksdagen-motions-pdf/data/1968/mot_1968__fk__724/mot_1968__fk__724-002.pdf"/>
          <fw xml:id="i-X4qLm2kYEbiWy3JGQTTcHm">
            Motioner i Första kammaren, nr 724 år 1968 5
          </fw>
          <p xml:id="i-CqxWccXejhQXuGGFRg5Np2">
            behovet. Över huvud taget är de odlade växtslagens förmåga att
            i större eller mindre utsträckning genom regeneration kompensera
            skador en viktig men otillräckligt belyst fråga. De ekologiska
            konsekvenserna av kemisk bekämpning är inte ens i sina huvuddrag
            kända. Betydelsefullt är naturligtvis att man undersöker hur en
            behandling verkar inte bara på någon enda skadegörande art utan
            även på andra arter, såväl skadliga som nyttiga sådana. Från utlandet
            har anförts flera exempel på bekämpningsaktioner, som efter hand
            lett inte till en minsk- ning utan i stället till en kraftig ökning
            av den ena eller andra skadegöra- ren. Ibland har den art — mot
            vilken aktionen insattes — till en början minskat som ett resultat
            av behandlingen men ganska snart tilltagit enormt i antal. Stundom
            har emellertid ökningen berört någon art som vid tillfället för
            behandlingen uppträdde endast sparsamt och därför inte då ägnades
            uppmärksamhet. Ett också från Sverige välkänt exempel utgör stark
            förök- ning av rött spinn efter insekticidbehandling av fruktträd.
            I åtskilliga fall pekar data mot att en av behandlingen förorsakad
            decimering av skadegöra- rens fiender, t. ex. parasitsteklar eller
            rovlevande kvalster, varit anledningen till populationsstegringen
            av den skadegörande arten. Följaktligen är det en viktig uppgift
            för växtskyddet att studera inverkan av kemisk behandling på faunans
            sammansättning i jorden, på markytan och i vegetationen. Vid dylika
            undersökningar bör speciell hänsyn tagas inte bara till skadedjuren
            utan även till deras parasiter och andra fiender, till eventuellt
            uppträdande konkurrerande arter till skadegörarna, i vissa fall
            också till bin och andra pollinerande insekter. Debatten om sidoverkningarna
            av konventionell kemisk bekämpning har aktualiserat frågan om
            alternativa bekämpningsmetoder. På många håll i världen har ansträngningarna
            att finna nya utvägar för biologisk bekämp- ning intensifierats,
            och i åtskilliga länder söker man genom integrerad be- kämpning
            (= kombination av olika bekämpningsåtgärder) nedbringa sido- verkningarna.
            Även i Sverige bör givetvis möjligheterna att göra bekämp- ningen
            mindre riskfylld noga prövas. För att klargöra de allmänna förut-
            sättningarna för lönsam biologisk eller integrerad bekämpning
            i lantbruks- grödor är det av stor vikt att ovannämnda undersökningar
            genomföres. Så- lunda är det naturligtvis i sammanhanget väsentligt
            hur betydelsefull skade- göraren är, dvs. hur mycket som kan vinnas
            rent ekonomiskt genom t. ex. effektiv biologisk bekämpning. Av
            stort värde måste det också vara att ha tillgång till data, som
            tillförlitligt belyser sidoverkningarna av den typ av kemisk bekämpning
            som man önskar modifiera eller helt ersätta med an- nan åtgärd.
            Självfallet bör man också förvärva god kännedom om fienderna till
            skadegörarna, i vilken omfattning de uppträder i odlingarna och
            i vilken utsträckning de påverkar populationsnivån av sina värdar
            eller bytesobjekt. I försök i växtskyddsanstaltens regi under
            åren 1961—1964 har insekts- faunans kvalitativa och kvantitativa
            sammansättning i fältskiktet i stråsäd
          </p>
          <pb facs="riksdagen-motions-pdf/data/1968/mot_1968__fk__724/mot_1968__fk__724-003.pdf"/>
          <fw xml:id="i-A4i3Ks31RCCxxq2nUJpdyF">
            6 Motioner i Första kammaren, nr 724 år 1968
          </fw>
          <p xml:id="i-XCT3TJ3eDAji41mL8hQN8a">
            följts under en flerårig period efter bekämpningsaktioner, både
            på insekti- cidbehandlade och på obehandlade led, och därigenom
            har de successiva verkningarna av behandlingarna kunnat kartläggas
            med avseende på en stor del av insektsfaunan. Sedan 1962 har dessutom
            vid växtskyddsanstalten agriekologiska studier bedrivits över
            skadeinsekter och deras parasiter i ol- jeväxter. Inverkan av
            sedvanlig bekämpning med insekticider mot rapsbag- gen på populationsnivån
            av olika arter, på angreppsgraden och på skördens kvalitet och
            kvantitet ingår här som ett viktigt moment. Andra vid växt- skyddsanstalten
            pågående, agriekologiskt inriktade undersökningar berör ärtvecklaren,
            fritflugan och dessa båda skadegörares parasiter. På grund av
            bristande resurser har emellertid studier rörande en lång rad
            ur växtskyddssynpunkt betydelsefulla agriekologiska problemställningar
            än- nu inte kunnat tagas upp på växtskyddsanstaltens arbetsprogram.
            Särskilt skall här framhållas det stora behovet av ekologiska
            undersökningar över de i växtdelar uppträdande skadeinsekterna
            och deras fiender. Möjligt är att jordbehandling med insekticider
            mot knäppare i potatis i stor utsträckning företas i onödan. För
            att klargöra hur härmed förhåller sig krävs brett upplagda populationsstudier.
            Knäpparnas artspektrum bör utre- das, och de olika arternas ekologiska
            krav undersökas. Förekomsten i olika jordtyper bör studeras liksom
            givetvis också växtföljdens inverkan. Popula- tionsnivån i stråsäd,
            potatis m. fl. grödor bör följas, och angreppsgraden i grödan
            i samband härmed kartläggas. I möjligaste mån bör vid undersök-
            ningen hänsyn också tagas till knäpparnas fiender — i vilka talförhållanden
            de uppträder och hur starkt de inverkar på knäpparnas populationstäthet.
            Otillräckligt utredd är vidare frågan, i vilken utsträckning kålfluga,
            mo- rotfluga och lökfluga angrips av predatorer, parasitsteklar,
            patogener etc. De nämnda flugorna är alla svåra skadegörare, och
            jordbehandling med in- sekticider mot dem utförs allmänt. Synnerligen
            angeläget är här att förut- sättningarna för biologisk eller integrerad
            bekämpning klargörs, och i det sammanhanget blir en ekologisk
            undersökning rörande fienderna ofrånkom- lig. I sina anslagsäskanden
            för budgetåret 1968/69 har växtskyddsanstalten upprepat sin hemställan
            om inrättandet av två tjänster (försöksledare, la- boratorieassistent)
            vid zoologiska avdelningen för ekologiska undersökning- ar. Denna
            hemställan har lämnats utan bifall, vilket är i hög grad beklagligt,
            eftersom en förstärkning av resurserna på området är nödvändig
            om ratio- nella bekämpningsmetoder efter moderna principer skall
            kunna utvecklas. Genom beslut vid 1963 års riksdag har vid statens
            växtskyddsanstalt in- rättats en arvodestjänst speciellt för trädgårdsnäringens
            växtskydd. Denna tjänst bör för att den skall kunna motsvara de
            på denna ställda förväntning- arna ges en mera varaktig natur
            genom att befattningen ändras till ordinarie eller extra ordinarie.
            Det bör observeras, att verksamheten vid statens växtskyddsanstalt
            från
          </p>
          <pb facs="riksdagen-motions-pdf/data/1968/mot_1968__fk__724/mot_1968__fk__724-004.pdf"/>
          <fw xml:id="i-D9XWa32Uk96kMtxsJDiKHT">
            Motioner i Första kammaren, nr 724 år 1968 7
          </fw>
          <p xml:id="i-FrLbWjPNJ7N6u6JL4RFEK4">
            början huvudsakligen varit inriktad på jordbruksväxternas växtskydd.
            Det erforderliga undersöknings- och försöksarbetet på trädgårdsområdet
            har på grund av bristande resurser i fråga om personal, växthus
            och annan utrust- ning inte kunnat komma till stånd i erforderlig
            omfattning. Detta har lett till att man inom trädgårdsnäringen
            hyser starka bekymmer. Behovet av växtskydd på trädgårdsnäringens
            område har nämligen accentuerats genom den utveckling trädgårdsnäringen
            undergått och de betydande investeringar som gjorts, varvid riskerna
            väsentligt har ökat i det enskilda fallet. I sam- band med rationaliseringen
            av odlingarna har nämligen växthusproduktio- nen alltmer specialiserats
            och växtskyddsproblemen härigenom blivit sär- skilt framträdande.
            Genom att produktionen även vid större företag kon- centreras
            på en enda kultur blir sårbarheten för parasitangrepp mycket stor.
            När trädgårdsnäringsutredningen år 1962 föreslog att en speciell
            tjänst skulle inrättas för trädgårdsnäringens växtskydd, framhölls
            angelägenheten av att vederbörande befattningshavare hade tillfredsställande
            praktisk och teoretisk kompetens och att arbetet gavs en praktisk
            inriktning. För att en kvalificerad innehavare skulle kunna erhållas
            borde vederbörande lönemäs- sigt likställas med specialkonsulenterna
            inom trädgårdsnäringen. Det inne- bär att vederbörande befattningshavare
            såsom växtskyddsanstalten föresla- git bör placeras i lönegrad
            28. Då i arbetsuppgifterna ingår utvecklingsarbete beträffande
            bekämpning och profylax samt inom området nödvändig undersökningsverksamhet,
            är det angeläget att ha tillgång till biträdeshjälp för laboratorieanalyser.
            Sta- tens växtskyddsanstalt har därför föreslagit att en tjänst
            som institutionsbi- träde i befordringsgång inrättas. Med hänvisning
            till det ovan anförda hemställes, att riksdagen vid behandlingen
            av bilaga 11 till årets stats- verksproposition under anslaget
            Statens växtskyddsanstalt: Avlöningar måtte anslå erforderliga
            medel för att på ovan angivet sätt och — i likhet med vad statens
            växtskyddsan- stalt föreslagit — inrätta en försöksledartjänst
            med kvali- ficerat biträde för utförande av ekologiska undersökningar
            av växtskadegörare samt omändra arvodesbefattningen för trädgårdsnäringens
            växtskydd till ordinarie eller extra or- dinarie befattning i
            lönegrad A 28 inom statens växtskydds- anstalt och i samband därmed
            ge denne befattningshavare teknisk biträdeshjälp i form av ett
            institutionsbiträde.
          </p>
          <p xml:id="i-62zYqVN5Uoa8YutuNhGbUT" type="date">
            Stockholm den 26 januari 1968
          </p>
          <div xml:id="i-LNMHtm6uLkBXgAchKEUGDt" type="signatureBlock">
            <list xml:id="i-3EyK9y523wK4eKXcQVEonK">
              <item xml:id="i-LaiZxH6eBkujMahTH3tUfn" who="i-XmkqQiDcg1H1snaFPhZxux" type="signature">
                Sten Åkesson (fp)
              </item>
              <item xml:id="i-Uyk8io54nAewuyE2mxZEcg" who="i-FcSHwyiPoR4KQVGMkW2y5K" type="signature">
                Anna-Lisa Nilsson (cp)
              </item>
            </list>
          </div>
          <p xml:id="i-7qRmo9UYJBFc7XNtAvQEC7">
            -
          </p>
        </div>
      </div>
    </body>
  </text>
</TEI>
