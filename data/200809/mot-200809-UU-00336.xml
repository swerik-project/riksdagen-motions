<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00336">
  <teiHeader>
    <fileDesc>
      <titleStmt>
        <title>Mänskliga rättigheter för palestinska flyktingar</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mänskliga rättigheter för palestinska flyktingar</title>
          <idno type="rdwebb">GW02U336</idno>
          <rs type="number">U336</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U336/text</ref>
          <ref type="dokument_url_html">http://data.riksdagen.se/dokument/GW02U336</ref>
          <ref type="dokumentstatus_url_xml">http://data.riksdagen.se/dokumentstatus/GW02U336</ref>
          <ref type="doc">http://data.riksdagen.se/fil/63274FE9-9E4B-4119-ACE3-F367BB9A8FD8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TBkgzgj6PCwddnmQQ8EBZT" type="signed"/>
        <correspContext corresp="i-TBkgzgj6PCwddnmQQ8EBZT">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-Q72Ggds1VKXYfYWkT2vGSz" type="numbering">
          <date when="2008-10-08"/>
        </correspAction>
        <correspAction xml:id="i-NprFChDdrpc664zWSuerGL" type="submission">
          <date when="2008-10-07"/>
        </correspAction>
        <correspAction xml:id="i-2bSv7Ro6tafozo6QRhuWzh" type="transfer">
          <date when="2008-10-07"/>
        </correspAction>
        <correspAction xml:id="i-Sx8tCzESkviNPghEVoPLJb" type="assigned"/>
        <correspContext corresp="i-Sx8tCzESkviNPghEVoPLJb">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-223ZhC9S2Hy3Q4URXo6MGx" type="motBody">
        <div xml:id="i-P1pAHdX36LtjSYT5JFm176" type="motProposal" subtype="förslag">
          <head xml:id="i-9Stv8e6Cq69H6A8UKhQGqM">
            Förslag till riksdagsbeslut
          </head>
          <list xml:id="i-H4p2CVMsCQgSqvE38aU3tw" style="ol">
            <item xml:id="i-NzecCrKtA5yzeQgQDh1yjc">
              Riksdagen tillkännager för regeringen som sin mening vad som
              anförs i motionen om att Sverige i internationella sammanhang
              aktivt bör verka för att palestinska flyktingar som är bosatta
              i arabländer ska få möjlighet att erhålla medborgarskap i dessa
              länder.
            </item>
            <item xml:id="i-YGmW9tyBsSJDjPpj5PbCUG">
              Riksdagen tillkännager för regeringen som sin mening vad som
              anförs i motionen om att avveckla Unrwa och överföra administrationen
              av de palestinska flyktingarna till UNHCR.
            </item>
          </list>
        </div>
        <div xml:id="i-JjAjhCKcMQg7EwF9tdzQQm" type="motContent">
          <head xml:id="i-Hx4LESYvdkLUhTDLf7Vi1z" type="h1">
            Motivering
          </head>
          <p xml:id="i-L5YsHTBL21xJuzhZscEupw">
            Det är inte storleken som gör det palestinska flyktingproblemet
            unikt. Avsevärt större flyktingskaror har under det senaste århundradet
            förflyttats på andra håll i världen. 15 miljoner etniska tyskar
            tvingades från sina hem i Östeuropa efter andra världskriget;
            miljoner muslimer och hinduer flydde kors och tvärs från de då
            nyligen etablerade staterna Indien och Pakistan när den indiska
            kontinenten delades 1948. Det unika med det palestinska flyktingproblemet
            är att det har permanentats, etablerats och blivit ett fast inslag
            i Mellanösterns demografiska bild, med världssamfundets goda minne.
            I mer än femtio år har människor i flyktingläger utnyttjats som
            brickor i ett politiskt spel.
          </p>
          <p xml:id="i-L4AX2xZAPwFXisVqg5QMvT">
            Arabstaterna har anklagat Israel för att med våld ha drivit ut
            flyktingarna medan Israel hävdat att flyktingarna skulle ha lockats
            bort av arabstaterna eller flytt på eget initiativ.
          </p>
          <p xml:id="i-KeSi2T8yekFJRSXX2PXdxt">
            I Israel har ett antal nya historiker under de senaste tjugo
            åren ansträngt sig för att befria historieskrivningen från de
            myter som präglat debatten. Denna självrannsakan började med en
            doktorsavhandling av den israeliske historikern Benny Morris.
            Han skiljer mellan fyra huvudfaser i uppkomsten av det palestinska
            flyktingproblemet.
          </p>
          <p xml:id="i-TMupUWM4E2eDwS8gfa2bZx">
            Under den första, i februari och mars 1948, medan britterna fortfarande
            styrde, satte sig akademiker, affärsmän och överklass, tillsammans
            75 000 personer, i säkerhet.
          </p>
          <p xml:id="i-Sm1jEAPnJmKXuKohGsH7we">
            Den andra fasen utspelades mellan april och juni samma år. Det
            var massflyktens månader. Morris finner inga bevis för att arabstaternas
            ledare via radiostationer eller på annat sätt lockade människor
            att fly. Däremot kan lokala arabiska ledare i en del fall ha hetsat
            palestinier till flykt. Morris slår också fast att det aldrig
            existerat någon israelisk plan att fördriva palestinier. Men lokala
            israeliska befälhavare tycks ibland ha gjort allt för att få iväg
            dem.
          </p>
          <p xml:id="i-QXUAjbybaF7L3g54Nq7b4E">
            Under den tredje fasen, från juli till oktober, utfärdade den
            israeliska armén formella order som förbjöd alla former av övergrepp
            mot civila araber. Dessa ignorerades i en del fall av lägre befäl.
            Så var uppenbarligen fallet i exempelvis Ramleh och Lod.
          </p>
          <p xml:id="i-UanWezhpGZHwEkhSgQiLCH">
            I den fjärde och sista fasen, oktober och november, ägde att
            antal våldsamma israeliska övergrepp rum. I Dawayima, väster om
            Hebron kan man tala om en massaker, omkring åttio människor dödades
            eller sårades. Flykten 1948, sammanfattar Morris, var resultatet
            av krig, inte av medveten planering, vare sig judisk eller arabisk.
          </p>
          <p xml:id="i-VEffJodkWB4amUr6VevibH">
            December 1948 röstade FN:s generalförsamling fram resolution
            194. Där fastslogs att de palestinska flyktingarna som ville återvända
            till sina hem för att leva i fred med sina grannar skulle ha rätt
            att gör så. De övriga skulle erhålla kompensation för egendom
            som de förlorat på grund av sin flykt. Som en följd av resolution
            194 etablerades 1949 UNCCP (United Nations Conciliation Commission
            to Palestine). Resolutionen fattades av generalförsamlingen och
            är därför att ses som en rekommendation, och den är därmed inte
            bindande. Syftet var att försöka lösa det palestinska flyktingproblemet
            i enlighet med resolution 194, av UNCCP beräknat till 726 000
            individer. Under förhandlingarna framkom att de arabiska länderna
            ansåg att den enda lösningen var att flyktingarna skulle återvända
            till sina ursprungliga hem. Israel var villigt att ta emot 100
            000 flyktingar men hävdade att även de andra länderna som deltagit
            i kriget skulle ta sitt ansvar. Eftersom resolution 194 inte var
            bindande och UNCCP inte fick det internationella stöd som krävdes
            för att hitta en lösning på problemet, lade UNCCP ner sin verksamhet
            i början på 50-talet. År 1949 beslutade FN även att de palestinska
            flyktingarna skulle hanteras av Unrwa (United Nations Relief and
            Works Agency) tills en lösning infann sig. I Unrwas första rapport,
            som publicerades den 1 maj 1950, beräknades antalet flyktingar
            till 914 000. Unrwas definition på vem som var flykting blev följande:
            En arabisk person som hade bott inom det brittiska mandatet Palestina
            mellan juni 1946 och maj 1948 och hade flytt. Med tiden har mandatet
            förnyats vart tredje år och definitionen om vem som är flykting
            utökats till flyktingarnas barn och barnbarn. Palestiniers flyktingstatus
            går alltså i arv. År 1951 grundades UNHCR (The United Nations
            High Commissioner for Refugees) av FN:s generalförsamling. Sedan
            dess bildande har UNHCR hanterat alla världens flyktingar med
            undantag för de palestinska flyktingarna som fortfarande är inordnade
            under Unrwa.
          </p>
          <p xml:id="i-8xv3GckjQQHZtdW4aPmxsH">
            Det palestinska flyktingproblemet är alltså det enda i världen
            som har ett eget flyktingorgan. Det innebär att det som gäller
            för världens alla flyktingar inte är relevant för de palestinska
            flyktingarna. I enlighet med FN:s förhållningssätt presenterade
            1959 Dag Hammarskjöld en plan över hur det palestinska flyktingproblemet
            skulle kunna lösas under en tioårsperiod från 1960 till 1970.
            Tanken var att de oljeproducerande länderna stegvis skulle integrera
            flyktingarna och ge dem medborgarskap. Flyktingar som hade behov
            av ett medborgarskap och arbete skulle integreras i länder som
            var i behov av arbetskraft och där språk, kultur och religion
            var detsamma som flyktingarnas. Förslaget förkastades av Unrwa.
            Som Ralph Garroway, före detta chef för Unrwa, förklarade i augusti
            1958: Arabstaterna vill inte lösa flyktingproblemet. De vill behålla
            det som ett öppet sår, en skymf mot FN och ett vapen mot Israel.
            Arabiska ledare struntar i om flyktingarna lever eller dör.
          </p>
          <p xml:id="i-AV7Rf1SehSRG1aYfem1pMw">
            På 1970-talet tog Israel ett initiativ och byggde ett nytt bostadsområde
            åt de palestinska flyktingarna som ville flytta från flyktinglägren.
            Unrwa svarade med att genomdriva två resolutioner i FN, 1971 och
            1978 resolution 42/69 D och E, som förbjöd Israel att bygga åt
            palestinska flyktingar på Västbanken och Gazaremsan. År 1993 vädjade
            Shimon Peres till Unrwa om att Israel skulle få bygga 5 000 bostäder
            för palestinska flyktingar på Gazaremsan och Västbanken, men fick
            avslag.
          </p>
          <head xml:id="i-EBpW5LKoE3xJ9yDLaQ6xQs" type="h3">
            Dagens situation
          </head>
          <p xml:id="i-2LxBRGvxXcq8dWJph1bGzg">
            Unrwa är i dag den största arbetsgivaren för palestinier på Västbanken
            och Gazaremsan och anställde under 1990-talet 9 000 människor.
            1,2 miljoner flyktingar lever kvar i flyktingläger som blivit
            deras permanenta bostad och 2,6 miljoner flyktingar, som lever
            i städer eller byar i anslutning till flyktinglägret, har bevarat
            sin flyktingstatus. Jordanien är det enda land i Mellanöstern
            som givit sina 1,6 miljoner palestinska flyktingar medborgarskap.
            Syrien ger visserligen sina cirka 385 000 flyktingar samma utbildningsmöjligheter
            och sociala tjänster som sina medborgare men inte medborgarskap.
            Libanons cirka 215 000 medborgarskapslösa flyktingar har inte
            rätt att bygga ut sina bostäder (vilket i och för sig ignoreras),
            eller bygga permanenta tak över sina hus. Dessutom är de begränsade
            i frågan om vilka yrken de får praktisera. Under de 57 år som
            gått har man enligt Unrwas beräkningar kommit fram till att det
            år 2005 fanns ca 4,4 miljoner palestinska flyktingar. Anledning
            till det höga antalet har flera grunder.
          </p>
          <list xml:id="i-PLsDFBgeB26FaFuXHuS628" style="ol">
            <item xml:id="i-9w2ozn1yRrXp6jB35f864K">
              Många flyktingar registrerade sig med mer än ett namn för att
              kunna få mer än en ranson vid proviantutdelning.
            </item>
            <item xml:id="i-UeRnoX12kJRnbjTpNYeaAh">
              Flyktingarna beräknades efter antalet ransoner som delades ut.
            </item>
            <item xml:id="i-XrGgdV3CB2K1jGUf9pxGP9">
              När flyktingar avled togs deras ransoneringskort över av andra,
              vilket gjorde att den avlidne aldrig föll ur Unrwas statistik.
              Därför har flyktinggruppen en extremt låg mortalitet.
            </item>
            <item xml:id="i-AL7hAv4UJYP8wVWt3W1yV9">
              Flyktingstatusen för palestinska flyktingar är den enda som går
              i arv. En palestinier som har far- eller morföräldrar eller föräldrar
              som är flyktingar kan räkna sig själv till samma kategori. Det
              föds alltså dagligen barn i flyktingläger runt om i arabländer,
              på Västbanken och i Gaza vilka räknas som flyktingar bara för
              att deras föräldrar eller farföräldrar är det. Om en flykting
              skall åtnjuta Unwras stöd så får han inte ha något arbete vilket
              omöjliggör egenmakt och bidrar till passivitet.
            </item>
          </list>
          <p xml:id="i-EjzXhcNDKiP5U8jspmbhTw">
            Enligt UNHCR är en flykting en person som befinner sig utanför
            det land där han eller hon har nationell tillhörighet och är oförmögen,
            eller på grund av rädsla, ovillig till att använda sig av det
            landets beskydd. Samtidigt ser UNHCR omplacering som en icke önskvärd
            men dock möjlig lösning på flyktingens problem.
          </p>
          <p xml:id="i-DnAQVBy1yKjYFSmhGrg5Qv">
            Under hela Mellanösternkonflikten har frågan om varför de palestinska
            flyktingarna bör ha ett eget flyktingorgan varit kontroversiell.
            Trots det har FN:s medlemmar stött Unrwa med stora summor pengar
            under hela tiden. Sverige har genom åren varit den största bidragsgivaren
            till Unrwa i förhållande till sin befolknings storlek. Under budgetåret
            2005 stödde Sverige Unwra med 210 miljoner kronor. Under budgetåret
            2007 var det svenska stödet 242 miljoner kronor. Till detta kommer
            Sveriges bidrag till UNHCR på 534 miljoner för 2007. Unrwa har
            i princip ingen annan uppgift än att försöka tillfredsställa de
            mest elementära behoven och har därför ingen möjlighet att driva
            exempelvis frågan om rätten att återvända. Resultatet av Unrwas
            hantering av problemet har lett till att 95 % av de 4,4 miljoner
            som Unrwa definierar som flyktingar är födda utanför det som kan
            ses som Israels gränser, den så kallade Gröna linjen, som markerade
            israeliskt territorium före kriget 1967. Flyktingproblemets utveckling
            och att antalet flyktingar ökat så drastiskt var inget som kunde
            tas i beaktande eller förutses då resolution 194 genomdrevs i
            FN:s generalförsamling. I resolution 242 (som är bindande då de
            kommer från FN:s säkerhetsråd), står det om en rättvis lösning
            på flyktingproblemet. Vagheten i formuleringen och att man undviker
            att yrka på rätten att återvända visar att även FN tycks ha konstaterat
            det omöjliga i att implementera resolution 194.
          </p>
          <p xml:id="i-DAGb8mKLP5Je5U6E5G5aGJ">
            I dag bör dock de berörda parterna fråga sig vad en palestinsk
            stat ska ha för syfte om flyktingarna skall återvända exakt till
            den plats varifrån de kom eller stanna där de bor. Vilka skall
            då bo i den nybildade staten Palestina? Rimligtvis är en palestinsk
            stat en del av lösningen på flyktingproblemet även om flyktingarna
            också ska vara berättigade till kompensation för förlorad egendom.
            Från israeliskt håll vore det omöjligt att acceptera att 4,4 miljoner
            flyktingar skulle ges möjligheten att villkorslöst återvända till
            sina hem för att de av Unrwa definieras som flyktingar. Att Israel
            är ett litet land (22 000 km 2 ) är bara en av anledningarna.
            Israels rättsliga status som självständig nation ger landet möjlighet
            att utifrån sina egna lagar, precis som alla andra länder, besluta
            om vilka regler som skall gälla för medborgarskap och invandring.
            Om Israels rätt att fatta beslut ifrågasätts av andra stater eller
            FN, som dessutom skulle fatta besluten åt Israel (t.ex. att tvingas
            ta emot ett stort antal flyktingar) så har landet förlorat sin
            självständighet och därmed i princip demonterats.
          </p>
          <p xml:id="i-RZv2pWpdqk5WrAzPuGafdy">
            I dag är den palestinska rösten kluven. De finns de som anser
            att det borde ligga i palestiniernas intresse att Unrwa läggs
            ner eller inordnas under UNHCR. Visserligen skulle det leda till
            att definitionen på vem som är palestinsk flykting ändras och
            antalet palestinier med flyktingstatus skulle minska drastiskt.
            UNHCR:s definition skulle bland annat innebära att alla de palestinier
            som på ett eller annat sätt deltagit i motstånd mot den israeliska
            armén och därmed hamnat i kategorin kombattanter automatiskt förlorat
            sin flyktingstatus. Dessutom skulle de flesta flyktingarna på
            Västbanken och Gaza ses som så kallade internflyktingar, alltså
            som någon som tvingades lämna sitt hem men inte har passerat en
            internationell gräns. Detta har sin grund i att de linjer som
            skiljer Israel från Gazaremsan och Västbanken ännu inte är internationellt
            erkända gränser. Även om en palestinsk stat bildas skulle många
            förlora sin flyktingstatus, då flyktingarna skulle förväntas bli
            medborgare i den nybildade staten Palestina. Dessa ändringar skulle
            leda till att antalet palestinier definierade som flyktingar enligt
            UNHCR skulle minska till strax under en miljon. Ändå finns det
            palestinier som anser att det vore en effektiv omväg till att
            ge alla 4,4 miljoner flyktingar möjligheten till rätten om återvändande,
            då UNHCR anses vara en mycket starkare organisation med större
            möjligheter att genomföra och fatta beslut. Det är också uppenbart
            att de palestinska flyktingarna går miste om en rad rättigheter
            genom att inte skyddas av UNHCR. I flertalet länder har flyktingar
            som bor utanför lägret inte tillgång till sjukvård och utbildning
            då det är något som förutsätts tillhandahållas av de värdländer
            där de befinner sig. Unrwa ser sig inte förpliktigat att hjälpa
            människor som bor och arbetar utanför flyktingläger. Majoriteten
            av palestinierna anser dock fortfarande att just det faktum att
            antalet flyktingar som hanteras av Unrwa dagligen ökar genom nya
            födslar på sikt kommer att stärka Unrwa, och ge organisationen
            större möjligheter att genomdriva kravet på rätten att återvända.
            Varje år ökar de palestinska flyktingarna med 10 000 nya flyktingar
            enligt Unwras egna siffror. En flykting som lämnar boendet i flyktingläger
            är inte berättig till stöd från Unrwa för denna process. Detta
            betyder att få palestinier har möjlighet att lämna flyktinglägret
            och att pressen på värdländerna att lösa problemet är mycket låg.
            Unrwa försöker inte att hitta alternativ placering till flyktingarna.
            Den enda lösning som Unrwa stödjer är att sända flyktingarna till
            Israel. Eftersom en sådan lösning betyder att Israel förlorar
            sin nödvändiga karaktär av judisk stat, kommer denna lösning aldrig
            att accepteras av Israel och därmed kommer problemet att kvarstå.
            Unrwa har förvandlats från hjälporganisation till en politisk
            spelbricka i arabvärldens kamp mot Israel.
          </p>
          <p xml:id="i-9sdKXg76MqVXt69rBWDEaK">
            Då FN varit en central aktör i Mellanöstern sedan staten Israel
            bildades och även varit den organisation som genom Unrwa konserverat
            det palestinska flyktingproblemet under drygt 57 år, borde FN
            också kunna vara den drivande kraften i att finna en lösning.
            Varför skulle egentligen en grupp flyktingar särbehandlas? Och
            vad var det ursprungliga syftet med Unrwa? En möjlig och genomförbar
            lösning är att en palestinsk stat med hjälp av FN absorberar de
            palestinska flyktingar som önskar bli medborgare, precis som Israel,
            sedan statens grundande, tagit emot judiska flyktingar och givit
            dem medborgarskap. De palestinska flyktingarna som väljer att
            inte flytta till Palestina skall ha rätten att få medborgarskap
            i andra länder i enlighet med dessa länders invandringslagar.
            Samtidigt som FN:s medlemmar bör ge den tänkta palestinska staten
            all den hjälp som behövs för att skapa ett ordnat samhälle med
            starka demokratiska organisationer, skall även de flyktingar som
            kan påvisa att de förlorat egendomar, eller på annat sätt är berättigade
            till kompensation, få ersättning. Kompensationen bör betalas av
            dem som varit delaktiga i tillkomsten av det palestinska flyktingproblemet
            och dess konservering. Det gäller de som deltog i kriget 1948
            inklusive Israel och alla de övriga länder som bidragit till att
            en lösning hittills inte blivit möjlig. Det är knappast rimligt
            att ställa krav på de flyktingar som oförskyllt sitter i läger.
            Däremot måste det palestinska ledarskapet, oavsett vilka de består
            av, förlika sig med att följden av en palestinsk stat också bland
            annat innebär ansvaret för de palestinska flyktingarna.
          </p>
          <p xml:id="i-HUNK1PQeFwtM9J96qhEqG3">
            Flyktingarnas situation leder till att hat utvecklas och att
            försoning är utom räckhåll. I Jordanien där palestinier beviljas
            medborgarskap är försoningsviljan betydligt större. Det är mycket
            lättare att integrera de palestinska flyktingarna i arabländerna
            där de nu bor eftersom de har samma språk, samma religion, samma
            traditioner och historiskt sett är samma folk. Alla civiliserade
            länder som tar emot flyktingar försöker att se till att dessa
            människor integreras i samhället. Målet är att andra och tredje
            generationen ska uppleva värdlandet som sitt eget land. På detta
            sätt undviks många konflikter. Alla människors rättigheter till
            ett värdigt liv kan uppnås. Många länder har lagar och regler
            som medför att en flykting kan få medborgarskap efter ett antal
            år av laglig vistelse i landet, om han så önskar.
          </p>
          <p xml:id="i-GfRvzSKKm6GXdQTKfmenkY">
            Sverige har långvariga traditioner att stödja mänskliga rättigheter
            i olika delar av världen. Likaså har Sverige goda relationer med
            flertalet arabiska länder. Sverige är också aktiv medlem i FN
            och EU. Med de erfarenheter som finns idag kan Sverige arbeta
            för att palestinska flyktingar som har varit bosatta i olika arabländer
            under mer än femtiosju år skall få möjligheter att få medborgarskap
            i respektive land. På detta sätt kan Sverige bidra till förbättrade
            levnadsförhållanden för palestinska flyktingar och samtidigt öka
            möjligheten att uppnå en fredlig uppgörelse i IsraelPalestina-konflikten,
            som vi alla längtar efter.
          </p>
        </div>
        <div xml:id="i-X5FoBYzX9GuEmFeeRr1vtn" type="motSignatures">
          <list xml:id="i-5oS1iH6aXicNYv7qS6P91U">
            <item xml:id="i-NABVHVLoZnaHdMnZD1HDEn" who="i-TECanR77Prb79DHwPvLitN">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
