<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-ubu-00546">
  <teiHeader>
    <fileDesc>
      <titleStmt>
        <title>Högskolans regionalpolitiska betydelse, m. m.</title>
        <author corresp="i-WCrN5vpCNm6z9SvfXfby4e">Alf Svensson (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Högskolans regionalpolitiska betydelse, m. m.</title>
          <idno type="rdwebb">G902ub546</idno>
          <rs type="number">ub546</rs>
          <orgName type="comitteeAbbreviation">ubu</orgName>
          <ref type="dokument_url_text">http://data.riksdagen.se/dokument/G902ub546/text</ref>
          <ref type="dokument_url_html">http://data.riksdagen.se/dokument/G902ub546</ref>
          <ref type="dokumentstatus_url_xml">http://data.riksdagen.se/dokumentstatus/G902ub546</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ThgnsoJ44nVW3Hq3cEukA3" type="signed"/>
        <correspContext corresp="i-ThgnsoJ44nVW3Hq3cEukA3">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_ub_546/mot_198586_ub_546-001.pdf"/>
      <div type="motHeader" xml:id="i-MjWYm41hNUpxJaWLC5LhJM">
        <div type="motTitle" xml:id="i-6VTzsThEk8wzdXTKKK99dr"/>
        <div type="motSubmissionInfo" xml:id="i-ASwStFdx7b98kfd8nA9jrZ"/>
      </div>
      <div type="motBody" xml:id="i-AY3kvaLPVZ1dNd46y9TM4S">
        <div xml:id="i-3TiURQcrFmGkJwfSg3FuZw">
          <p xml:id="i-BKjPUCKBBmVRB5R5dPR7cZ">
            Motion till riksdagen 1985/86:Ub546
          </p>
          <p xml:id="i-XaTnCw4JvXBu1Q1cf7Fx7Q">
            Alf Svensson (c) Högskolans regionalpolitiska betydelse, m. m.
          </p>
          <p xml:id="i-Avv4QScNeBPA96FcYmHq8n">
            Under senare år har åter den regionala obalansen ökat. De stora
            tätorterna blir allt större, och landsbygd och glesbygd avfolkas.
            Det är också alldeles påtagligt att befolkningskoncentrationen
            sker runt våra lands utbildnings- och kunskapscentra. En större
            decentralisering av utbildningen skulle förmodligen vara en av
            de bästa regionalpolitiska insatser som regering och riksdag kunde
            föra för att aktivt och med gott resultat motverka den tilltagande
            regionala obalansen. Självfallet är det varken görligt eller rimligt
            att i första hand betrakta utbildningssektorn som ett regionalpolitiskt
            styrmedel, men det är verkligen inte heller acceptabelt att bortse
            ifrån den svårersättliga regionalpolitiska roll som utbildnings-
            och kunskapscentra spelar. Universitetens uppgift att vara forsknings-
            och utvecklingscentra är odiskutabel. De regionala högskolorna
            skall emellertid inte behöva uppfat- tas som konkurrenter till
            de stora etablerade universiteten utan snarast som komplement
            till dessa. De regionala högskolorna bör kunna och kan så att
            säga också vara inkörsporten till de mera omfattande och forskningsinriktade
            studier, som enbart kan erbjudas på ett litet antal orter i vårt
            land. De små högskolorna kan tack vare sin närhet till de studerande
            fånga upp studiein- tresse från grupper som skulle ha utomordentligt
            svårt att lämna bostadsor- ten för att bedriva sina studier. I
            regeringens budgetproposition står följande:
          </p>
          <p xml:id="i-NjpZLBSAZyYDycm5t4z6ok">
            De mindre högskolorna är av särskild betydelse för en geografisk
            spridning av tillgången på kvalificerade utbildningar. Därmed
            bidrar de inte bara till en utjämning av utbildningsklyftorna
            i landet utan också till att tillgodose behovet av utbildad arbetskraft
            utanför universitetsorterna.
          </p>
          <p xml:id="i-ScMBv3RzHN7rPWKwj5wBQ2">
            I dessa positiva ord och omdömen är det synnerligen lätt att
            instämma. De besparingskrav som regeringen under de senaste åren
            riktat mot högskolorna har emellertid ingalunda underlättat uppgifterna
            för högskolorna att sprida den kvalificerade utbildningen, att
            utjämna utbildningsklyftor och att motsvara regionens önskemål
            om och krav på för näringslivet anpassad utbildning. Årets budgetproposition
            innehåller förslag som otvetydigt, minst sagt, kan komma att äventyra
            mindre högskolors framtida existens. Sverige, som är utomordentligt
            starkt beroende av omvärlden, måste framsynt kunna konkurrera
            på exportmarknaden. Detta kräver att utbild- ningssektorn ständigt
            vaket inmutar nya kunskapsområden och anpassar och fördjupar utbildningen.
            I dag efterfrågas ivrigt arbetskraft med gedigna och
          </p>
          <pb facs="riksdagen-motions-pdf/data/198586/mot_198586_ub_546/mot_198586_ub_546-002.pdf"/>
          <p xml:id="i-CfkjpRLBRyST3i3d9FfvrS">
            specialinriktade tekniska kunskaper. Det finns all anledning
            att ifrågasätta budgetpropositionens förslag att inte utöka antalet
            utbildningsplatser för civilingenjörer. Det är emellertid att
            hålla sig med en för snäv verklighetsbild att tro att den hårdnande
            internationella konkurrensen skall mötas enbart med tekniker-
            och ingenjörsutbildning. Vi behöver bättre än hittills lära oss
            förstå andra länders livsstil, kulturmönster, mentalitet och sätt
            att leva och värdera. Självfallet måste vi också kunna kommunicera
            med andra folk rent språkligt, för att vi från vårt lilla språkområde
            skall kunna så att säga konkurrera på lika villkor. En grundförutsättning
            för att svensk ungdom skall ha meningsfulla och produktiva arbetsuppgifter
            i morgondagens Sverige är således att ungdomar- na motiveras till
            och får möjligheter att skaffa sig gedigen och tidsenlig kunskap
            och utbildning. Det behöver inte vara en hemlighet för någon att
            den ungdom i Västeuropa som i dag går arbetslös är den outbildade
            ungdomen. Det är också allmänt omtalat att den snabba utvecklingen
            med datorer och robotar än mer kommer att sortera bort monotona
            och tunga arbetsuppgifter, men sannolikt erbjuda kvalificerade
            arbetsuppgifter i stället. Det är angeläget att med kraft understryka
            att ett lands skolväsen och utbildningssektor måste byggas målmedvetet
            och långsiktigt. Skolmiljön och skolstandarden måste vara av den
            kvaliteten att eleverna känner engage- mang och motivation och
            förmår tillgodogöra sig undervisningen. Individu- aliseringen
            — intresset för varje elev — måste kunna vara så omfattande att
            varje elev får den vägledning och uppmärksamhet att alla förutsättningar
            finns för att eleven skall hamna rätt i sin utbildning. Man kan
            med fog fråga sig om några grundskoleelever någonsin tidigare
            varit i större behov än dagens av att få de kvalitativt bästa
            grundkunskaper för att med dessa som bas skaffa sig en utbildning
            som kan ge livet allsidigt och meningsfullt innehåll. Det kan
            således, utifrån detta synsätt, inte vara ekonomiskt framsynt
            att utsätta utbildningssektorn för besparingar. Skolan måste möta
            morgondagens krav. Det är därför nödvändigt att klassernas storlek
            minskar, att fortbildningen av lärare, som måste betraktas som
            kraftigt eftersatt, avsevärt ökar och att den mest moderna och
            effektiva pedagogik nyttjas. Vid sidan om behovet av att undervisningens
            kvalitet anpassas till dagens krav och samtidigt förbättras märks
            krav på att de allt fler elever som kommer från splittrade miljöer
            får större uppmärksamhet och omtanke av lärare. Det kan således
            inte vara acceptabelt att minska lärarutbildningen i den omfattning
            som regeringspropositionen föreslår. Från högskolan i Jönköping
            utgör lärarutbildningen basen. Elever till lärarutbildningen i
            Jönköping rekryteras från alla de närliggande länen. Att lägga
            ned lärarutbildningen i Jönköping skulle odiskutabelt vara till
            förfång för en utomordentligt stor region och kan inte anses vara
            i överensstämmelse med de krav på nya lärare som inom en nära
            framtid kommer att resas, då en stor del av nuvarande lärarkår
            går i pension. Det bör också erinras om att, rent principiellt,
            det i praktiken knappast är möjligt att under rimlig och acceptabel
            tid ersätta den utbildning som föreslås nedlagd med annan lika
            omfattande utbildning.
          </p>
          <p xml:id="i-PqpQydS5aEhMqh91m8pwMy">
            Mot. 1985/86 Ub546
          </p>
          <pb facs="riksdagen-motions-pdf/data/198586/mot_198586_ub_546/mot_198586_ub_546-003.pdf"/>
          <p xml:id="i-XRW2kSjuaHut3duJSnm4F4">
            Hemställan Mot. 1985/86 Ub546
          </p>
          <p xml:id="i-2Ks8c1yjSk3gBAf342px1N">
            Mot bakgrund av ovanstående hemställs 1. att riksdagen beslutar
            uttala sig för ett bibehållande av lärarut- bildningen vid Jönköpings
            högskola, 2. att riksdagen som sin mening ger regeringen till
            känna vad som i övrigt anförts angående utbildningssektorns regional-
            och arbets- marknadspolitiska betydelse.
          </p>
          <p xml:id="i-SUYQCWYca38TeketAAndo">
            Stockholm den 24 januari 1986
          </p>
          <p xml:id="i-2GHc7i1uZgCdWGmMcR1gyY">
            Alf Svensson (c)
          </p>
        </div>
      </div>
    </body>
  </text>
</TEI>
