<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00276">
  <teiHeader>
    <fileDesc>
      <titleStmt>
        <title>Lätta vapen</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lätta vapen</title>
          <idno type="rdwebb">GZ02U276</idno>
          <rs type="number">U276</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U276/text</ref>
          <ref type="dokument_url_html">http://data.riksdagen.se/dokument/GZ02U276</ref>
          <ref type="dokumentstatus_url_xml">http://data.riksdagen.se/dokumentstatus/GZ02U276</ref>
          <ref type="doc">http://data.riksdagen.se/fil/4F145269-EDE6-42D3-B566-162E35209769</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QpeR646yXRi9iiJj6x5VU3" type="signed"/>
        <correspContext corresp="i-QpeR646yXRi9iiJj6x5VU3">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-XSuWURvcJRjSbVSYUBBuD2"/>
        </correspContext>
        <correspAction xml:id="i-2WqZebTpGUr3w3UjEsGKZD" type="numbering">
          <date when="2011-10-06"/>
        </correspAction>
        <correspAction xml:id="i-5nmeiuyq2mL7ufwBPwxjW1" type="submission">
          <date when="2011-10-04"/>
        </correspAction>
        <correspAction xml:id="i-NDT2RaZ6aagJTDsunZJwYa" type="transfer">
          <date when="2011-10-02"/>
        </correspAction>
        <correspAction xml:id="i-U1aNacPZdxjAPZiksg8wix" type="assigned"/>
        <correspContext corresp="i-U1aNacPZdxjAPZiksg8wix">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-4GsVVqry1xQmrVovizrRPY">
            Förslag till riksdagsbeslut
          </head>
          <list style="ol">
            <item xml:id="i-Rct3qCJT8xRaju1QCAPxF3">
              Riksdagen tillkännager för regeringen som sin mening vad som
              anförs i motionen om att öka öppenheten så att man kan urskilja
              hur stor andel av Sveriges vapenexport som utgörs av lätta vapen.
            </item>
            <item xml:id="i-KQzBDcnUV5dkvWuhAeRarC">
              Riksdagen tillkännager för regeringen som sin mening vad som
              anförs i motionen om att öka restriktiviteten i beviljandet av
              exporttillstånd för lätta vapen.
            </item>
            <item xml:id="i-GzXo1Umk7VrAwGxXiUMrpG">
              Riksdagen tillkännager för regeringen som sin mening vad som
              anförs i motionen om att upprätta en nationell strategi för hantering
              av lätta vapen.
            </item>
          </list>
        </div>
        <div type="motContent">
          <head xml:id="i-RXGcHKYscrrBaJbDwktCrz" type="h1">
            Motivering
          </head>
          <p xml:id="i-EDSFC4EPjQWfDYfTfmVgD9">
            Det är inte främst stridsvagnar, ubåtar och stridsflygplan, utan
            automatkarbiner, granatgevär och pansarskott som används i de
            krig som rasar i världen. Mängder av sådana lätta, bärbara, vapen
            florerar på den svarta marknaden, och när en konflikt bryter ut
            strömmar dessa vapen mot den nya krigsskådeplatsen. Många gånger
            sätts sedan dessa lätta vapen i händerna på barn och därmed får
            konflikten en extra hänsynslös dimension.
          </p>
          <p xml:id="i-FjS5MPY1HowkB9adQp2UpU">
            Sedan 1990 har mer än 3 miljoner människor dödats i väpnade konflikter.
            Två miljoner av dessa krigsoffer utgörs av barn. Det dör alltså
            betydligt fler barn än soldater i dagens krig.
          </p>
          <p xml:id="i-Bsvmc7z2DVagz3jiUtHALy">
            Det uppskattas att det idag finns omkring 639 miljoner lätta
            vapen i världen; ett vapen för var tionde människa. Varje år produceras
            dessutom 8 miljoner nya. Situationen är allvarlig. En halv miljon
            människor dödas varje år av lätta vapen. Det vill säga mer än
            1 300 människor per dygn eller en person varje minut. Av dessa
            dödas 300 000 i väpnade konflikter. Om man ser till den ödeläggelse
            de orsakar, skulle lätta vapen faktiskt kunna beskrivas som massförstörelsevapen,
            sade FN:s generalsekreterare Kofi Annan vid millennietoppmötet
            i september 2000. Någon exakt eller universell definition av begreppet
            lätta vapen finns inte. Men vanligtvis avses sådana vapen som
            kan bäras av en eller ett fåtal personer.
          </p>
          <head xml:id="i-VpGidB3cqrVtZJcRSGTXC8" type="h2">
            Internationellt pådrivande
          </head>
          <p xml:id="i-26sG4RLfvWjiF1nivXWhEC">
            På den internationella arenan är Sverige ett föredöme som med
            pondus verkat för en stärkt kontroll av handeln med lätta vapen.
            Sverige har i dessa sammanhang intagit ett progressivt förhållningssätt.
          </p>
          <p xml:id="i-M3WWxYzgUvJXdRygMa9AX1">
            I samband med att Sverige hade ordförandeskapet i EU, andra halvåret
            2009, var Sverige pådrivande när det gäller att samordna EU:s
            politik på området inför den första FN-konferensen om lätta vapen
            2001.
          </p>
          <p xml:id="i-YBKDxE2YND1t1JHzQ9hCuf">
            Det var fråga om en politik som bland annat gick ut på att man
            inte bara bör fokusera på den illegala handeln utan även måste
            kontrollera den legala handeln med lätta vapen bättre. Den legala
            handeln står ju faktiskt för uppemot 90 procent av den totala
            handeln. Sverige lyfte även fram vikten av att stärka exportkontrollen
            av lätta vapen och införa särskilda kriterier som tar hänsyn till
            exempelvis mänskliga rättigheter i FN:s handlingsprogram.
          </p>
          <p xml:id="i-B6HWj9AdA69nzzBUW4tgvy">
            Sverige och EU betonade dessutom vikten av ökad öppenhet och
            att medlemsstaterna rapporterar exporten i nationella rapporter.
          </p>
          <p xml:id="i-Mna8H1NMmBQkrbPn8k4Zhy">
            Sverige har gett stora bidrag till olika lätta vapenrelaterade
            projekt över hela världen, till exempel insamling och förstöring
            av vapen samt demilitarisering och återanpassning av före detta
            soldater. Man har även gett stöd till enskilda organisationer
            för deras lätta vapenarbete, exempelvis till Saferworld i London,
            Small Arms Survey i Genève och Sipri i Stockholm. UD har också
            medverkat som observatör i det svenska lätta vapennätverket Sansa.
          </p>
          <p xml:id="i-Uc6Ajt5FNJXpNGfK4DXDhP">
            De senaste åren har problematiken med lätta vapen också berörts
            i regeringens årliga skrivelse om krigsmaterielexporten. I skrivelsen
            för 2001 står följande att läsa:
          </p>
          <p xml:id="i-Dfn2K5J5Y7BsFSDqc7VCZd">
            Sverige arbetar tillsammans med andra länder för verkningsfulla
            åtgärder mot spridningen och användningen av lätta vapen.
          </p>
          <p xml:id="i-XCZ4RC17mGhGhyJemHshK9">
            Flera svenska riksdagsledamöter har också varit internationellt
            engagerade i lätta vapen-frågan och har bland annat deltagit i
            FN-konferenser om lätta vapen. Riksdagsledamöterna har också utbytt
            erfarenheter och strategier inom ramen för The Parliamentary Forum
            on Small Arms and Light Weapons, ett forum som Kristna Fredsrörelsen
            har stöttat aktivt och som samlar parlamentariker från hela världen.
          </p>
          <head xml:id="i-wctSRFX7cz34coFND8uQb" type="h2">
            Bristande nationell implementering
          </head>
          <p xml:id="i-3QGHTYf7vTk3jvrw77KvsN">
            Dessvärre bleknar de svenska insatserna när vi studerar situationen
            på hemmaplan.
          </p>
          <p xml:id="i-5wkLgBgkGuEFhbW5g8meof">
            Sverige lever i många avseenden inte upp till flera krav som
            FN ställer på medlemsländerna. De insatser Sverige gör på det
            internationella planet riskerar därför att motverkas av en bristfällig
            uppfyllelse av våra åtaganden. Nedan följer några exempel på den
            svenska inkonsekvensen mellan internationell retorik och nationell
            praktik.
          </p>
          <p xml:id="i-LZ4GKUR1QT4nHnjzkGZPPa">
            I FN:s handlingsprogram från 2001 står att länderna ska öka öppenheten
            för att kunna bekämpa den illegala handeln med lätta vapen. Sverige
            är såväl nationellt som internationellt en varm förespråkare av
            ökad öppenhet. I regeringens skrivelse om vapenexport framgår
            att regeringen har som målsättning att visa största möjliga öppenhet
            i redovisningen av den svenska krigsmaterielexporten, och har
            kontinuerligt sökt förbättra redovisningen i syfte att verka för
            ökad öppenhet.
          </p>
          <p xml:id="i-Y58Y5ddU2SHZnDgbXMjKf7">
            Men den svenska regeringens redovisning av lätta vapen lämnar
            i praktiken mycket övrigt att önska. Sverige redovisar inte import
            av vapen överhuvudtaget och den export som redovisas är så bristfällig
            att det inte går att särskilja vad som avser lätta vapen och vad
            som är annat än krigsmateriel.
          </p>
          <p xml:id="i-AAdZaavcQmQPCerdKVWZdF">
            Enligt handlingsprogrammet ska staterna också säkerställa en
            tillförlitlig märkning av varje vapen för att kunna garantera
            möjligheten att spåra varje vapen och ställa leverantörer till
            svars om vapen förekommer i strid med internationella överenskommelser.
          </p>
          <p xml:id="i-JGbjbv9YsAdx9ht7ffKz2f">
            Sverige har internationellt drivit på för ett globalt instrument
            som reglerar märkning. Men nationellt har Sverige inte några som
            helst lagstadgade krav på märkning av producerade, utförda och
            införda vapen och ammunition, utan lämnar det åt industrin själv
            att besluta om detta.
          </p>
          <p xml:id="i-Y2WyQB1a7rKoWxtq1JRWUx">
            Enligt FN:s handlingsprogram om lätta vapen åtar sig staterna
            att etablera och upprätthålla ett effektivt system för import
            av lätta vapen. Men Sverige har, trots åtagandena i handlingsprogrammet,
            ännu inte infört vare sig lagar eller riktlinjer för import av
            krigsmateriel klassade som lätta vapen. Bristen på riktlinjer
            resulterade i att Sverige mellan åren 2000 och 2004 kunde importera
            krigsmateriel, inklusive ammunition, för 46 miljoner kronor från
            Israel, trots att exporten dit är förbjuden.
          </p>
          <head xml:id="i-CHXLtLgvdbNj7ob6AL7R5n" type="h2">
            Behovet av en nationell strategi
          </head>
          <p xml:id="i-N4CQ9JQpWdzmZaiRLV45if">
            I FN:s handlingsplan om lätta vapen som antogs 2001 uppmanas
            varje land att utarbeta institutionella strukturer som kan samordna
            och hålla ihop policyer, forskning och uppföljning av olika aktiviteter
            som ett land genomför för att hindra den okontrollerade spridningen
            av lätta vapen. Mer än 20 länder har därefter utarbetat nationella
            handlingsplaner, så kallade National Action Plans, dock inte Sverige.
          </p>
          <p xml:id="i-HHYA2BjhMWEfydqqtTP73b">
            Försvarsmakten genomförde under våren 2007 en granskning av det
            lätta vapenarbetet inom Sverige med särskilt fokus på Försvarsmaktens
            arbete. En lång rad representanter för myndigheter och organisationer
            har intervjuats under projektets gång. En av de centrala slutsatserna
            från granskningen är att det finns en stor efterfrågan på en nationell
            strategi inom dessa grupper.
          </p>
          <p xml:id="i-X5sM1m7PUfujf3XsTcHv6P">
            Sverige bör därför utveckla en nationell strategi, i brett samarbete
            med allmänhet och det civila samhället, kring lätta vapen. Det
            ska vara en strategi som tydliggör svenska strävanden inom området
            och som möjliggör uppföljningar och utvärderingar av svenska positioner
            och åtgärder.
          </p>
        </div>
        <div type="motSignatures">
          <list>
            <item xml:id="i-WD8rKuEgUZfzD6rXRettK" who="i-2EZPhWWR7yHztg3zN2aNvh">
              Peter Rådberg (MP)
            </item>
            <item xml:id="i-FTJGUUhzoNM69cq7AqQYNF" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-WDZ3PAyJBYm2omqm7X6U35" who="i-FeVXF7pVocmUfQoPXGuJKR">
              Valter Mutt (MP)
            </item>
            <item xml:id="i-W5y43Wa2FQx8GrE4t5Z83b" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-VjR3nHGBN5F7Be9fjBHqs3" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-JFvG2fYXeCRs5ZXb4SXTzd" who="i-XSuWURvcJRjSbVSYUBBuD2">
              Stina Bergström (MP)
            </item>
          </list>
        </div>
      </div>
    </body>
  </text>
</TEI>
