<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-TU-00427">
  <teiHeader>
    <fileDesc>
      <titleStmt>
        <title>Kommunernas utbyggnad av bredband m.m.</title>
        <author corresp="i-D6pTBvn9TaGwrvt4eGjtdS">av Kenneth Lantz (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunernas utbyggnad av bredband m.m.</title>
          <idno type="rdwebb">GT02T427</idno>
          <rs type="number">T427</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GT02T427/text</ref>
          <ref type="dokument_url_html">http://data.riksdagen.se/dokument/GT02T427</ref>
          <ref type="dokumentstatus_url_xml">http://data.riksdagen.se/dokumentstatus/GT02T427</ref>
          <ref type="doc">http://data.riksdagen.se/fil/6F58DE51-4E76-4C21-8646-C0F929156E78</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-D6pTBvn9TaGwrvt4eGjtdS</idno>
            <name>Kenneth Lantz</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5KSHzUpCKAj3i6ZgLUHC4j" type="signed"/>
        <correspContext corresp="i-5KSHzUpCKAj3i6ZgLUHC4j">
          <note type="signatory" corresp="i-D6pTBvn9TaGwrvt4eGjtdS"/>
        </correspContext>
        <correspAction xml:id="i-BBjDNCiSTgiq1PG4nAfdWc" type="referral">
          <date when="2005-10-13"/>
        </correspAction>
        <correspAction xml:id="i-JEfGXmvW2kBwspjPeaDBbH" type="dismissal">
          <date when="2005-10-13"/>
        </correspAction>
        <correspAction xml:id="i-J1f6kALPKAJ2MYK65P5Noa" type="submission">
          <date when="2005-10-05"/>
        </correspAction>
        <correspAction xml:id="i-fGXYJkv3bhWcnuhinrNjY" type="assigned"/>
        <correspContext corresp="i-fGXYJkv3bhWcnuhinrNjY">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_T_427/mot_200506_T_427-0001.pdf"/>
      <div xml:id="i-5VPRmXkCai4mXhzi5pAWx7" type="motHeader">
        <div xml:id="i-Wbjkgnhqsswhoyf1a8z7ch" type="motTitle"/>
        <div xml:id="i-BkzpRxf8RK6Q7UQgCCwJnq" type="motSubmissionInfo"/>
      </div>
      <div xml:id="i-KhbwBJ3WwWWH23XGYWYKVT" type="motBody">
        <div xml:id="i-MGGZbskd6dF6uEX8cZcUUx">
          <p xml:id="i-DYpJVEHBBgtRWnn5ASDizR">
            2005/06 mnr: T427 pnr: kd875
          </p>
          <p xml:id="i-BTRvYFqV3PmU7bKcCxf16i">
            Motion till riksdagen 2005/06:T427
          </p>
          <p xml:id="i-3sk5Bn14hnApcaKdbaQoTF">
            av Kenneth Lantz (kd)
          </p>
          <p xml:id="i-Kt4VsYM49qQPjQAzjts8xf">
            Kommunernas utbyggnad av bredband m.m.
          </p>
          <p xml:id="i-2nJ6QiRXAgPYHJcV61G4YC">
            Förslag till riksdagsbeslut
          </p>
          <p xml:id="i-TMB7XS8L4eVcueNQe75DHa">
            1. Riksdagen tillkännager för regeringen som sin mening vad i
            motionen anförs om att tydliggöra att kommunerna ej skall bygga
            konkurrerande stadsnät där alternativ redan finns. 2. Riksdagen
            tillkännager för regeringen som sin mening vad i motionen anförs
            om att uppdra åt Post- och telestyrelsen att se över kommunernas
            bredbandsutbyggnad och föreslå åtgärder för att förhindra ett
            fortsatt missbruk av offentliga medel.
          </p>
          <p xml:id="i-Ei8twTYUkpchPBeZdGhdPg">
            Motivering
          </p>
          <p xml:id="i-76kfT9gbKTFcSZKP3YxGzh">
            EU-kommissionen har godkänt att viss utbyggnad av bredbandsnät
            kan vara av sådan karaktär att offentlig finansiering kan anses
            vara berättigad. Det förutsätter att ett antal kriterier är uppfyllda
            för att inte snedvrida konkurrensen på området:
          </p>
          <p xml:id="i-Ea1jfgQ8Nj3RwB7ay5sohw">
            . Utbyggnaden av bredbandsnätet får endast ske i glesbygdsområden.
            . Det offentliga stödet skall finansiera en öppen struktur och
            inte gå till att erbjuda slutkunderna olika former av tjänster.
            . Konkurrerande operatörer måste erbjudas möjlighet att hyra svartfiber
            för att kunna erbjuda slutkunderna alternativ. . Bredbandsnätet
            får inte favorisera en särskild teknologi framför en
          </p>
          <p xml:id="i-ADdhp3iwRusvkoUNWQKxQu">
            annan — detta för att så många operatörer som möjligt skall kunna
            hyra svartfiber.
          </p>
          <p xml:id="i-XXC9YNfnF1V4usXVd7GgAj">
            Detta är tydliga riktlinjer för vilken rätt stat och kommun har
            att engagera sig i bredbandsutbyggnaden. Dessvärre så lever många
            svenska kommuner inte upp till dessa riktlinjer utan engagerar
            sig i uppbyggnaden av subventionerade kommunala stadsnät. Skattemedel
            används alltså felaktigt.
          </p>
          <pb facs="riksdagen-motions-pdf/data/200506/mot_200506_T_427/mot_200506_T_427-0002.pdf"/>
          <p xml:id="i-RC8MqpeFT3xyySAryJLQ1b">
            2005/06:T427
          </p>
          <p xml:id="i-AnhyhG44XpyF4e1EmNadyc">
            Dessa stadsnät byggs inte sällan parallellt med befintliga nät
            i tätorter. Man kan dessutom se en trend mot en ökad vilja hos
            stadsnätsbolagen att klättra längre upp i värdekedjan och erbjuda
            slutkunderna tjänster av olika slag. Stadsnätens val av teknik
            kan också få effekten att konkurrerande operatörer utestängs.
            Som exempel kan nämnas att det inte är tekniskt möjligt för flera
            operatörer att samtidigt distribuera så kallad IP-TV till ett
            och samma hushåll. Dessa förhållanden kan knappast anses stå i
            överensstämmelse med EU-kommissionens kriterier för godkännande
            av offentligt finansierad bredbandsutbyggnad. Jag ser en risk
            i att olika kommuner aktivt tar plats på en marknad som redan
            är under utveckling och där ett antal kommersiella aktörer konkurrerar
            om att få leverera bredbandstjänster. Det finns också kommuner
            med kommunala elnätsbolag som använder dessa bolag för att också
            etablera televerksamhet med utgångspunkt i de monopol som finns
            inom elnätsområdet. Jag ifrågasätter om det verkligen ligger i
            det kommunala uppdraget att bygga parallella bredbandsnät och
            med hjälp av subventioner konkurrera med de kommersiella aktörerna.
            I en interpellationsdebatt under våren 2005 uttryckte infrastrukturminister
            Messing att hon väldigt noga följer hur kommunerna hanterar de
            stöd och villkor som ingår i bredbandssatsningen. Ministern ansåg
            då att ett kommunalt bolag är med och konkurrerar på en
          </p>
          <p xml:id="i-854fj8rPsyb9udBdQt4qFT">
            marknad och ska då leva upp till samma konkurrenskriterier som
            andra aktörer. I kammardebatten angav hon också att hon skulle
            ställa en konkret fråga till Post- och telestyrelsen om man utifrån
            de uppdrag och det underlag som man i dag har beträffande bredbandsutbyggnaden
            kan ge en försäkran om att man har tittat på de kommunala överklaganden
            som har gjorts och om att man följer de pengar som har fördelats
            och ser efter om de har fördelats på ett rättvist och konkurrensneutralt
            sätt. Ett stort antal svenska kommuner fortsätter dock att bygga
            upp monopolliknande strukturer för bredband runtom i landet. Privata
            nätägare har på ett par år fått orättvis konkurrens från skattesubventionerade
            kommunala stadsnät. Det fortsätter att komma oroväckande signaler
            från flera håll i landet som visar på det orimliga i att kommunerna
            får statsbidrag för att bygga infrastruktur och därmed ta upp
            konkurrensen med privata nätbolag. Stadsnäten skall tillgodose
            att medborgarna ges tillgång till fiber för att kunna koppla upp
            sig på Internet via bredband och på sikt ett antal tjänster i
            form av IP-telefoni och TV-sändningar. Det är en god tanke och
            regeringens intentioner var just att skattesubventioneringen skulle
            påskynda utbyggnaden
          </p>
          <p xml:id="i-4QiHDmx1KNKT64SFZx92VU">
            av fibernätet i glesbygd. Merparten av satsningarna som gjorts
            på stadsnäten ligger dock inom tätortsområden som privata aktörer
            visat intresse för eller där nät redan finns. Regeringens satsning
            har således lett till att skattebetalarna finansierat utbyggnaden
            av parallella nät i stället för nya nät till glesbefolkade områden.
            I många fall har alltså stadsnäten byggts upp som konkurrenter
            till privata nät. Detta kan inte vara regeringens avsikt. Därför
            borde nu Post- och telestyrelsen få uppdraget att redovisa nuläget
            beträffande kommunernas bredbandsutbyggnad samt att de ska föreslå
            åtgärder för att stävja det missbruk som kan skönjas i denna verksamhet.
          </p>
          <pb facs="riksdagen-motions-pdf/data/200506/mot_200506_T_427/mot_200506_T_427-0003.pdf"/>
          <p xml:id="i-W8N3LLNhuTTUPUBNK6SMmz">
            Stadsnäten har i flera fall slagit undan benen för privata aktörer
            som velat bygga ut fibernätet eftersom det kommunala nätet bundit
            upp kommunala och landstingsägda företag och organisationer. Skolor,
            daghem, sjukhus, bibliotek, förvaltningar etc. utgör en mycket
            väsentlig del av kundbasen vid nätutbyggnad. Om dessa redan är
            uppkopplade mot ett kommunalt nät saknas ofta incitament för privata
            aktörer att bygga ut nätet till glesbygd eller mindre orter. Ett
            antal kommunala stadsnätsbolag har också valt att på eget initiativ
            ta ett steg längre upp i värdekedjan och vill nu även erbjuda
            tjänsteinnehåll. Det står i strid med de villkor som riksdagen
            satt upp för att man ska få del av statsbidragen. I stället för
            att vara en offentlig aktör som tillgodoser kommuninvånarnas behov
            av att få tillgång till fibernät har stadsnäten snarare kommit
            att bli ett hinder för utvecklingen. Kommunerna skall inte ägna
            sig åt sådana affärer som det privata näringslivet kan sköta.
            Det vore bättre om man satsade skattemedel på de områden där privata
            företag inte vill investera till följd av bristande lönsamhet.
            Tillsammans kan kommunala nät och privata nätägare se till att
            hela Sveriges befolkning snabbare får tillgång till den nya tekniken.
            Men då får inte kommunerna rycka undan förutsättningarna för ett
            sådant samspel genom egen monopoliseringsiver.
          </p>
          <p xml:id="i-2sKm7ia4GBqUShABR9qC2T" type="date">
            Stockholm den 3 oktober 2005
          </p>
          <div xml:id="i-MHirs2grjRN53tgXDfcs1d" type="signatureBlock">
            <p who="i-D6pTBvn9TaGwrvt4eGjtdS" type="signature">
              Kenneth Lantz (kd)
            </p>
          </div>
          <p xml:id="i-6ZM7bVfUj5WUGkcrkNY8AG">
            2005/06:T427
          </p>
        </div>
      </div>
    </body>
  </text>
</TEI>
