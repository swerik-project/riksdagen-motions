<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SkU-02651">
  <teiHeader>
    <fileDesc>
      <titleStmt>
        <title>Harmonisering av momsen inom kultur- och friluftssektorn</title>
        <author corresp="i-Evjo9hsKrPvb3KMyegAipb">av Cecilia Magnusson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2651 av Cecilia Magnusson (M)</title>
          <idno type="rdwebb">H4022651</idno>
          <rs type="number">2651</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H4022651/text</ref>
          <ref type="dokument_url_html">http://data.riksdagen.se/dokument/H4022651</ref>
          <ref type="dokumentstatus_url_xml">http://data.riksdagen.se/dokumentstatus/H4022651</ref>
          <ref type="docx">http://data.riksdagen.se/fil/B9995CD3-0C59-495A-881B-427FC8F8C7F5</ref>
          <ref type="pdf">http://data.riksdagen.se/fil/6A3BC926-69E8-4E0B-B3A0-5B9923E949A4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Qk1umf3gHRjfeF17LcPBpW" type="signed"/>
        <correspContext corresp="i-Qk1umf3gHRjfeF17LcPBpW">
          <note type="signatory" corresp="i-Evjo9hsKrPvb3KMyegAipb"/>
        </correspContext>
        <correspAction xml:id="i-HFLHyan3gdG2VTnGNQUxNL" type="submitted">
          <date when="2016-10-05"/>
          <time when="13:15:28"/>
        </correspAction>
        <correspAction xml:id="i-ReC3g7PxjoXNa36eK5XQLX" type="reviewed">
          <date when="2016-10-05"/>
          <time when="16:47:04"/>
        </correspAction>
        <correspAction xml:id="i-9kTbvA8MUcpftwxgeYMHpE" type="referred">
          <date when="2016-10-14"/>
        </correspAction>
        <correspAction xml:id="i-6ocN7vLb9S9DP78Can2uyV" type="assigned">
          <date when="2017-09-25"/>
          <time when="14:47:27"/>
        </correspAction>
        <correspContext corresp="i-6ocN7vLb9S9DP78Can2uyV">
          <ref type="assignedTo">Skatteutskottet</ref>
        </correspContext>
        <correspAction xml:id="i-AUjFBDLpButmrg4ysFnviC" type="behandlas_i"/>
        <correspContext corresp="i-AUjFBDLpButmrg4ysFnviC">
          <ref type="uppgift">2016/17:SkU25</ref>
          <ref type="ref_dok_id">H401SkU25</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU25</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JCo39UodEQiL7duDV9KBG7" type="motHeader">
        <div xml:id="i-KFHk18Lt3SkXxNis8R7btm" type="motTitle">
          Motion till riksdagen 2016/17:2651 av Cecilia Magnusson (M) Harmonisering
          av momsen inom kultur- och friluftssektorn
        </div>
      </div>
      <div xml:id="i-Frnq8j34HhUJYCPfyruSYG" type="motBody">
        <div xml:id="i-EJRmsQM39EET4rtJtADyjx" type="motProposal" subtype="förslag">
          <head xml:id="i-Hnw8C5uHLnNFjdGMhT3Akn">
            Förslag till riksdagsbeslut
          </head>
          <list xml:id="i-6LCvRrbvykHmePWS2JD2Ep">
            <item xml:id="i-2wBk4ChK8QW6VoFVHotCc8" sortKey="Yrkande 1">
              Riksdagen ställer sig bakom det som anförs i motionen om en översyn
              syftande till att harmonisera momssatserna inom kultur- och friluftssektorn
              och tillkännager detta för regeringen.
            </item>
          </list>
        </div>
        <div xml:id="i-G3VofvEFmqzXE2HLGCrKvZ" type="motContent">
          <head xml:id="i-CPJVk2Jy431y6kqyPN9AiB" type="h1">
            Motivering
          </head>
          <p xml:id="i-RYdLEDJ428YqVaF2kKEfHY">
            Att ge likartade förutsättningar och goda konkurrensvillkor mellan
            olika delar av samhället och över hela landet är en viktig uppgift
            för politiken. Här visas på tre exempel där olika momssatser ställer
            upp hinder, orättvisor upplevs och konkurrensförutsättningarna
            blir olika.
          </p>
          <head xml:id="i-LfKXjoy4RtFYtYmJARU8T3" type="h2">
            Friluftslivet
          </head>
          <p xml:id="i-E7Lwmoj1WvgqphSE1TJhNr">
            Momsen på biljetten till ett friluftsmuseum är 6 % jämfört med
            en guidad naturvandring som beskattas med 25 % moms. Denna skillnad
            bör undanröjas.
          </p>
          <p xml:id="i-Q491GzgQkKHRKdSrB3fdRJ">
            Den svenska friluftsnäringen kopplar direkt och indirekt till
            våra stora och övergripande frågor om jobb, tillväxt, skatt och
            infrastruktur. Det är en omistlig del av de kulturella och kreativa
            näringarna som omsätter runt 5 procent av vår BNP och vars andel
            fortsätter att växa.
          </p>
          <p xml:id="i-8SyayBwQGFqdffpu4po9yp">
            Förutsättningar för friluftssektorn bör underlättas då den huvudsakligen
            finns på landsbygden. En sådan självklar förutsättning är momssatserna.
            Vid besök på ett friluftsmuseum tas 6 procent ut i moms, men när
            man väljer att uppleva det som museet erbjuder i form av en guidad
            tur ute i själva naturen tas 25 procent ut i moms.
          </p>
          <p xml:id="i-FikVbtWWqRFkrRp7JTpPJs">
            Skillnaden är att på det ena stället går du på ett museum om
            svensk friluftssektor, då räknas det som kultur. På det andra
            stället går du på en guidad naturvandring, då räknas det plötsligt
            inte som kultur, trots att det är samma syfte.
          </p>
          <p xml:id="i-Y2yAN6NmFGP1Nh4hjchKbU">
            Ekoturismen och friluftslivet i sin helhet bjuder inte bara på
            en stor variation av olika naturupplevelser, den lär också oss
            människor värdet av naturen och vikten av att vi vårdar och tar
            ansvar för den för kommande generationer. Allemansrätten är en
            av våra främsta rättigheter, men inrymmer också en rad skyldigheter,
            något som dessa företag har en god förmåga att upplysa sina besökare
            om.
          </p>
          <p xml:id="i-XdsDN2pbdTYdUjwGGjrUQq">
            Om ambitionen är att främja de kulturella och kreativa näringarna,
            samt att fördubbla turismen i Sverige till 2020, bör friluftsturismen
            garanteras bättre villkor. Guidade turer är enligt friluftsnäringen
            efterfrågat av både svenska och utländska turister som upplever
            vårt avlånga land.
          </p>
          <head xml:id="i-FF1DyiUvjs1mT8xpyyknrj" type="h2">
            Dansband
          </head>
          <p xml:id="i-NTSu41FwkS7XvkxXrwP1jb">
            Varje månad beger sig hundratusentals människor ut för att dansa.
            Istället för att gå på gym, springa eller delta i pass hos Friskis
            och Svettis är veckans dans motionspasset. Ur ett folkhälsoperspektiv
            är detta naturligtvis viktigt. Det finns också andra aspekter
            som är positiva. För många pensionärer är veckans dans höjdpunkten.
            De kommer ut och får träffa andra människor och risken för isolering
            minskas.
          </p>
          <p xml:id="i-CPe4rHiaGUmsxjQvNE3TrB">
            Länge har man talat om att kultur påverkar hälsan positivt. Flera
            studier visar att dans har en positiv verkan på kroppen, både
            fysiskt och psykiskt. När man dansar tränar man både muskelstyrka,
            balans, koordination och rörlighet. Under dansen utsöndras kroppens
            eget morfin, endorfiner, som också kallas för ”må-bra-hormoner”.
            Endorfiner är stressreducerande och har en smärtstillande effekt.
            Även oxytocin frigörs i kroppen vid dans. Oxytocin är ett hormon
            som lindrar smärta och är bra för läkningsprocesser, stress och
            blodtryck.
          </p>
          <p xml:id="i-CXThSpzqtc5Q3c8Tghyq69">
            Bengt Starrin, verksam vid Karlstads universitet, är professor
            i socialt arbete och forskar om välfärd, utsatthet och folkhälsa.
            Hans forskning innefattar emotioner och emotionell energi, ekonomisk
            stress samt emotioner som skam, stolthet och lycka. I en undersökning
            som Bengt Starrin gjort bland personer som dansar regelbundet,
            framgår det att de som dansar mår bättre än de som inte dansar.
          </p>
          <p xml:id="i-UJq2Sesc2sNm4d8ocn49yo">
            Många kommer aldrig att besöka vare sig Operan eller Dramaten,
            men de flesta av oss har någon relation till en dansbana. För
            många är dans viktig för att skapa livskvalitet och harmoni. Dansen
            kan bidra till att människor orkar med ett i övrigt stressigt
            och arbetsamt vardagsliv.
          </p>
          <p xml:id="i-AX7mg7zzokNzkYZtpdPjXY">
            SOM-institutet, som är en opartisk undersökningsorganisation
            vid Göteborgs universitet, ställde 2008 frågan om och hur ofta
            man dansat under det senaste året i den nationella SOM-undersökningen
            om kulturvanor och livsstil i Sverige. Totalt besvarades frågan
            av 1 635 personer. 42 procent av de svarande i åldern 15–85 år
            uppgav att de dansat minst en gång under året, 19 procent att
            de dansat minst någon gång i kvartalet och 11 procent minst en
            gång per månad. Översatt till hela befolkningen skulle dessa siffror
            innebära att 3,2 miljoner svenskar varit ute och dansat under
            året samt att 845 000 dansat minst en gång i månaden.
          </p>
          <p xml:id="i-DFYZZYyk2PWTkwvsy9yzsh">
            Den årliga Dansbandsveckan i Malung är ett fenomen i sitt slag.
            Festivalen som sedan starten år 1987 har växt tio gånger om och
            nu lockar över 50 000 besökare fyller en enormt stor funktion
            för jobben och för näringslivet på orten. Dansbandsnäringen är
            en viktig del av Malungs varumärke.
          </p>
          <p xml:id="i-NdVwUXYZUUDeXxuU1UTWqR">
            De siffror som finns att tillgå säger en del om Dansbandsveckans
            betydelse för Malung. 10 miljoner kronor i merförsäljning till
            ortens näringsidkare, ökad sysselsättning med 20 årsarbeten, 1
            miljon kronor i ökade skatteintäkter till Malungs kommun, ca 50
            000 gästnätter och 25 miljoner kronor i omsättning till bygden
            var resultatet för år 2010. För Malung är värdet mycket konkret
            då 15 av Malungs lokala handlare skulle få lägga ner sin verksamhet
            om Dansbandsveckan inte fanns.
          </p>
          <p xml:id="i-PonXvmboNRBpscyZT7fJTd">
            Varje vecka åker ett hundratal dansband ut på vägarna, och mil
            efter mil kör de till olika spelningar. De brinner för sin musik
            och för att möta sin publik, och de är en förutsättning för att
            dansarna ska kunna dansa till levande musik. Dansband har blivit
            en del av den svenska folksjälen och är också en näringsgren.
          </p>
          <p xml:id="i-49t5dPWN7mXaynBbKrDCso">
            Dansbandsmusiker är slitvargar, och danstillställningar skapar
            även många andra arbetstillfällen som man inte tänker på. Det
            skapas arbeten inom produktionsbolag, skivbolag, reklamföretag,
            musikaffärer som säljer eller hyr ut instrument, arrangörer, garderobspersonal,
            revisorer, klädskapare, bussföretag med flera.
          </p>
          <p xml:id="i-GSE8aeJfApGnzGswxgQfv2">
            Det finns dock orosmoln på himlen vad det gäller de svenska dansbandens
            överlevnad. Ett sådant orosmoln är den så kallade dansbandsmomsen.
            En orättvis moms som drabbar de svenska dansbanden och de som
            dansar.
          </p>
          <p xml:id="i-GmS1r3XZ3UHEd9Ywfqpnrd">
            Enligt gällande lagstiftning är det i dag olika momssatser beroende
            på om man spelar musik för sittande eller dansande publik. En
            sittande publik betalar 6 procent i moms på entrébiljetten, medan
            dansande publik betalar 25 procent. Det innebär att om man vill
            se dansbandet The Playtones spela på ett konserthus betalar man
            6 procent i moms, men om man går ut för att dansa till samma orkester
            med samma repertoar så får man helt plötsligt betala 25 procent
            i moms.
          </p>
          <p xml:id="i-DtMZN2bCSe5juGVHTB6rnH">
            Skillnaden är att på det ena stället sitter du ner och lyssnar
            på The Playtones, och då räknas det som kultur. På det andra stället
            dansar du till The Playtones, och då räknas det plötsligt inte
            som kultur. Trots att det är samma band och samma repertoar. Man
            skulle kunna säga att det straffar sig när man vill dansa till
            musiken. Samtidigt pågår det i dag en samhällsdebatt om att vi
            i Sverige blir allt mer överviktiga och behöver både se över våra
            kostvanor och röra oss mer. Varför ska man då straffas om man
            föredrar att röra på sig genom att dansa, hellre än att sitta
            stilla på en konsert?
          </p>
          <p xml:id="i-LunEKhncvRR9KDYMy36EMF">
            Många menar att dansbandsmomsen är 25 procent för att det räknas
            som en kommersiell verksamhet. Ett dåligt och ihåligt argument
            som faller platt i samma stund som det framkommer att biljettpriset
            till konserten med Bruce Springsteen också har 6 procent moms.
            Frågan man också kan ställa sig är varför Bruce Springsteen räknas
            som kultur medan de svenska dansbanden inte gör det?
          </p>
          <p xml:id="i-LfxrDA5RDcjhYYCqdSdqA7">
            Flera personer har berättat att konsekvensen av att de måste
            betala 25 istället för 6 procent moms blir att de dansar färre
            gånger. Många vittnar om att de skulle gå ut och dansa oftare
            om priset vore lägre. Detta i sig skulle minska sårbarheten i
            branschen.
          </p>
          <p xml:id="i-PvK4CJkA45zeQJtNHVY3UB">
            Prisskillnaden betyder kanske inte så mycket för dem som dansar
            sällan, men många dansar flera gånger i veckan och för dem gör
            priset skillnad.
          </p>
          <p xml:id="i-C7RKSBzD8zXT5eGGSd9PiD">
            Skattesatsen 6 procent gäller för tillträde till konserter, cirkus,
            biograf, teater, opera- eller balettföreställningar eller andra
            jämförliga föreställningar. Med jämförliga föreställningar avses
            t.ex. trolleri, revy-, operett- eller musikalföreställningar.
            Undantag är skattesatsen 25 procent på danstillställningar och
            restaurangunderhållning.
          </p>
          <p xml:id="i-DJaV5vfoUaB8XiiG9ruThY">
            Detta är svårt att förstå och acceptera. Om man sänker momsen
            till 6 procent även för dansande publik skulle det främja folkhälsan
            och skapa fler arbeten.
          </p>
          <head xml:id="i-NeZBwEBcMA5WAH78KwJpTA" type="h2">
            E-böcker
          </head>
          <p xml:id="i-D6AgmhqJdLwUyrdZndqExs">
            Momsen på e-böcker är 25 procent jämfört med 6 procents moms
            på pappersböcker. Denna skillnad bör undanröjas.
          </p>
          <p xml:id="i-GyWkyFAWrShw6d7eyYcFzm">
            Läsandet var en av alliansregeringens stora kulturpolitiska prioriteringar,
            främst bland barn och unga. Vi kan nu se att läsandet bland unga
            pojkar vänder upp, vilket är positivt efter ett par år med en
            sjunkande lästrend.
          </p>
          <p xml:id="i-8tcbTGc3GBzMumdYhRYXbM">
            Sveriges litterära konstnärer är vida kända runtom i världen
            – både barnboksförfattare som Astrid Lindgren och deckarförfattare
            som Stieg Larsson och Kepler. Läsandet är inte bara ett nöje utan
            definitivt en viktig del för kunskapsutvecklingen som gör det
            möjligt att aktivt kunna delta i samhällslivet.
          </p>
          <p xml:id="i-9TcUEWPWQ9HSAva2A1UW1M">
            Antalet e-boktitlar ökar konstant, men rent försäljningsmässigt
            utgör det fortfarande en liten del av förlagens intäkter, enligt
            Sveriges Förläggarförening (SVF). Trots att försäljningsintäkterna
            har fördubblats mellan 2012 och 2013 står dessa intäkter för bara
            2 procent av förlagens intäkter. Trots att de utgör 28 procent
            av förlagens titlar.
          </p>
          <p xml:id="i-Vh5Aq7SgnEcCcPHSbUqVv6">
            Totalt sett minskade bokförsäljningen i Sverige med 1 procent
            förra året. Ett ljus i tunnel är att bokhandlarnas intäkter ökade
            igen under 2013. Vi vill mena att sänkningen av bokmomsen till
            6 procent är av godo. Då fler efterfrågar böcker i andra former,
            som ljudböcker, eller digitala i sina läsplattor, är det viktigt
            att momsregelverket följer efter, så inte litteraturen påverkas
            negativt för att den utnyttjar de möjligheter som följer utav
            samhällets digitalisering.
          </p>
          <head xml:id="i-SJ6GFbNJAnrLduexA8GS1G" type="h2">
            Slutsats
          </head>
          <p xml:id="i-PGzhsZ3cWmxn9EJe6nzTkQ">
            Med anledning av ovanstående anser vi att om man harmoniserar
            momsen för hela kultur- och friluftssektorn skulle det vara bra
            för folkhälsan och skapa fler arbeten, speciellt utanför storstäderna.
            Därför föreslår vi att en översyn av de olika mervärdesskattesatserna
            inom kultursektorn bör göras. Särskilt angeläget är detta nu när
            regeringen mot riksdagens majoritet avskilt ännu en kulturyttring
            från kulturmomsen nämligen biografvisningar som blir belagda med
            25 procents moms från och med den 1 januari 2018.
          </p>
        </div>
        <div xml:id="i-SjPdpV2hsLj8ZEG96R6k4Z" type="motSignatures">
          <list xml:id="i-NS5Yt7qmBJaRwUYdEVtUeE">
            <item xml:id="i-67ZaVAmCX6AzXmsgyqLESY">
              Cecilia Magnusson (M)
            </item>
          </list>
        </div>
      </div>
    </body>
  </text>
</TEI>
