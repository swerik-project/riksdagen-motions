<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02089">
  <teiHeader>
    <fileDesc>
      <titleStmt>
        <title>Slopa rökförbudet på uteserveringar</title>
        <author corresp="i-LDFpwyJnL3ETCnq3JKBJqw i-UJJVMVCt6SsjV39Hi1tTYi">av Joar Forssell och Gulan Avci (båda L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2089 av Joar Forssell och Gulan Avci (båda L)</title>
          <idno type="rdwebb">H7022089</idno>
          <rs type="number">2089</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022089/text</ref>
          <ref type="dokument_url_html">http://data.riksdagen.se/dokument/H7022089</ref>
          <ref type="dokumentstatus_url_xml">http://data.riksdagen.se/dokumentstatus/H7022089</ref>
          <ref type="docx">http://data.riksdagen.se/fil/19C5EEE7-CE52-4257-9C9F-1D094E460B43</ref>
          <ref type="pdf">http://data.riksdagen.se/fil/2A01F8A0-0094-4D6C-A8FD-007916580160</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDFpwyJnL3ETCnq3JKBJqw</idno>
            <name>Joar Forssell</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Q7ajiTP7E66md1rtaRNV8L" type="signed"/>
        <correspContext corresp="i-Q7ajiTP7E66md1rtaRNV8L">
          <note type="signatory" corresp="i-LDFpwyJnL3ETCnq3JKBJqw"/>
          <note type="signatory" corresp="i-UJJVMVCt6SsjV39Hi1tTYi"/>
        </correspContext>
        <correspAction xml:id="i-6ctc6sWhK9bgAurVanujAu" type="submitted">
          <date when="2019-10-02"/>
          <time when="16:56:44"/>
        </correspAction>
        <correspAction xml:id="i-PFfRJe7iDXDrBcd5z4Eq27" type="reviewed">
          <date when="2019-10-02"/>
          <time when="17:23:54"/>
        </correspAction>
        <correspAction xml:id="i-JNDTT8YmQWgD3ooCJ9TUdo" type="referred">
          <date when="2019-10-11"/>
        </correspAction>
        <correspAction xml:id="i-NMGvcbG3uYBJbwE4zaLpBK" type="assigned">
          <date when="2020-05-12"/>
          <time when="14:27:17"/>
        </correspAction>
        <correspContext corresp="i-NMGvcbG3uYBJbwE4zaLpBK">
          <ref type="assignedTo">Socialutskottet</ref>
        </correspContext>
        <correspAction xml:id="i-13izsm3cDGPh999oghmDih" type="behandlas_i"/>
        <correspContext corresp="i-13izsm3cDGPh999oghmDih">
          <ref type="uppgift">2019/20:SoU7</ref>
          <ref type="ref_dok_id">H701SoU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU7</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RQ6qiLAvT7jv8WpnxZfmrP" type="motHeader">
        <div xml:id="i-DkiANCKPfG6QHUDfuvbSFD" type="motTitle">
          Motion till riksdagen 2019/20:2089 av Joar Forssell och Gulan
          Avci (båda L) Slopa rökförbudet på uteserveringar
        </div>
      </div>
      <div xml:id="i-JoHbbMGGYh64zy9RxyBkWP" type="motBody">
        <div xml:id="i-Wof7VhFhDuJUZdRT4gi3og" type="motProposal" subtype="förslag">
          <head xml:id="i-6dkjE1u288PtxDyso1VrxT">
            Förslag till riksdagsbeslut
          </head>
          <list xml:id="i-7Kqpi1pprVrp1MwyjZaJpP">
            <item xml:id="i-3JMU36oNJCt5Gn7dHWaUGi" sortKey="Yrkande 1">
              Riksdagen ställer sig bakom det som anförs i motionen om slopat
              rökförbud på uteserveringar och tillkännager detta för regeringen.
            </item>
          </list>
        </div>
        <div xml:id="i-TdiUmH6Pb1TdUrS9AKVDZ9" type="motContent">
          <head xml:id="i-GV9S5XQbFeBJGaNajC4KN" type="h1">
            Motivering
          </head>
          <p xml:id="i-L7Gnry37hpsiNRUak7gX2E">
            Det nya rökförbudet som trädde i kraft i somras har slagit hårt
            mot restaurangägare – och inte minst mot individens frihet. Förbudet
            tar inte hänsyn till lokala förutsättningar eller mångfald och
            är helt ur proportion till den skada som passiv rökning orsakar.
          </p>
          <p xml:id="i-KYbaB2tHWRyTMC1QViEKCe">
            Ambitionen är uppenbar – staten vill inte att folk röker. Men
            hur mycket frihet får ambitionen om ett rökfritt samhälle kosta?
          </p>
          <p xml:id="i-98ry7fmMjHDrcMKwhwD4gF">
            Rökning är farligt. Om detta råder ingen tvekan och praktiskt
            taget alla medborgare känner till detta, det påminns man om av
            olika statliga informationskampanjer eller de lagstadgade varningstexterna
            på tobakspaketen.
          </p>
          <p xml:id="i-72wBqvLsJjzt5c5dHhdV5L">
            Varken vi eller någon annan hävdar att rökning är bra för hälsan.
            Men ska vi politiker till varje pris se till att medborgarna är
            så hälsosamma som möjligt i varje enskilt fall?
          </p>
          <p xml:id="i-WmSps5MT4VWGpPdUFdzQur">
            Myndiga individer måste faktiskt få göra val som inte nödvändigtvis
            är hälso­främjande. Staten kan hjälpa människor fatta bättre beslut,
            men inom en rimlig gräns. Den gränsen passerades med råge med
            den nya tobakslagen. Folk måste få leva, inte bara överleva.
          </p>
          <p xml:id="i-XjVZLg1zWmoQozwrV8dSbZ">
            Dessutom slår rökförbudet orimligt hårt och trubbigt mot restaurangägare.
            I upp­rätthållandet av lagen ska inte polisen vara delaktig. Det
            är såklart rimligt, det vore skandal om polisen fick prioritera
            den här typen av ”regelbrott” när det finns gott om verkliga problem
            att tag i. I stället är det är upp till den enskilda krögaren
            att se till att ingen halar upp en cigg på ens servering, annars
            riskerar man ett vitesbelopp. Men vore det inte bättre om beslutet
            inte fattades genom lagstiftning utan genom lokala beslut av kommunen
            eller krögaren själv, givet att utomhusrökning då uppenbart inte
            kan anses vara så särskilt allvarligt? Lagstiftning ska ytterst
            backas upp med ordningsmakten.
          </p>
          <p xml:id="i-5YU3UffmCfKTR3KCL1b1JX">
            Svenska krögare drunknar i regelbörda från klåfingriga politiker.
            Alltifrån vid vilken tid verksamheten måste stänga om kvällarna
            till vilken typ av utemöbler och parasoll som anses okej beslutas
            av någon annan än den som faktiskt driver baren eller restaurangen.
            Redan nu har detta på flera platser lett till en ökad nedskräpning
            när rökare flyttar ut från askkoppsutrustade serveringar och ut
            i gatan eller till parker. Dessutom innebär krogbesökarens flytt
            ut på gatan på många platser en trafikfara och att den passiva
            rökningen sprids okontrollerat. Tidigare gick det att välja bort
            genom att inte sätta sig just där på just den uteserveringen.
          </p>
          <p xml:id="i-5p3uvYQqwVqonjFpJrzBfj">
            Redan innan lagen fanns det uteserveringar som både tillät och
            inte tillät rökning att välja mellan. När fler väljer bort serveringar
            där man får röka så kommer det att ligga i ägarens intresse att
            erbjuda rökfria alternativ.
          </p>
          <p xml:id="i-CDxvVPJs4RH99AXMYXGbZv">
            Den som inte vill sitta bredvid någon som röker kan också vänligt
            be rökaren att förflytta sig. Men statens tilltro till individers
            förmåga att visa hänsyn och lösa saker mellan varandra är uppenbarligen
            obefintlig.
          </p>
          <p xml:id="i-CAUfbnU6Uu4FPbeLEzzwsg">
            Till sist är ett rökförbud på statlig nivå orimligt eftersom
            det inte tar hänsyn till lokala förutsättningar. Den som sätter
            sig på en uteservering vid Hornsgatan i Stockholm får till exempel
            utstå så höga partikelhalter att förbudet som syftar till att
            minska den passiva rökningen i förhållande till det blir löjeväckande.
            I den mån rökförbud ska finnas bör de därför beslutas om lokalt
            i den kommunala ordnings­stadgan. Så kan kommuner få fatta beslut
            som tar hänsyn till de lokala förutsättningarna, till exempel
            genom rimliga förbud mot rökning på till exempel lekplatser. Det
            är långt mycket farligare att vistas i en trafikerad storstad.
            Förbudet gäller dessutom även e-cigaretter, där ”röken” består
            av vattenånga.
          </p>
          <p xml:id="i-XkSvysnVVx6t7yMk1qpgRY">
            Detta visar tydligt att den nya lagen handlar mindre om omsorg
            för medborgarnas hälsa och mer om att försöka radera varje beteende
            som inte är önskvärt.
          </p>
          <p xml:id="i-2PLRt6ZZSbkd5PAu8fmsHr">
            Rökförbudet kan tyckas vara en trivial fråga, men det är när
            en minoritet gör något som allmänheten inte gillar som samhällets
            tolerans faktiskt sätts på prov.
          </p>
          <p xml:id="i-URoqe5QJqsPpCZ6uWmoxx6">
            Alla vi som fortfarande tycker att den som har lust att ta en
            cigg till sin öl på en uteservering som har valt att tillåta det
            borde få göra det eller vi som tycker att en borde få röka en
            cigarr till sin avec kan sorgset konstatera att friheten är rökt.
            Regeringen bör snarast återkomma till riksdagen med förslag på
            hur lagen ska ändras för att rulla tillbaka förbudet för rökning
            på uteserveringar.
          </p>
        </div>
        <div xml:id="i-35iGgAhBAEBfyaeTyon95B" type="motSignatures">
          <list xml:id="i-3BEN35iwN4qwH1d4kkmfYd">
            <item xml:id="i-17kQuXCQisjrhVkMK7PMq" who="i-LDFpwyJnL3ETCnq3JKBJqw">
              Joar Forssell (L)
            </item>
            <item xml:id="i-21PJf1u1cNr8zJeKBh64cS" who="i-UJJVMVCt6SsjV39Hi1tTYi">
              Gulan Avci (L)
            </item>
          </list>
        </div>
      </div>
    </body>
  </text>
</TEI>
