<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__334/mot_1962__ak__334-001.pdf"/>
      <div type="motHeader" xml:id="i-TH9xw4rhEZnPgoQToR61uu">
        <div type="motTitle" xml:id="i-LXPJDMgqXkci9p6UfDKrhT"/>
        <div type="motSubmissionInfo" xml:id="i-C7xJFewqzAcghrfQFNx9mm"/>
      </div>
      <div type="motBody" xml:id="i-ScaVTwHGdz6SRakjTTozsr">
        <div xml:id="i-8vAy3KPyqChUEgZazWU828">
          <p xml:id="i-AGYEf6EuCozSuMxQuUNb3Q">
            Nr 334—339 Motioner i Andra kammaren, nr 334 år 1962 1
          </p>
          <p xml:id="i-Uzod8FzAu9cFedZpQUAvZ3">
            Nr 334
          </p>
          <p xml:id="i-XwsDQVMRgjGBPS8dfA37FN">
            Av herr Lindkvist m. fl., angående utformningen av bostadsmiljön,
            m.m.
          </p>
          <p xml:id="i-9YfwK7UEKHzJ8BDX7xxSYd">
            Under de senaste decennierna har bostadspolitiken i vårt land
            utformats med sikte på att förbättra boendeförhållandena för det
            stora flertalet människor. Beträffande själva bostadslägenhetens
            beskaffenhet har standarden kommit att bli den högsta i världen.
            Ur miljösynpunkt bör hemmet-bostaden ges en utformning, som i
            största möj- liga utsträckning tillvaratar människornas behov
            av avkoppling och rekreation under fritiden. Även utformningen
            av den yttre bostadsmiljön är därvid av stor betydelse för de
            boendes trivsel och anpassning. Den yttre bostadsmiljöns viktigaste
            uppgift torde vara att erbjuda barn och ungdom bästa möjliga förutsättningar
            för en harmonisk och trygg uppväxt- miljö. Om inte barnets utveckling
            skall hämmas, måste dess behov av utrymme för rörelse och möjligheter
            till utlopp för dess skapande fantasi tillgodoses. Dessutom måste
            lekplatser och lekområden vara skyddade för motortrafik och andra
            faktorer, som kan äventyra barnets trygghet. Under de senaste
            årtiondena har utvecklingen på stadsplaneringens område i viss
            utsträckning lett till en förbättrad utemiljö. Den gamla typen
            av stadsplaner med kompakta och rektangulära bostadskvarter har
            fått träda tillbaka för en mera öppen och oregelbunden planering,
            vilket inneburit att bebyggelsen fått en luftigare, ljusare och
            sundare atmosfär. Trots denna påtagliga förändring har de boendes
            och främst barnens rättigheter till en god yttre bostads- och
            uppväxt- miljö inte till fullo tillgodosetts. Ofta har knapp och
            dyr tomtmark föranlett en för hård exploatering, vilket bl.a.
            som en följd av bilismens ökade utrymmes- behov framtvingat kompromisser
            till nackdel för barnens lekmöjligheter. Moto- rismens i och för
            sig rättmätiga krav har i viss utsträckning undanträngt hänsy-
            nen till barnens behov av utrymme och trafikskyddade lekplatser.
            I samman- hanget kan det även förtjäna påpekas att medan parkeringsfrågan
            under 1950- talet i olika sammanhang varit föremål för utredning,
            har lekplatsfrågan icke ägnats samma uppmärksamhet från det allmännas
            sida. Den starkt expanderande motorismen har i avsevärd grad ökat
            risken för trafikolyckor bland barn. Statistiken visar att ett
            barn dödas i trafiken ungefär varannan dag och att det varje dag
            sker olyckor med mer eller mindre omfat- tande skador som följd.
            De allra flesta olyckorna drabbar barnen under lek och sker i
            närheten av hemmet. Utan tvekan finns ett direkt orsakssamband
            mellan
          </p>
          <p xml:id="i-PkDPAL2zr29emCq6fEkDam">
            1 — Bihang till riksdagens protokoll 1962. 4 saml. Nr 334—3839
          </p>
          <pb facs="riksdagen-motions-pdf/data/1962/mot_1962__ak__334/mot_1962__ak__334-002.pdf"/>
          <p xml:id="i-SfpdYTmKDxPUk5JhjvJ5cV">
            2 Motioner i Andra kammaren, nr 334 år 1962
          </p>
          <p xml:id="i-83PN5ZZ8egkRLSSrwhNdJg">
            de stadsplanemässiga förutsättningarna och olycksfallsfrekvensen.
            Trafikolyc- kornas antal kan inte avsevärt nedbringas med mindre
            än att stadsplanerna garanterar att lek- och friområden helt skiljes
            från motortrafikstråk och bilupp- ställningsplatser. Bostadsstyrelsen
            har i sin skrift »God bostad 1960» gett vissa anvisningar om trafikdifferentieringen
            i det avsnitt, som berör uterummets disponering. I vilken grad
            detta medfört några förbättringar, är ännu för tidigt att uttala
            sig om. Då trafikdifferentieringen utgör en av grundförutsättningarna
            för en trygg lekmiljö, bör emellertid reglerna skärpas så att
            avsteg från dessa under inga förhållanden accepteras. För att
            kunna åstadkomma en god lekmiljö fordras utöver trafikdifferentie-
            ringen att tillräckligt utrymme avsättes och utformas så att det
            kan tillgodose barnens differentierade lekbehov. Bostadsområdets
            friyta måste därför betraktas som ett sammanhängande lek- och
            rekreationsområde och fungera oberoende av formella tomtgränser.
            I likhet med de bestämmelser, som utfärdats beträffande anordnande
            av par- keringsplatser på tomt- och kvartersmark, borde övervägas
            om inte ett minsta lekutrymme skulle normeras genom särskilda
            bestämmelser. Ålderssammansättningen hos barnen i ett område kräver
            differentierade lek- platser. För förskolebarnen, som uppehåller
            sig i bostadens omedelbara grann- skap, erfordras inte så omfattande
            lekanordningar. Oftast räcker det med sand- lådor och hårdgjorda
            ytor, som emellertid kräver en viss minimiyta och som måste placeras
            med hänsyn till möjligheterna för uppsikt från hemmet, god sol-
            belysning m.m. Dessa tomtlekplatser eller småbarnslekplatser är
            att betrakta som ett nödvändigt komplement till bostaden och inneleken
            och är en enskild angelägenhet för varje fastighet. I ett bostadskvarter
            eller i en på annat sätt naturligt avgränsad grupp bostads- hus
            bör det finnas en kvarterslekplats, som i nära kontakt med bostäderna
            bildar ett lokalt lekområde för både förskolebarn och skolbarn.
            Den är en gemensam angelägenhet för fastigheterna i ett kvarter.
            Det är viktigt att tomt- och kvarterslekplatserna samordnas så
            att det verk- ligen blir ett lekområde och inte bara avgränsade
            lekplatser. Friytorna inom ett kvarter måste samplaneras, så att
            det blir ett lekområde men också bidrar till att höja den allmänna
            trevnaden och ger möjligheter till rekreation och avkoppling för
            vuxna. Åldersförskjutningen hos barnen kräver också att en viss
            elasticitet i lekområdet tillförsäkras. Som ett komplement till
            de lokala lekplatserna och till den fria leken i naturområden
            bör det inom varje avgränsat bostadsområde finnas en allmän lekplats
            eller lekpark. Denna bör ge möjligheter till allsidig lek för
            barn i olika åldrar och vara bemannad med lek- ledare. För äldre
            barn och ungdom i tonåren är behovet av boll- och isplaner samt
            grönytor påkallat. De allmänna lekplatserna är i första hand en
            kommunal angelägenhet och bör
          </p>
          <pb facs="riksdagen-motions-pdf/data/1962/mot_1962__ak__334/mot_1962__ak__334-003.pdf"/>
          <p xml:id="i-49tg1fJpyBSBkP4T5fcDd8">
            Motioner i Andra kammaren, nr 334 år 1962 3
          </p>
          <p xml:id="i-Afngk9BtSa43v5khgS164T">
            betraktas som generalplaneanläggningar i likhet med parkeringsutrymmen,
            sko- lor, daghem etc. Eftersom undersökningar om lekvanor visat
            att barn endast i undantagsfall går mer än 300 m till lekparken,
            kräver den en central förläggning i bostads- området. Dessutom
            bör den kunna nås av gång- och cykeltrafik utan plankors- ning
            med motortrafik. Bostadsområden belägna i samhällenas inre delar
            erbjuder i dag en högst otill- fredsställande miljö. Den ökade
            motorismen har här i ännu större utsträckning beskurit rörelsefriheten
            för barnen, som av trafiksäkerhetsskäl inte längre kan använda
            gatan till lekplats, vilket tidigare var helt naturligt. Vid sanering
            av den äldre bebyggelsen måste det ske en förbättring av hela
            miljön inklusive friytor, trafiksäkerhet och lekförhållanden.
            För att enligt ovan skisserade planer kunna förverkliga en trygg
            och allsidig lek- och uppväxtmiljö måste det ske en samordning
            av myndigheters, planerares och bostadsproducenters intentioner.
            För att åstadkomma detta är det måhända nödvändigt att genom lagstiftning
            eller anvisningar garantera ett trafikfritt minimiutrymme. Vad
            sedan beträffar själva detaljutformningen av friytorna till lekområden
            och lekparker måste varje fall utformas efter de individuella
            förut- sättningarna. Där bör emellertid det kunskapsunderlag,
            som vuxit fram ur den pågående forskningen, utnyttjas av de planerande
            myndigheterna genom mera skärpta och noggranna anvisningar. Barns
            utelek är bara en form av rekreation, som inte får isoleras från
            andra fritidsverksamheter. Även på andra punkter måste förutsättningar
            skapas för att de boende inom bostadsområdet skall kunna ägna
            sig åt sina fritidssysselsätt- ningar. I den ofta främmande och
            ovana miljö, som ett modernt bostadsområde utgör, är det särskilt
            angeläget att anpassningssvårigheterna elimineras. Kon- takterna
            och relationerna inbördes mellan de boende måste fungera. I vårt
            land utgör det väl utvecklade föreningslivet en bred kontaktyta,
            som genom sin rika fasettering har möjligheter att tillfredsställa
            de mest skiftande intresseriktningar och åldrar. Dessutom utgör
            föreningslivet ett ytterst värde- fullt inslag i det demokratiska
            samhället, och dess insatser inom bl. a. folkbild- ning och ungdomsfostran
            kan inte nog värderas. Ur allmänt samhälleligt intresse är det
            därför angeläget att stimulera föreningslivet att verka och utvecklas.
            En av de grundläggande förutsättningarna för föreningslivets utveckling
            är tillgång på goda lokaler. Denna fråga kan emellertid inte anses
            vara löst på ett acceptabelt sätt. I nyare bostadsområden, som
            ofta är periferiskt placerade i för- hållande till stadscentra
            och där det därför vore angeläget att lokaler funnes, är situationen
            oftast sämst. För barnen och deras organisationer är det i hög
            grad önskvärt att hobby- och fritidslokaler finns tillgängliga
            i omedelbar anslutning till själva bostadsbebyggelsen. Men även
            för andra grupper framstår det som angeläget att dylika lokaler
            placeras i bostadsområdena, inte minst ur den syn- punkten att
            de boendes kontakter med varandra underlättas. En av orsakerna
            till att hobby- och fritidslokaler för närvarande inte upp-
          </p>
          <pb facs="riksdagen-motions-pdf/data/1962/mot_1962__ak__334/mot_1962__ak__334-004.pdf"/>
          <p xml:id="i-XxNnWKVk6oHpHegKVn66uj">
            4 Motioner i Andra kammaren, nr 334 år 1962
          </p>
          <p xml:id="i-4EKm8fYDJmGrb5ERRyqQSp">
            föres i tillräcklig omfattning i de nya bostadsområdena är utan
            tvekan de nu- varande ogynnsamma belåningsvillkoren på detta område.
            Kravet på att stadig- varande hyra skall uttagas för lokaler motverkar
            likaledes strävandena att ställa goda lokaler till organisationernas
            förfogande. En justering av belåningsvärdena för fritidslokaler
            är i hög grad påkallad. Med hänsyn till att hobby- och fritids-
            lokaler i likhet med vissa andra gemensamhetslokaler bör ses som
            ett naturligt komplement till bostaden bör dessutom förutsättningar
            finnas för fastighets- ägare, som så önskar, att fördela kostnaderna
            för dylika lokaler på det samlade lägenhetsbeståndet och därigenom
            kunna ställa lokalerna kostnadsfritt till de
          </p>
          <p xml:id="i-7HFH9VcVehVb6zsWZLJef7">
            boendes och föreningslivets förfogande. Med hänvisning till ovanstående
            hemställes,
          </p>
          <p xml:id="i-3Y7sFdN5nMPHESBxyiPKU3">
            att riksdagen måtte besluta att uppdraga åt Kungl. Maj:t att
            tillkalla en utredning i syfte att framlägga förslag på en sådan
            utformning av bostadsmiljön, som tillgodoser kraven på god och
            trygg utemiljö med hänsyn till barnens och de vuxnas lek- och
            rekreationsmöjligheter i anslutning till bostadsbebyggelsen; att
            belåningsvärdet för hobbylokaler höjes; att de formella hinder
            som nu föreligger för en fastighets- ägare att ställa hobbylokaler
            kostnadsfritt till de boendes och föreningslivets förfogande undanröjes
            på så sätt, att möjlighet skall finnas för den som så önskar att
            slå ut kapital- och drift- kostnader för hobbylokalerna på i projektet
            ingående lägen- heters hyror och avgifter, förutsatt att lokalerna
            användes för avsett ändamål.
          </p>
          <p xml:id="i-ESGrtbqTVLFZvpAjtNaMYv">
            Stockholm i januari 1962
          </p>
          <p xml:id="i-HqKNnz5EhzX5QAPrFzxdLw">
            Mary Holmqvist Astrid Lindekvist
          </p>
          <p xml:id="i-NEXNJYH3NMLzAnaGpGH9WX">
            Gördis Höglund Rosa Andersson
          </p>
          <p xml:id="i-HJ7Z6GvsfPVNMWMgoHTnn9">
            Astrid Bergegren
          </p>
          <p xml:id="i-8vkZgirDUxbfhMFYPrgUSs">
            Viola Sandell
          </p>
          <p xml:id="i-96ExJhmpAheDCGyCiR3NkM">
            Ruth Anderson Lerum
          </p>
          <p xml:id="i-XU4ZaXrDph9nmQ8zwjaxkL">
            Rune Carlstein Iris Ekroth Gunbjörg Thunvall
          </p>
          <p xml:id="i-RWj1buG2KWnWX9qwiuZBqK">
            Oskar Lindkvist Anna-Greta Skantz
          </p>
          <p xml:id="i-Ua9mkMRmJGnvbGuThauGaD">
            Tekla Torbrink
          </p>
          <p xml:id="i-UHVBukN4h1fae7AmRzEkgo">
            Thyra Löfqvist Elsa Lindskog
          </p>
          <p xml:id="i-D59MCiNpUczp2bbJB7TFAm">
            Rosa Svensson
          </p>
        </div>
      </div>
    </body>
  </text>
</TEI>
