<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_501/mot_200506_MJ_501-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ501 pnr: s11167
          </p>
          <p>
            Motion till riksdagen 2005/06:MJ501
          </p>
          <p>
            av Christer Skoog m.fl. (s)
          </p>
          <p>
            Fiskevård
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om svenskt fiske.
          </p>
          <p>
            Motivering
          </p>
          <p>
            Vi är övertygade om att fisket har goda utvecklingsmöjligheter.
            Men det förutsätter att vi tar problem som minskande bestånd och
            miljöpåverkan på allvar. En utgångspunkt i Sveriges fiskepolitik
            måste vara att eftersom vi är medlemmar i EU är det EU:s fiskepolitik
            som gäller. Det har blivit ännu viktigare att slå fast det efter
            det att Polen och de baltiska staterna har blivit EU-medlemmar.
            Det är dock uppenbart att EU:s fiskepolitik inte är särskilt framgångsrik
            när det gäller målet att skapa ett långsiktigt hållbart fiske.
            Det är till exempel svårt att samla alla medlemsstater kring en
            gemensam strategi. Vi menar att den svenska regeringen måste arbeta
            för en förändring av EU:s fiskepolitik. Liksom i andra miljöfrågor
            är samarbete mellan berörda länder helt avgörande. Det gäller
            inte minst för att trygga fiskbestånden i Östersjön. Länderna
            runt Östersjön måste ta ett gemensamt ansvar. Det går inte att
            ha särskilda regler för svenska yrkesfiskare. Att utveckla fisket
            handlar inte bara om dem som fiskar utan också om beredningsindustrin
            och ett ökat förädlingsvärde, om transportsektorn och varvsindustrin
            och om turismen och en levande kust- och skärgårdsmiljö. Regeringen
            har lagt fast fyra nationella mål för kust- och insjöfisket samt
            vattenbruket:.
          </p>
          <p>
            « Inflytandemål: Yrkesfiskets och andra berörda intressenters
            inflytande och ställning i förvaltningen av fiskresurser ska stärkas.
            « Hållbarhetsmål: En ekologiskt hållbar förvaltning av fiskresurserna
            inom ramen för de av riksdagen fastställda miljökvalitetsmålen
            ska återskapa
          </p>
          <pb facs="riksdagen-motions-pdf/data/200506/mot_200506_MJ_501/mot_200506_MJ_501-0002.pdf"/>
          <p>
            2005/06:MJ501
          </p>
          <p>
            och bevara den biologiska mångfalden och bidra till utvecklingen
            av ett livskraftigt, ekologiskt hållbart och därmed miljöanpassat
            fiske. « Regionalpolitiskt mål: Kust- och insjöfisket samt vattenbruket
            och fritidsfisket ska ingå som en del i den regionala utvecklingen.
            e« - Konsumentpolitiskt mål: Konsumenternas krav på produktionsmetoder
            och säkra livsmedel ska beaktas i större utsträckning.
          </p>
          <p>
            Det är mål som utgör en god grund för utvecklingen av det svenska
            fisket. Vi vill i den här motionen ytterligare markera bl.a. dessa
            fyra mål. Konsumenternas rätt till en bra information måste tillgodoses.
            Informationen måste förbättras. Både myndigheter och branschen
            måste bli bättre på att informera om att fisk är nyttig mat. Konsumenterna
            måste känna trygghet i att det är bra att äta fisk och att det
            gynnar såväl folkhälsan som den svenska fiskarekåren. Den fisk
            som fångas i svenska vatten inom ramen för de kvoter som gäller
            ska naturligtvis saluföras. Det behövs bättre information om vilka
            kvoter som gäller. Konsumenten ska tydligt kunna förstå vad som
            gäller för de olika fiskslagen så att de på ett tydligt sätt kan
            se att fisken är fångad på ett lagligt sätt inom de fastställda
            kvoterna. Det behövs också en bättre ursprungsmärkning av importerad
            fisk. Det är naturligtvis oacceptabelt att butiker inte saluför
            svensk fisk som har fångats inom gällande kvoter utan i stället
            säljer importerade fiskarter som är ännu mer hotade. Här måste
            importören ta ett ökat ansvar. En viktig fråga, för att inte säga
            ödesfråga, är vad som ska hända med dioxinförbudet i EU från vilket
            Sverige har ett undantag t.o.m. 2005. Det är nu hög tid att Sverige
            agerar. Forskningsläget måste klargöras. Kan exempelvis de forskningsresultat
            som EU grundar sitt förbud på ifrågasättas? Om slutsatsen av ett
            förnyat ställningstagande till dioxinproblemet blir att också
            Sverige ska omfattas av förbudet måste konsekvenserna både för
            yrkes- och fritidsfisket liksom för konsumenterna utredas. Det
            är nödvändigt att i god tid förbereda för ett sådant beslut. Det
            finns förslag att inrätta marina reservat där allt fiske förbjuds.
            Bland annat Karlskrona skärgård har föreslagits som marint reservat.
            En reservatsbildning av det här slaget är kanske positiv för t.ex.
            forskningen. Men det ska ställas mot de enligt vår uppfattning
            betydligt större nackdelarna. Vi har svårt att föreställa oss
            att exempelvis Karlskrona skärgård kan fortsätta att vara en levande
            skärgård om fisket förbjuds. Om marina reservat ska inrättas i
            vårt land är det helt nödvändigt att det föregås av en noggrann
            analys av fördelar och nackdelar. Vi anser att Karlskrona skärgård
            är direkt olämpligt som reservat. Det finns förslag om att indela
            den svenska kusten i ett antal förvaltningsområden som knyts ihop
            i ett nationellt råd. Vi anser att det är ett förslag som regeringen
            bör överväga. Det kan öka möjligheterna till ett långsiktigt hållbart
            och livskraftigs svenska fiske. Vi ska fortsätta att ha ett livskraftigt
            svenskt yrkesfiske. Samtidigt är det angeläget att det kan kombineras
            med en ökad satsning på fisketurism. Vi tror att det hos både
            svenskar och besökare från andra länder finns ett stort
          </p>
          <pb facs="riksdagen-motions-pdf/data/200506/mot_200506_MJ_501/mot_200506_MJ_501-0003.pdf"/>
          <p>
            intresse att i organiserade former ägna sig åt att fiska. Fisketurismen
            bidrar också till att skapa kringsysselsättning i bl.a. restaurang-
            och hotellnäringen. Fisketurism bör få en mer framträdande plats
            inte minst i svenska turistsatsningar i andra länder. Förslag
            har väckts om att införa en särskild fiskevårdsavgift som ska
            finansiera fiskevården. Vi anser inte att en sådan avgift ska
            införas bl.a. därför att den blir svår att administrera. Fiskevården
            bör i stället finansieras med skattemedel.
          </p>
          <p>
            Stockholm den 4 oktober 2005
          </p>
          <p>
            Christer Skoog (s) Kerstin Andersson (s) Jan Björkman (s)
          </p>
          <p>
            2005/06:MJ501
          </p>
        </div>
      </div>
    </body>
  </text>
</TEI>
