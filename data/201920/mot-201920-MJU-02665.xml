<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-02665">
  <teiHeader>
    <fileDesc>
      <titleStmt>
        <title>Djur och natur – så behåller vi ekosystemen</title>
        <author corresp="i-7bVDjZpV72vdnYhJ8phHuW">av Louise Meijer m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2665 av Louise Meijer m.fl. (M)</title>
          <idno type="rdwebb">H7022665</idno>
          <rs type="number">2665</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H7022665/text</ref>
          <ref type="dokument_url_html">http://data.riksdagen.se/dokument/H7022665</ref>
          <ref type="dokumentstatus_url_xml">http://data.riksdagen.se/dokumentstatus/H7022665</ref>
          <ref type="docx">http://data.riksdagen.se/fil/BC2CEC80-7887-4DAB-B01E-C78DF74D9032</ref>
          <ref type="pdf">http://data.riksdagen.se/fil/0A77DAD0-9252-4D6A-A050-879B9B697665</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-N7uiF8V7d6dvgCiCxGArjc" type="signed"/>
        <correspContext corresp="i-N7uiF8V7d6dvgCiCxGArjc">
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-GrFypPMEU4yS75e81QuEjg" type="submitted">
          <date when="2019-10-03"/>
          <time when="11:52:24"/>
        </correspAction>
        <correspAction xml:id="i-cB2f54XCkUTLi3rYXDToA" type="reviewed">
          <date when="2019-10-03"/>
          <time when="13:09:42"/>
        </correspAction>
        <correspAction xml:id="i-HCED5o5gGGc7aBZdw2NXQM" type="referred">
          <date when="2019-10-11"/>
        </correspAction>
        <correspAction xml:id="i-6Ze6nTiicGFkjnEcvd4pZ3" type="assigned">
          <date when="2020-07-14"/>
          <time when="15:39:21"/>
        </correspAction>
        <correspContext corresp="i-6Ze6nTiicGFkjnEcvd4pZ3">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-AbJGS8rXJGCJiBWXQ9tCHd" type="behandlas_i"/>
        <correspContext corresp="i-AbJGS8rXJGCJiBWXQ9tCHd">
          <ref type="uppgift">2019/20:MJU7</ref>
          <ref type="ref_dok_id">H701MJU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU7</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3MEQZ3h5N8tQwnZpbE7ctn" type="behandlas_i"/>
        <correspContext corresp="i-3MEQZ3h5N8tQwnZpbE7ctn">
          <ref type="uppgift">2019/20:MJU8</ref>
          <ref type="ref_dok_id">H701MJU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU8</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-W3SGzTPopVwwC13Rn3Gew2" type="behandlas_i"/>
        <correspContext corresp="i-W3SGzTPopVwwC13Rn3Gew2">
          <ref type="uppgift">2019/20:MJU12</ref>
          <ref type="ref_dok_id">H701MJU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU12</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-M9Ug8wiVpccLXqK43Z5q8N" type="behandlas_i"/>
        <correspContext corresp="i-M9Ug8wiVpccLXqK43Z5q8N">
          <ref type="uppgift">2019/20:MJU15</ref>
          <ref type="ref_dok_id">H701MJU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU15</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QVFoYnvpgdm2i4pjGk6xMe" type="motHeader">
        <div xml:id="i-5pPFChjv6K5m1ye4qRpL5j" type="motTitle">
          Motion till riksdagen 2019/20:2665 av Louise Meijer m.fl. (M)
          Djur och natur – så behåller vi ekosystemen
        </div>
      </div>
      <div xml:id="i-CPDkNbxBTHEaqSjPodJsas" type="motBody">
        <div xml:id="i-Trs8JGFojAdDC3W3e4C3YW" type="motProposal" subtype="förslag">
          <head xml:id="i-8CwAGPKDKFqS3CvR9uu5vb">
            Förslag till riksdagsbeslut
          </head>
          <list xml:id="i-JTWQhJGMK3Ywhqeb7cCq11" style="ol">
            <item xml:id="i-EdXWMWPbNXx1zeeXto1qWs">
              Riksdagen ställer sig bakom det som anförs i motionen om att
              Miljömålsrådet bör få i uppdrag att identifiera och rensa ut miljömål
              som överlappar varandra och styrmedel som har motverkande effekt,
              och detta tillkännager riksdagen för regeringen.
            </item>
            <item xml:id="i-QozngrP7CHZ5RNGPZ4Q7Ga">
              Riksdagen ställer sig bakom det som anförs i motionen om att
              minska förekomsten av invasiva främmande arter som hotar svenska
              arter och tillkännager detta för regeringen.
            </item>
            <item xml:id="i-743WbgQHrR7VyapFxyNpbL">
              Riksdagen ställer sig bakom det som anförs i motionen om att
              Sverige ska verka för att fler invasiva främmande arter i Sverige
              förs in i den gemensamma unionsförteckningen för att vid behov
              säkerställa åtaganden av fler medlemsländer och tillkännager detta
              för regeringen.
            </item>
            <item xml:id="i-2j3VzXC3KYs8WmECnwyUvg">
              Riksdagen ställer sig bakom det som anförs i motionen om att
              verka för bevarandet av ängs- och hagmarker genom ett konkurrenskraftigt
              jordbruk och tillkännager detta för regeringen.
            </item>
            <item xml:id="i-5bCMy83C5ZjMT7fr1z1tRu">
              Riksdagen ställer sig bakom det som anförs i motionen om att
              regeringen ska verka för att betesförmedlingar införs i fler av
              Sveriges län och öka informationen om tjänsten samt tillkännager
              detta för regeringen.
            </item>
            <item xml:id="i-D5X2TFcDBS4frCRqqzsxTE">
              Riksdagen ställer sig bakom det som anförs i motionen om att
              arbetet för att främja biologisk mångfald bör öka i stadsplanerade
              områden och tillkännager detta för regeringen.
            </item>
            <item xml:id="i-LWsaxKop67YC8EuE6ZkPrt">
              Riksdagen ställer sig bakom det som anförs i motionen om att
              den biologiska mångfalden i skogen ska värnas genom ett aktivt
              hållbart skogsbruk och en stark äganderätt och tillkännager detta
              för regeringen.
            </item>
            <item xml:id="i-Xoyt3NiDiQxTLhsWaseZn1">
              Riksdagen ställer sig bakom det som anförs i motionen om att
              regeringen i internationella sammanhang bör vara pådrivande för
              att bevara biologisk mångfald och tillkännager detta för regeringen.
            </item>
            <item xml:id="i-62TV82urEJgByj6sRpYD4D">
              Riksdagen ställer sig bakom det som anförs i motionen om att
              regeringen ska verka för att EU-kommissionen tar fram en utvärderingsmetod
              som gör det möjligt att ändra skyddsstatus för arter i vissa regioner
              när gynnsam bevarandestatus uppnås och tillkännager detta för
              regeringen.
            </item>
          </list>
        </div>
        <div xml:id="i-5HrL3M5vH2PKaCYN8jL3Nq" type="motContent">
          <head xml:id="i-4Cc6VZhGeBYggtCdiRCCwf" type="h1">
            Motivering
          </head>
          <p xml:id="i-NDyJpxAktPS4tuU61GEQjX">
            Med biologisk mångfald avses antal arter, arternas genetiska
            variation samt variationen i naturtyper och biotoper i landskapet.
            Mångfalden har uppkommit under miljontals år av utveckling, där
            olika arter har uppstått, förändrats och ibland försvunnit. Det
            finns många goda skäl att värna den biologiska mångfalden, exempelvis
            etiska, ekologiska och ekonomiska skäl.
          </p>
          <p xml:id="i-ZC93rb3kZ8SeJudU5gnUU">
            Stor biologisk mångfald krävs för att naturen ska kunna motstå
            och återhämta sig från påfrestningar utan att ta allvarlig skada.
            Biologisk mångfald är också en förut­sättning för att ekosystemen
            ska fungera och för de ekosystemtjänster som vi drar nytta av
            varje dag.
          </p>
          <p xml:id="i-U8QFdse93x4y67RpKnDtXq">
            Enligt Naturvårdsverket är cirka fem procent av våra djur, växter
            och svampar hotade till den grad att de löper risk att dö ut.
            Deras livsmiljöer har påverkats av miljö­förstörelse och i vissa
            fall av rationaliseringar inom jordbruk, skogsbruk och fiske.
          </p>
          <p xml:id="i-JhjtV1WmCMgL8e6juLWEKg">
            Det är inget nytt i jordens historia att arter dör ut. Sett över
            ett längre perspektiv beräknar man att 99 procent av alla arter
            som har uppstått har dött ut. Däremot sker det nu med en högre
            hastighet än tidigare och människan är en stor anledning till
            detta. Förlusten av biologisk mångfald är ett av världens mest
            akuta miljöproblem. För att hejda förlusten av biologisk mångfald
            krävs både nationella åtgärder och internationellt samarbete.
            Det positiva är att människan kan bidra till att öka den biologiska
            mångfalden om vi vidtar rätt åtgärder.
          </p>
          <p xml:id="i-Jy1w8jCf1fCqHbNv3cJ3sT">
            Det finns i dag miljömål som överlappar varandra och juridiska
            och ekonomiska styrmedel vilka står i konflikt med varandra. Detta
            gäller exempelvis för den biologiska mångfalden i övergångszonerna
            mellan skogs- och jordbruksmark. Å ena sidan finns det styrmedel
            som kan leda till att skogsbrynen blir fler och av högre kvalitet,
            bland annat Skogsstyrelsens stöd för anläggning och skötsel av
            skogsbryn. Å andra sidan innebär skogsvårdslagens krav på återplantering
            och definitionen av betesmark inom jord­brukarstöden en styrning
            som missgynnar förutsättningar för bryn och skötsel av befintliga
            bryn. Detta måste åtgärdas.
          </p>
          <p xml:id="i-PuPJjeKyQXHpfUyzSvMs7K">
            Likaså behöver det tydliggöras hur begreppet ”grön infrastruktur”
            relaterar juridiskt gentemot andra åtgärder. Faktum är att Naturvårdsverkets
            uppgift att arbeta med grön infrastruktur inte längre är specificerad
            i vare sig deras regleringsbrev eller arbets­ordning. Samtidigt
            arbetar landets länsstyrelser med att skriva strategier om frågan.
            Införandet av så kallad grön infrastruktur skedde dessutom utan
            att det gjorts några konsekvensanalyser av hur detta påverkar
            till exempel äganderätt och företagande på landsbygd. Det är orimligt.
            Regeringen måste tydliggöra vad som gäller i denna fråga.
          </p>
          <head xml:id="i-Foy1BufUzznipr1GknZ5cX" type="h2">
            Invasiva främmande arter
          </head>
          <p xml:id="i-FDPGaLmZjQwsC5p24nKQ7u">
            Drygt 200 arter har sedan 1800-talet försvunnit från Sverige.
            Eftersom de flesta av dem inte var särskilt vanliga har påverkan
            på ekosystemen varit liten. Under samma tids­period har det tillkommit
            hundratals nya växt- och djurarter till den svenska floran och
            faunan. Några av dessa är så kallade invasiva främmande arter,
            alltså arter som sprider sig från sitt ursprungliga område till
            nya områden och där hotar den biologiska mång­falden på ett eller
            annat sätt. Det kan exempelvis handla om arter som har få eller
            inga naturliga fiender i sin nya livsmiljö eller bär med sig sjukdomar
            som inhemska arter har dålig motståndskraft mot. Vilka konsekvenser
            detta får för det svenska ekosystemet är ännu inte helt klarlagt
            och konsekvenserna varierar från art till art. Men flera fall
            har uppmärksammats där invasiva främmande arter hotar att konkurrera
            ut svenska arter.
          </p>
          <p xml:id="i-4jJ4RQKyD9T3iVXNfzNLyZ">
            Invasiva främmande arter kan åstadkomma stora skador. Ett exempel
            på en invasiv främmande art är kungskrabban, vilken ursprungligen
            kommer från Kamtjatka vid den ryska Stillahavskusten. Kungskrabban
            är allätare och breder därför lätt ut sig. Ett annat exempel är
            den amerikanska hummern som har påträffats på svenska västkusten
            och som kan komma att konkurrera med vår inhemska europeiska hummer.
            Mårdhunden är också en invasiv främmande art som äter stora mängder
            bytesdjur i form av fåglar och groddjur. Spansk skogssnigel, eller
            mördarsnigel som den ofta kallas, lever på kadaver samt döda och
            levande växter. Dessa invasiva främmande arter har inte några
            naturliga fiender i den svenska naturen utan utgör därmed ett
            hot mot vår inhemska flora och fauna.
          </p>
          <p xml:id="i-XEs196ZYjhahk5aL6Jovw4">
            Sverige måste vidta åtgärder för att förhindra nya arter från
            att introduceras till vårt land. Det dröjde innan regeringen agerade,
            men sedan 1 januari 2019 är EU-förord­ningen om att bekämpa invasiva
            främmande arter införlivad i svensk lagstiftning. Nu gäller det
            att lagstiftningen implementeras och att ansvar och uppgifter
            i arbetet fördelas mellan relevanta myndigheter.
          </p>
          <p xml:id="i-JydWZSUThbeJKywuHzoBvN">
            Enligt Naturvårdsverket finns det 400 arter som bedöms som invasiva
            i Sverige. Av dessa finns 11 på den gemensamma unionsförteckningen
            i EU över arter som inte avsikt­ligt får föras in till, hållas
            eller födas upp i EU. Det är därför av största vikt att ansvariga
            myndigheter rapporterar in och bekämpar invasiva främmande arter
            så snabbt som möjligt. Sverige bör dessutom verka för att arter
            som bedöms som invasiva förs in i den gemensamma unionsförteckningen
            för att vid behov säkerställa åtaganden från fler medlemsländer.
          </p>
          <head xml:id="i-5rkZkaaHpGZdn1kVRKSuNp" type="h2">
            Ekosystemtjänster
          </head>
          <p xml:id="i-QvHN11RfFMsdPSU2zPE5CA">
            Ekosystemtjänster är ett begrepp som beskriver de produkter och
            tjänster som växter och organismer ger oss människor och som påverkar
            vårt välbefinnande. Som exempel kan nämnas att mat, många mediciner
            och viktiga kemikalier har sitt ursprung i vilda arter, organismer
            som renar vatten, bin som pollinerar växter och växter som binder
            koldioxid och producerar syre. I en studie av 40 olika livsmedelsgrödor
            över hela jorden ökade skörden vid besök av vilda insekter i alla
            systemen. Att värdera ekosystemtjänster är svårt, eftersom ekosystemen
            ofta är sammankopplade på komplicerade sätt. Flera forskare har
            dock försökt beräkna värdet av ekosystemtjänster. Genom att tydliggöra
            värdet av ekosystemtjänster kan dessa bli en integrerad del av
            samhällsplaneringen.
          </p>
          <p xml:id="i-HsUbaM8j38q5kcVcgugNsm">
            Särskilt viktiga är så kallade nyckelarter, det vill säga arter
            som fyller en större funktion än andra. Utan dem skulle ekosystemen
            förändras drastiskt. Pollinerande insekter som bin och humlor
            hör hit, och även om många växter och livsmedelsgrödor kan själv-
            eller vindpollinera sig ökar avkastningen vid insektspollinering.
            År 2012 fastställde alliansregeringen ett etappmål som anger att
            betydelsen av den biologiska mångfalden och värdet av ekosystemtjänster
            ska vara allmänt kända och integreras i ekonomiska ställningstaganden,
            politiska avväganden och andra beslut i samhället där så är relevant
            och skäligt. Den strategi för biologisk mångfald som alliansregeringen
            sedan presenterade år 2014 gav verktyg för att synliggöra värdet
            av ekosystemtjänster och deras relevans för olika sektorer och
            näringar. Alliansregeringen gav även Natur­vårdsverket i uppdrag
            att genomföra en kommunikationssatsning om ekosystemtjänster under
            perioden 2014–2017. Som ett led i satsningen har Naturvårdsverket
            publicerat en guide för värdering av ekosystemtjänster som riktades
            till kommuner, landsting och regionförbund.
          </p>
          <head xml:id="i-JVEFdymJeQWQ6hLGmYVTrW" type="h2">
            Bevarande av ängsmarker
          </head>
          <p xml:id="i-FcUNGm5R7Gx1LfQVtCrDDF">
            Ett hållbart brukande av skog och mark är avgörande för att bevara
            den biologiska mångfalden och en förutsättning för att vi ska
            kunna nå flera av våra nationella miljö­kvalitetsmål. Många ängs-
            och hagmarker växer idag igen, bland annat på grund av för få
            betande djur. Fler betande djur behövs alltså för att behålla
            hagarna öppna och bevara den biologiska mångfald som finns där.
            Ängs- och hagmarkerna rymmer även viktiga kulturhistoriska värden.
          </p>
          <p xml:id="i-LQQa8KGfm6z6DZieJxt5ve">
            Moderaterna ser stora behov av att skapa bättre förutsättningar
            för lantbrukare att ha betande djur i hagar, vilket i grunden
            handlar om att stärka svenskt jordbruks konkur­renskraft. På så
            sätt kan vi bevara ängs- och hagmarker samtidigt som vi skapar
            förut­sättningar för en levande landsbygd och ett livskraftigt
            jordbruk. Intressant är också forskningen som beskriver vikten
            av betande mular på strandängar. Detta är inte bara positivt för
            flora och pollinerande insekter utan är också viktigt för gäddans
            och andra fiskarters möjlighet att leka i strandkanterna.
          </p>
          <p xml:id="i-GnvxQihTQEgnGQEbw8RK96">
            Betesförmedlingar, där ägare av mark som håller på att växa igen
            paras ihop med djurägare som behöver bete, finns i dag i 16 av
            21 län, och administreras av länsstyrel­sen. Möjligheten till
            betesförmedling bör finnas i hela Sverige. Tjänsten har i snitt
            15 stycken användare per län. Informationen om den behöver spridas
            bredare från läns­styrelserna för att nå ut till fler.
          </p>
          <p xml:id="i-E28ogYyf6sn71EsznnJ7nk">
            Arbetet för att främja den biologiska mångfalden bör öka i stadsplanerade
            områden. Idag sker arbetet framför allt på landsbygden men här
            krävs förändringar. Bebyggelse försvårar utbyten mellan lokala
            artpopulationer, vilket på sikt gör arterna sämre anpas­sade för
            miljöförändringar och att tillhandahålla ekosystemtjänster. På
            samma sätt som människan planerar för bebyggelse och infrastruktur
            kan vi planera för livsmiljöer för växter och djur, genom grön
            infrastruktur och spridningskorridorer.
          </p>
          <head xml:id="i-Cu12uvmMUukYQVSvEBvy7e" type="h2">
            Ett hållbart skogsbruk
          </head>
          <p xml:id="i-5unpaCVRj6c8XMMth7L5vS">
            Sverige är rikt på skog, och skogen utgör en fantastisk resurs.
            Den privata äganderätten ligger till grund för ett framgångsrikt
            och hållbart svenskt skogsbruk som under hundra års tid har kombinerat
            ökade avverkningsnivåer med ett ökat virkesförråd. För att gynna
            den biologiska mångfalden gör skogsägarna bland annat frivilliga
            avsättningar av skog. Det finns också flera former av formellt
            skydd för skogsområden, såsom naturreservat och Natura 2000-områden.
            Enligt SCB är 27 procent av den totala arealen skogsmark i Sverige
            undantagen från skogsbruk.
          </p>
          <p xml:id="i-AZDmfYKpLWmozwomVTLMV7">
            Skogsvårdslagen föreskriver att produktionsmål och miljömål ska
            vara jämställda. Förvaltarskapstanken och långsiktigheten i svenskt
            skogsbruk gör att skogsägare kan bidra till att sällsynta eller
            särskilt viktiga arter finner en god livsmiljö på deras marker.
            Exempelvis visar forskning att skogsbrukets beslut att lämna kvar
            träd som småningom blir till höga stubbar på kalhyggen leder till
            att fler skalbaggar och andra insekter söker sig dit. Ett sådant
            skogsbruk bidrar till den biologiska mångfalden och bör därför
            pre­mieras. Tyvärr straffas idag istället många av de skogsägare
            som bedrivit ett skogsbruk med hög miljöhänsyn, då de inte tillåts
            genomföra planerade avverkningar med hänvis­ning till exempelvis
            artskyddsförordningen och inventeringen av nyckelbiotoper.
          </p>
          <p xml:id="i-CVqwjBB2ArQ8kmqy4bbNsh">
            Moderaterna ser med oro på att incitamentsstrukturen för ett
            hållbart skogsbruk snedvrids på detta sätt och har därför riktat
            ett tillkännagivande till regeringen om att tillämpningen av artskyddsförordningen
            ska ses över. Det är viktigt att den äganderätts­utredning som
            regeringen tillsatt säkerställer långsiktigt hållbara spelregler
            för jord- och skogsbrukare. Moderaterna kan dock konstatera att
            utredningen är omfattande men att utredaren får mindre än ett
            år på sig att presentera sina slutsatser. Det finns också risk
            att samma typ av problematik uppstår vid exempelvis vattenbruk,
            där musselodlingar och algplanteringar har stor potential att
            bidra till både en bättre miljö och utvecklingen av nya näringar.
            Inom miljöpolitiken är det därför överlag viktigt att incitament
            för hållbart brukande av skog, mark och vatten inte ställer produktionsmål
            och miljömål i konflikt med varandra. Tvärtom behövs en helhetssyn.
          </p>
          <head xml:id="i-NXgBFYkBkTXnNFXdrzEjmD" type="h2">
            Internationellt samarbete
          </head>
          <p xml:id="i-EuageewLXu3aeWqMpL9Hhz">
            I de flesta miljöfrågor krävs samarbete mellan länder för att
            nå bästa effekt, och det gäller även för biologisk mångfald. Sverige
            har hittills anslutit sig till ett 40-tal interna­tionella konventioner
            om exempelvis luftföroreningar, vattenföroreningar, naturvård
            och biologisk mångfald, nyttjande av levande resurser, avfallshantering,
            kemikaliehan­tering och särskilda gränsöverskridande effekter
            samt miljöinformation. Flera av dessa samarbeten har redan visat
            på goda resultat. Men IPBES (The Intergovernmental science-policy
            Platform on Biodiversity and Ecosystem Services) rapport om biologisk
            mångfald från 2019, godkänd av fler än 130 regeringar, visar att
            utvecklingen för den biologiska mångfalden på global nivå går
            åt fel håll.
          </p>
          <p xml:id="i-5EPQ5Pi3QtUnJNGgs8QzBQ">
            Klimatförändringarna tillsammans med skogsskövling bidrar på
            många håll i världen till att utarma den biologiska mångfalden.
            Rapporten slår därför fast att ett aktivt klimatarbete gynnar
            den biologiska mångfalden. Sverige ska fortsatt vara en pådrivande
            kraft i olika internationella sammanhang för att belysa allvaret
            i frågan om biologisk mångfald och leda genom att fortsätta vara
            ett bra exempel. Fler länder behöver ta ansvar och agera för att
            förlusten av biologisk mångfald ska hejdas och i bästa fall upphöra.
          </p>
          <p xml:id="i-PKeJEhdDBbkWehiL2Esxxd">
            Svenska förvaltningsmodeller både för skogen och för den svenska
            viltstammen kan tjäna som föredöme för hur biologisk mångfald
            kombineras med ekonomisk lönsamhet, jakt och turism.
          </p>
          <p xml:id="i-Ra5FtStHmphUbGWAbtjNVW">
            Samtidigt kan vissa internationella direktiv vara svåra att förena
            med lokala problem. Det gäller till exempel fågelskyddsdirektivet
            som bland annat fredar skarv som förorsakar stora problem längs
            de svenska kusterna. Det behövs därför en utvärde­ringsmetod som
            gör det möjligt att ändra skyddsstatusen för arter i vissa regioner
            när gynnsam bevarandestatus uppnås. Moderaterna anser att det
            är en viktig fråga för Sverige att driva inom EU, då vi tror att
            det kan bevara respekten för det viktiga arbetet med biologisk
            mångfald.
          </p>
          <p xml:id="i-3wWxHrmxUjt8a99W3mLuwm">
            De nordiska regeringarna har antagit ett miljöhandlingsprogram
            för perioden 2013–2018 samt en strategi för hållbar utveckling
            som bland annat syftar till att öka samver­kan mellan olika sektorer.
            Livskraftiga ekosystem och biologisk mångfald lyfts som särskilda
            fokusområden inom ramen för detta samarbete. Handlingsprogrammets
            och strategins övergripande syfte är att värna landskapet och
            kulturmiljön, att nå en hållbar användning av naturresurserna
            och att minska föroreningar och utsläpp.
          </p>
          <p xml:id="i-D55zhD9zAUvVP2YYeWsDtF">
            Sverige har även undertecknat konventionen om biologisk mångfald,
            där vi förbin­der oss att vårda vår biologiska mångfald och nyttja
            den på ett hållbart sätt. Avtalet innebär bland annat att skogen
            och marken ska brukas på ett sådant sätt att djur, växter och
            mikroorganismer som finns i landskapet kan leva kvar. Fisket ska
            ske under kon­trollerade former så att bestånden inte utarmas.
            Planering av stadsmiljöer ska ta hänsyn till växters och djurs
            förutsättningar att leva där. Förutom Sverige är det drygt 170
            andra länder som också har skrivit under konventionen. Det är
            nu viktigt att den också efter­levs av alla länder. Detsamma gäller
            för den av EU-kommissionen framtagna strategin för hur EU ska
            kunna nå de globala målen inom konventionen om biologisk mångfald.
          </p>
          <p xml:id="i-Jk4xuVJquzAFqDNv4f1qrA">
            Vikten av internationellt samarbete i miljöfrågor och livskraftiga
            ekosystem genom­syrar all moderat miljöpolitik. Fler av Moderaternas
            förslag på detta område finns beskrivna i våra motioner om exempelvis
            skogsbruk, jordbruk, viltvård samt fiske, hav och vattendrag.
          </p>
        </div>
        <div xml:id="i-RsokfKgfrJ2hVd8pdXWMbJ" type="motSignatures">
          <list xml:id="i-AtS6Hdhb32tKK9a5MYrziw">
            <item xml:id="i-AqcNrLp6V8QhaqGdKs9FMq" who="i-7bVDjZpV72vdnYhJ8phHuW">
              Louise Meijer (M)
            </item>
            <item xml:id="i-TR7T7HWvmkBCoyMhMsHLkp" who="i-MDmz3BZyW3T2P9Tp6bvsBM">
              John Widegren (M)
            </item>
            <item xml:id="i-C2ppkDGqUh5XvTiQf6WtTQ" who="i-Q1WPoNtt1578KMfEZ5TLkK">
              Betty Malmberg (M)
            </item>
            <item xml:id="i-9sRuQPqmurA2FVLd8SbgW" who="i-DGTHVhbApAq9J741uJW2uT">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
