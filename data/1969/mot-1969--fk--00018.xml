<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__18/mot_1969__fk__18-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motion i Första kammaren, nr 18 år 1969
          </p>
          <p>
            Nr 18 Av herr Sveningsson m. fl., om skyldighet att borttaga
            gammal taggtråd. (Lika lydande med motion nr 20 i Andra kammaren)
          </p>
          <p>
            På många håll i landet finns kvar stora mängder med taggtråd
            och även slättråd från den tid då skogsmarkerna betades och små
            åkerlappar var inhägnade. Skogs- markerna betas inte längre och
            på ett mycket stort antal av dessa åkerlappar har planterats skog.
            Utvecklingen fortgår i denna riktning och stora arealer kommer
            under de närmaste 10—15 åren att tagas ur jordbrukets produktion.
            Kvar i mar- kerna finns dock gammalt stängselmaterial, som kan
            föranleda skador för de män- niskor som under fritid och semestertid
            men även som svamp- och bärplockare vistas i skog och mark. Dessa
            snärjen av gammal stängseltråd ligger ofta mer eller mindre dolda
            av löv och vegetation på marken och fungerar som lömska snaror
            för både människor och de vilda djuren. Otaliga är de djur av
            skilda slag som jägare och andra naturvänner hittat i skog och
            mark och som genom att de blivit fastsnärjda i gammal stängseltråd
            gått en kvalfull och ytterst plågsam död till mötes. I somras
            hittades t. ex. en älg som in- snärjd i gammal taggtråd fått svälta
            ihjäl. Det förekommer även att djur av ren barmhärtighet omedelbart
            måste avlivas på grund av de skador stängseltråden or- sakat dem.
            I en stor dagstidning fanns nyligen rubriken ”Det är gillrat för
            tortyr och svält”. Ur texten under denna rubrik kan följande återges.
            ”Det existerar i dag ett lömskt gillrat nät av dödsfällor ute
            i våra marker. Försåtliga snaror, omsorgsfullt dolda i vegetationen,
            ett ständigt hot framför allt mot klövdjuren men farligt nog också
            för fåglar och småvilt. Vad värre är: dessa försåt överraskar
            inte med en snabb och aningslös död. Avrättningen sker bestialiskt,
            de drabbade offren måste nästan i samt- liga fall genomgå tortyr
            och svält innan de äntligen befrias från sitt lidande. Ingen vittjar
            dessa giller, de är en bortglömd kvarleva från odlingslandskapets
            förändring.” Vid förra årets riksdagsbehandling av denna fråga
            var det några remissinstanser som fick tillfälle uttala sin mening.
            Statens naturvårdsverk framlade bl. a. att det är ett välkänt
            faktum att såväl friluftsfolk som vilt förorsakas skador av taggtråd.
            Från jakt- och viltvårdssynpunkt samt från allmänna naturvårdssynpunkter
            är det därför ett angeläget önskemål att nedfallen taggtråd och
            oanvända hägnader av sådan tråd kommer bort men även att användningen
            av taggtråd inskränks till det absolut nödvändiga. Vidare ansåg
            naturvårdsverket att genom naturvårdslagen, som tillkom 1964,
            finns vissa möjligheter att komma till rätta med ifrågavarande
            problem. Verket ansåg
          </p>
          <pb facs="riksdagen-motions-pdf/data/1969/mot_1969__fk__18/mot_1969__fk__18-002.pdf"/>
          <p>
            Motion i Första kammaren, nr 18 år 1969 13
          </p>
          <p>
            det även angeläget att naturvårdslagens regler i ämnet kommer
            till användning i större utsträckning än som nu är fallet. Det
            enda initiativ som naturvårdsverket tagit är emellertid ett förslag
            om att arbetsmarknadsstyrelsen borde biträda militära myndigheter
            med borttagande av taggtråd vid äldre befästningar. I princip
            har ock- så arbetsmarknadsstyrelsen förklarat sig villig låta
            utföra arbeten av detta slag som beredskapsarbete. Riksförbundet
            Landsbygdens folk (RLF) ansåg även i sitt yttrande det angelägna
            i att gammal taggtråd från stängsel och andra anordningar blir
            borttagen. Den fort- gående nedläggningen av åkrar och betesmarker
            ökar, ansåg denna organisation, förekomsten av mer eller mindre
            nedfallna och övervuxna stängsel. I första hand ansåg RLF att
            man borde söka att genom upplysning och propaganda förmå mark-
            ägare och andra berörda att undanskaffa taggtråd och hinder av
            andra slag vilka inte längre hålls i stånd eller fyller avsedd
            funktion. I detta yttrande uttalades även följande, som förtjänar
            att uppmärksammas. ”Det synes RLF också angeläget att militärmyndigheten,
            kommuner och statliga markägare föregår med gott exempel och åtminstone
            rensar bort gammal taggtråd från marker, som speciellt inköpts
            för att tjäna som ströv- och rekreationsområden. Sannolikt torde
            dock därutöver krävas vissa maktmedel. RLF har därför ej något
            att erinra emot att bestämmelser införs, som gör det möjligt att
            ålägga vederbörande markägare att undanskaffa taggtråd från inhägnader
            och andra hinder som ej är i bruk. Eventuell lagstiftning på området
            torde få samordnas med och anpassas till vad som i övrigt gäller
            i fråga om nedskräpning i naturen.” Det kan således redovisas
            mycket starka motiv för den uppfattningen att staten och det allmänna
            bör vidtaga sådana åtgärder att gammal taggtråd på ett effektivt
            sätt blir bortröjd så snart som möjligt. Jordägare, arrendatorer
            och andra närings- utövare som använder sig av taggtrådsstängsel
            bör åläggas taga bort taggtråden då inhägnaden ej längre tjänar
            något syfte. Dessutom bör de personer som är närmast ansvariga
            för de områden där gammal taggtråd ligger utspridd på marken åläggas
            att uppsamla och bortförskaffa denna. Inte minst gäller detta
            de gamla taggtråds- hinder som fortfarande påminner om den militära
            aktiviteten under andra världs- kriget. Med stöd av ovanstående
            hemställes, att riksdagen i skrivelse till Kungl. Maj:t måtte
            anhålla om förslag till ändring av gällande lag så att skyldighet
            att borttaga gammal taggtråd som icke längre fyller någon funktion
            föreligger för den som är ansvarig för taggtråden.
          </p>
          <p>
            Stockholm den 14 januari 1969
          </p>
          <p>
            Ragnar Sveningsson (m) Lars Schött (m) Bo Skårman (fp)
          </p>
          <p>
            Harald Pettersson (cp) Torsten Hansson (s)
          </p>
        </div>
      </div>
    </body>
  </text>
</TEI>
