<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FiU-00212">
  <teiHeader>
    <fileDesc>
      <titleStmt>
        <title>En välfärd fri från kommersiella intressen</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En välfärd fri från kommersiella intressen</title>
          <idno type="rdwebb">H002Fi212</idno>
          <rs type="number">Fi212</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H002Fi212/text</ref>
          <ref type="dokument_url_html">http://data.riksdagen.se/dokument/H002Fi212</ref>
          <ref type="dokumentstatus_url_xml">http://data.riksdagen.se/dokumentstatus/H002Fi212</ref>
          <ref type="doc">http://data.riksdagen.se/fil/D82964C2-377A-424B-9EB1-8DF5283BEE36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MJZvTDawSemgGB7GDvLNNu" type="signed"/>
        <correspContext corresp="i-MJZvTDawSemgGB7GDvLNNu">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-M5o8cYSRJsbmZdvevomfQX"/>
        </correspContext>
        <correspAction xml:id="i-LeBorA24wBzJjQTubQnY73" type="numbering">
          <date when="2012-10-03"/>
        </correspAction>
        <correspAction xml:id="i-7uU2d88Xkepz2t7fNKgmse" type="submission">
          <date when="2012-09-26"/>
        </correspAction>
        <correspAction xml:id="i-HHVFDrqnTWhiwEZCev8gLo" type="transfer">
          <date when="2012-09-25"/>
        </correspAction>
        <correspAction xml:id="i-2XmoBjw3WL5UsPfw3yden6" type="assigned"/>
        <correspContext corresp="i-2XmoBjw3WL5UsPfw3yden6">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4jrtX6v8Ki8X4qDpTPzp8s" type="motHeader"/>
      <div xml:id="i-KbH4F2PKxRfati54gWG6Rr" type="motBody">
        <div xml:id="i-8eZWuwMMbywVKmyNAEvtEs" type="TOC">
          <head xml:id="i-Ry85AXDSsc4BXz4PnRsnnk">
            1 Innehållsförteckning
          </head>
          <list xml:id="i-6ePNYrd7r6iAznBq4wgMHr">
            <item xml:id="i-8vKTpqmcJcihMai22g2KT8">
              2 Förslag till riksdagsbeslut 2
            </item>
            <item xml:id="i-FqD4JVrZYyKbtAehQPYugD">
              3 Inledning 2
            </item>
            <item xml:id="i-Y1csZfRTE1iXh67tHHjFde">
              4 Avkommersialisering för ökad kvalitet 3
            </item>
            <item xml:id="i-9yfiSt2fVAnmHtbPHELqzQ">
              5 Så skapar vi en välfärd fri från kommersiella intressen 4
            </item>
            <item xml:id="i-J95qrMzd8KzLfsNxMT4hYz">
              5.1 Inga skattemedel till vinstsyftande företag 5
            </item>
            <item xml:id="i-NYwPAQoAAX5y9iJFR8P5EU">
              5.2 Vård skola och omsorg där den behövs 7
            </item>
          </list>
        </div>
        <div xml:id="i-VuN33mC2zpjuQpF8iM4bvL" type="motProposal" subtype="förslag">
          <head xml:id="i-8EL4RAs9kjFtR2a8xYbDje">
            2 Förslag till riksdagsbeslut
          </head>
          <list xml:id="i-GRGYp4QYS5WLHyH2ARxw3i" style="ol">
            <item xml:id="i-6favVzz8jGWTjWYXTsUGV8">
              Riksdagen tillkännager för regeringen som sin mening vad som
              anförs i motionen om att den grundläggande principen vid fördelning
              av skattemedel till vård, skola och omsorg ska vara att detta
              sker efter människors behov och inte efter företags möjligheter
              till lönsamhet.
            </item>
            <item xml:id="i-F7W9it3pFPcTJxnjwPfVgM">
              Riksdagen tillkännager för regeringen som sin mening vad som
              anförs i motionen om att det i kärnverksamheten inom vård, skola
              och äldreomsorg inte ska vara möjligt för vinstsyftande företag
              att bedriva verksamhet med skattemedel.
            </item>
            <item xml:id="i-NGtqBjYnetsJXc19VdQVpV">
              Riksdagen tillkännager för regeringen som sin mening vad som
              anförs i motionen om att en vinstbegränsning bör införas som innebär
              att eventuell icke-offentlig verksamhet som huvudregel ska bedrivas
              av aktiebolag med särskild vinstutdelningsbegränsning enligt 32
              kap. aktiebolagslagen, alternativt av ideella aktörer och/eller
              icke vinstdrivande kooperativ.
            </item>
            <item xml:id="i-FtPaiW3zWzCjvW3ms7N5uv">
              Riksdagen tillkännager för regeringen som sin mening vad som
              anförs i motionen om en ändring av 32 kap. aktiebolagslagen och
              konsekvensändringar i berörda delar av skollagen och hälso- och
              sjukvårdslagen.
            </item>
            <item xml:id="i-FPMgTHd992rXpCpXereZDK">
              Riksdagen beslutar att lagen (2008:962) om valfrihetssystem samt
              berörda delar i skollagen och hälso- och sjukvårdslagen upphävs.
            </item>
            <item xml:id="i-5BJ3GFy9vkt75xN5xMpxU5">
              Riksdagen tillkännager för regeringen som sin mening vad som
              anförs i motionen om ändringar i skollagen om hälso- och sjukvårdslagen
              så att huvudmannen för en välfärdsverksamhet ska besluta när och
              var icke-offentliga aktörer får etableras.
            </item>
            <item xml:id="i-NcL2sjyh7SHux8nqCmSrZm">
              Riksdagen tillkännager för regeringen som sin mening vad som
              anförs i motionen om att det ska vara fråga om ett aktiebolag
              med särskild vinstutdelningsbegränsning enligt 32 kap. aktiebolagslagen,
              alternativt en ideell aktör, när en icke-offentlig aktör etableras.
            </item>
          </list>
        </div>
        <div xml:id="i-5krCJJTBFmt26oHcBeyzg7" type="motContent">
          <head xml:id="i-4scPz11aNZsxtwq1iRPwud" type="h1">
            3 Inledning
          </head>
          <p xml:id="i-QfnVd4tqTBRbk58MiyhPVs">
            Det har i den allmänna debatten hävdats att det inte går att
            lagstifta bort vinstintresset från vård, skola och omsorg. Detta
            stämmer inte. Det som krävs är den politiska viljan att sätta
            välfärdens kvalitet och likvärdighet före privata vinstintressen.
            I denna motion presenterar Vänsterpartiet förslag till lagändringar
            för hur en vinstbegränsning kan låta sig göra.
          </p>
          <p xml:id="i-2eDURnhF5CYjSji9ZFVvXX">
            En förutsättning för en riktigt bra skola, vård och omsorg är
            att ägarna och huvudmännen fokuserar på det viktigaste. Kvaliteten
            och behoven ska alltid komma i första rummet, inte möjligheten
            att berika sig på verksamheten. I skola och förskola ska det finnas
            utbildad personal så att varje barn får det stöd han eller hon
            behöver. När vi besöker vårdcentralen eller flyttar in på ett
            äldreboende ska vi kunna känna trygghet i att det är de behov
            vi har som avgör vilket stöd vi får. Ingen ska någonsin bemötas
            utifrån hur lönsam hon eller han anses vara.
          </p>
          <p xml:id="i-55EzKbx1YxDCWs86VBzPZL">
            För att nå dit behöver välfärden avkommersialiseras. Både den
            offentligt och den privat drivna välfärden måste mer än i dag
            fokusera på behov, kvalitet och likvärdighet, och mindre på efterfrågan
            och kortsiktig lönsamhet.
          </p>
          <p xml:id="i-4BKJr3LmXEpdyqdApMSaMP">
            Den modell som föreslås i denna motion är utformad så att centrala
            delar av välfärden befrias från kommersiella intressen och verksamheterna
            kan fördelas dit de bäst behövs, samtidigt som alternativa utförare
            får goda möjligheter att driva sin verksamhet. De av dagens vinstsyftande
            företag som är intresserade av att vara med och utveckla välfärden
            även utan vinstsyfte, kan då välja att övergå till en särskild
            bolagsform där vinsten inte är styrande. Genom att använda denna
            bolagsform, som redan finns men som i dag sällan används, löser
            vi även problemet att riskkapitalbolag via uppköp och försäljning
            av företag gör vinstuttag från skattemedel.
          </p>
          <head xml:id="i-VNKHe8PnfxHFKchWcSsi9U" type="h1">
            4 Avkommersialisering för ökad kvalitet
          </head>
          <p xml:id="i-151ft2ubH6hHFZUVxKzNL9">
            Välfärdens syfte är att ge oss en bra vård när vi blir sjuka,
            en god omsorg när vi inte kan klara vardagen på egen hand och
            i klassrummet ska varje elev ges möjlighet att växa och utvecklas.
            Det är de behov vi har i livets olika delar som ska styra välfärden.
            I dag har dock stora delar av välfärden tagits över av företag
            som i stället driver verksamheten med syftet att maximera sin
            vinst. Välfärden har kommersialiserats, vilket innebär att välfärden
            som helhet har påverkats, inte bara den enskilda vårdcentralen
            eller skolan. Till exempel har man i vissa verksamheter öppnat
            för gräddfiler och tilläggstjänster så att den som har råd kan
            köpa sig en bättre välfärd än andra. Det innebär att välfärden
            dras isär. På sikt leder det till olika kvalitet på den välfärd
            som alla har rätt till, eftersom stora grupper tappar intresset
            av att upprätthålla en bra grundnivå när de ändå har råd att köpa
            sig något bättre. I takt med att vinstintresset har släppts in
            i välfärden har den anpassats allt mer efter företagen och det
            har införts allt mer av marknadsstyrning.
          </p>
          <p xml:id="i-87VbbQYoN83CT9PcPFK6SS">
            Kommersialiseringen påverkar också den offentliga verksamheten.
            I konkurrensen bedrivs en ständig press på kostnader nedåt, där
            såväl verksamhetens innehåll som kvalitet påverkas i en ständigt
            nedåtgående spiral. Även den kommunala organisationen påverkas
            då utförar- och beställarmodeller numera är vardagsmat i det offentliga.
          </p>
          <p xml:id="i-5FRu7xgX2H2JhydxoqS2tE">
            Med vinst avses i det här sammanhanget överskott från näringsverksamhet.
            I vissa fall ges det som en årlig utdelning, i andra fall tar
            ägarna ut vinsten när företaget säljs efter att man under några
            år har investerat skattemedel i det. Det senare är vanligt när
            ägaren är ett riskkapitalbolag och förklarar varför det kan se
            ut som att vissa välfärdsföretag inte delar ut någon vinst. Det
            är värt att påpeka att verksamheter naturligtvis kan gå med överskott
            även i system utan vinstsyftande aktörer. Men där stannar dessa
            resurser i välfärden och bidrar till högre kvalitet ett av många
            skäl till att välfärden blir bättre om den avkommersialiseras.
          </p>
          <p xml:id="i-4vgjrqmirYkFMSPcfGK1dx">
            I en välfärd i offentlig regi kan varje skattekrona gå till att
            höja kvaliteten och allt överskott återinvesteras i verksamheten.
            Genom att inte skicka stora delar av resurserna till vinst åt
            ägarna finns större möjligheter att skapa bästa möjliga omsorg,
            skola och vård. Offentligt driven välfärd har högre personaltäthet
            än privat. Till exempel har offentligt drivna äldreboenden enligt
            Socialstyrelsen mer än 10 procent fler anställda per äldre jämfört
            med de privat drivna. Och lärartätheten är i snitt 20 procent
            högre i kommunala gymnasieskolor än i de fristående (SCB 2012).
            Ett annat sätt att pressa lönekostnaderna är att ha lägre andel
            utbildad personal. I de kommunala förskolorna har 56 procent en
            pedagogisk högskoleutbildning och endast 4 procent saknar utbildning
            för arbete med barn. I de fristående förskolorna däremot har bara
            43 procent en pedagogisk högskoleutbildning och 11 procent saknar
            utbildning för arbete med barn (Skolverket 2011).
          </p>
          <p xml:id="i-9XDKQfTsaUsvezQsygKdvV">
            Att våra gemensamma resurser går till vinster åt företagsägarna
            blir än mer problematiskt eftersom de flesta av de större aktörerna
            ägs av riskkapitalbolag. Dessa använder ofta avancerade upplägg
            för att undvika beskattning. En av Skatteverkets studier visade
            att 23 av 25 bolag som köpts upp av riskkapitalbolag inte betalade
            skatt efter uppköpet. Samhället förlorar alltså i två steg först
            när våra gemensamma resurser försvinner till vinst, därefter när
            riskkapitalbolagen genom kryphål i lagstiftningen undviker att
            betala skatt på denna vinst.
          </p>
          <p xml:id="i-D7BQxFL5EY3rW9vsmZkF2R">
            I en avkommersialiserad välfärdssektor undviks också vinstintressets
            press nedåt på arbetsvillkor och löner. Det är ingen slump att
            andelen personal som bara har timanställning är mer än dubbelt
            så stor i den privat drivna hemtjänsten som i den kommunala.
          </p>
          <p xml:id="i-VqS69N4VmQQgfCBPGzRrz7">
            Förutom större möjlighet att direkt förbättra villkor och löner,
            skulle en avkommersialiserad välfärd innebära ökade möjligheter
            att anställa personal i stället för att låta pengar försvinna
            till vinster åt ägarna. Det skulle minska stressen, vilket både
            anställda och brukare tjänar på.
          </p>
          <p xml:id="i-PcKm3yjSwmk5WMRyd6LER5">
            Genom att ta bort de kommersiella intressena skapas ett fokus
            på välfärdens kvalitet och jämlikhet. Det är det som ska styra
            välfärden, inte vad som ger mest vinst till ägarna. Dagens vinstdrift
            innebär att välfärden varje år läcker pengar som hade kunnat användas
            till resurser som bättre behövs i välfärden.
          </p>
          <head xml:id="i-Rv5Fg3Cxjcqnj9BeSJSQH3" type="h1">
            5 Så skapar vi en välfärd fri från kommersiella intressen
          </head>
          <p xml:id="i-G7NXFg99NMfUFux3TXQZmh">
            Endast genom en generell välfärd fri från kommersiella intressen
            kan hög kvalitet för alla garanteras. Resurserna till vård, skola
            och omsorg liksom andra verksamheter är begränsade och ska fördelas
            så att de går till dem som behöver dem mest. Den som är i störst
            behov av vård ska prioriteras och de skolor där eleverna behöver
            mest stöd ska också ha resurser att kunna ge mer stöd. Kvaliteten
            ska vara hög och likvärdig oavsett var man bor. Sådana principer
            för hur vi använder skattemedlen beslutar vi om demokratiskt och
            välfärden ska organiseras så att det också blir de principerna
            som faktiskt styr verksamheten. Därför bör grundläggande princip
            vid fördelning av skattemedel till vård, skola och omsorg vara
            att detta ska ske efter människors behov och inte efter företags
            möjligheter till lönsamhet. Detta bör riksdagen som sin mening
            ge regeringen till känna.
          </p>
          <p xml:id="i-T1jgmADApUafT6STUaMHyH">
            Det finns i svensk lagstiftning inte någon rätt för enskilda
            eller privata bolag att få fri tilldelning av offentliga medel.
            Varken i våra grundlagar, Europakonventionen eller inom EU-rätten
            finns några bestämmelser som hindrar begränsningar av vinstintressen
            inom den offentligt finansierade välfärden. Våra förslag beaktar
            regeringsformens bestämmelser om egendomsskydd och näringsfrihet,
            liksom EU-rättens krav på att lagstiftningen inte utformas på
            ett sätt som diskriminerar enskilda eller bolag i andra medlemsländer.
          </p>
          <p xml:id="i-MUVRgUvfNzcK5iMWxHAprV">
            För att välfärdens kvalitet alltid ska komma i första rummet
            måste styrningen av såväl välfärdens enskilda delar, som välfärden
            som helhet, fokusera på att just stärka kvaliteten och möta de
            behov som finns. Detta ska gälla för alla, inte bara för de mest
            lönsamma medborgarna.
          </p>
          <p xml:id="i-37kFK1zdMCUgPQdR5t8ieH">
            Vänsterpartiet vill avkommersialisera välfärden genom att reglera
            under vilka förhållanden skattemedlen kan gå till icke-offentliga
            välfärdsutövare, dvs. sådana som inte drivs av kommuner, landsting
            eller staten. Förslagen i denna motion innebär inte övertaganden
            av privat verksamhet eller att fortsatt drift av redan befintlig
            verksamhet omöjliggörs. Modellen som föreslås innebär däremot
            att vissa förutsättningar för att bedriva verksamheten ändras
            genom lag. Förändringarna som föreslås gäller skattefinansierad
            välfärd. De fall där någon vill starta välfärdsverksamheter som
            finansieras privat i stället för med skattemedel berörs alltså
            inte. Förslagen gäller kärnverksamheten inom vård, skola och omsorg,
            vilket här avser sjukhus och vårdcentraler, skolor och förskolor
            samt äldreomsorg. Förslagen ska ses som en sammanhållen helhet.
          </p>
          <head xml:id="i-44MTmTZr5kGtqEQCwhMvgP" type="h2">
            5.1 Inga skattemedel till vinstsyftande företag
          </head>
          <p xml:id="i-DfadbLw7oqsetPDA411Vxj">
            Vänsterpartiet vill lagstifta om att skattebetalarnas pengar
            inte ska kunna gå till vinstsyftande eller vinstutdelande företag
            verksamma i kärnverksamheterna inom vården, äldreomsorgen, skolan
            och förskolan.
          </p>
          <p xml:id="i-GThfp9WS2KPTyg5UGgTcid">
            Icke vinstdrivande kooperativa företag och ideellt drivna utövare
            i övrigt ska fortsatt kunna ges offentliga medel för att bedriva
            sin verksamhet på dessa områden om de driver den utan vinst. Vi
            menar alltså att icke-offentliga aktörer som i dag är verksamma
            även i fortsättningen kan beviljas skattefinansiering om de utöver
            andra relevanta krav på sådana utförare bedriver sin verksamhet
            utan vinstsyfte och vinstutdelning, och vid behov övergår till
            en ägarform som säkerställer detta. De som däremot endast är ute
            efter att göra en vinst på skattepengar förlorar i och med våra
            förslag intresset för att verka i dessa sektorer.
          </p>
          <p xml:id="i-2x7AcTn9oPH3FHQKUb2d6c">
            Avgörande i lagstiftningen ska vara att alla skattemedel kommer
            välfärdens brukare till godo, dvs. eleverna, de äldre, patienterna
            eller motsvarande.
          </p>
          <p xml:id="i-AqfvhFWijtu4BWbNHdrAjT">
            För de verksamheter som tar emot skattemedel ska det inte vara
            tillåtet med vinstuttag i någon form, med undantag för visst överskott
            ungefärligen motsvarande en minskning av värdet på insatt kapital.
            Det ska inte vara möjligt för vinstsyftande företag att bedriva
            verksamhet med skattemedel i kärnverksamheterna inom vård, skola
            och omsorg. Detta bör riksdagen som sin mening ge regeringen till
            känna.
          </p>
          <p xml:id="i-9dCujZv32hNFvLm7uec2PQ">
            Vidare menar vi att det inte ska vara tillåtet med dolda vinstuttag
            via oskäligt höga styrelsearvoden och chefslöner, vinster som
            döljs bokföringsmässigt genom intern prissättning, lån inom koncern
            och holdingbolag, eller liknande.
          </p>
          <p xml:id="i-AtCCMn86otAvrpbjoQnVhJ">
            En helhetsbedömning ska göras om syftet med verksamheten. Här
            kan författningskommentarerna till proposition 2004/05:145 ge
            vägledning:
          </p>
          <p xml:id="i-HxmrHtvsQsNKZ1B7bUxk5w">
            Landstingen bör därutöver göra en helhetsbedömning av de syften
            som verksamheten kan antas ha. Ger prövningen grundad på arten
            av tidigare verksamhet m.m. vid handen att ägarna, trots innehållet
            i alla relevanta handlingar, kan antas, direkt eller indirekt,
            komma att ta ut vinst ur verksamheten, får något överlämnande
            av driften av sjukhuset inte ske.
          </p>
          <p xml:id="i-WSYZuLR74MKrX1CgPenDgk">
            Redan i dag finns en bolagsform preciserad i 32 kap. aktiebolagslagen.
            Det handlar om s.k. aktiebolag med särskild vinstutdelningsbegränsning,
            en bolagsform som sällan är använd. Den mycket begränsade utdelning
            som denna bolagsform tillåter till ägarna motsvarar på sin höjd
            bankränta. Med andra ord innebär den att vinstintresset avlägsnas
            som driftsmotiv för verksamheten och välfärden slutar läcka resurser.
            Vinst kan inte plockas ut genom att omvandla ett sådant bolag
            till annan form av bolag och det finns även bestämmelser som reglerar
            fusion, likvidation och interna överföringar inom koncernen. Det
            innebär ett slut för riskkapitalbolagens metoder att utan vanligt
            vinstuttag ändå slussa ut skattemedel från verksamheten.
          </p>
          <p xml:id="i-XdmtgddDdDmqnWshJ9YP5d">
            Vänsterpartiet menar att allt överskott ska stanna i verksamheten
            och sparas eller återinvesteras. Därför bör en vinstbegränsning
            införas som innebär att eventuell icke-offentlig verksamhet som
            huvudregel ska bedrivas av aktiebolag med särskild vinstutdelningsbegränsning
            enligt 32 kap. aktiebolagslagen, alternativt av ideella aktörer
            och/eller icke vinstdrivande kooperativ. Detta bör riksdagen som
            sin mening ge regeringen till känna.
          </p>
          <p xml:id="i-RYa4jVgotDQXxgJjzb5hJ1">
            För att säkra att överskottet verkligen stannar i verksamheten
            kan kraven i 32 kap. aktiebolagslagen skärpas för de aktuella
            verksamheterna när det gäller definition av vinstuttag och värdeöverföring.
            Förtydliganden kan också behöva göras för att förenkla överlåtelse
            av bolag med begränsad vinstutdelning till det offentliga, i fall
            då de privata utövarna vill avveckla verksamheten.
          </p>
          <p xml:id="i-X4RT3ZvtsnwjPdx8ymCaL5">
            Oavsett aktörernas val har staten, kommuner och landsting/regioner
            ansvar för att ge medborgare rätt till vård, utbildning och omsorg.
            En övergripande lagstiftning mot att skattefinansiera privata
            vinstsyftande företag inom vård, skola och äldreomsorg ska naturligtvis
            inbegripa konsekvensändringar i annan berörd lagstiftning.
          </p>
          <p xml:id="i-WyMHJZSDzB2sLL8qyFGnx9">
            Regeringen bör återkomma med förslag till ändring av 32 kap.
            aktiebolagslagen, samt genomföra konsekvensändringar i berörda
            delar av skollagen och hälso- och sjukvårdslagen, i enlighet med
            det ovan anförda. Detta bör riksdagen som sin mening ge regeringen
            till känna.
          </p>
          <head xml:id="i-7fCTpco7r9EbPYXpU8jNTm" type="h2">
            5.2 Vård skola och omsorg där den behövs
          </head>
          <p xml:id="i-YPLp5uKGWxqVD5EoMyjDLJ">
            Demokratiska beslut och noggranna bedömningar av behoven blir
            en förutsättning för att ge skattepengar till nya, icke vinstdrivna
            välfärdsverksamheter. Så skapar vi en jämlik välfärd och värnar
            skattemedlen.
          </p>
          <p xml:id="i-JRP2AFFoUkVhmvL15mtniu">
            Vänsterpartiet har en rad förslag som rör etableringen av fristående
            skolor och utvecklar dessa i vår särskilda motion Vinster i fristående
            skolor (2012/13:Ub208). Utöver dessa förslag föreslår vi att huvudmannen
            för en välfärdsverksamhet, dvs. kommunen, landstinget eller staten,
            ska besluta när och var icke-offentliga aktörer får etableras.
            Detta ska gälla för den skattefinansierade skolan, äldreomsorgen
            och hälso- och sjukvården. När det finns ett behov av alternativ
            pedagogik, behandling eller motsvarande kan icke-offentliga aktörer
            ges tillstånd att driva detta. Men dessa aktörer ska inte själva
            kunna bestämma var de ska driva en skattefinansierad verksamhet.
            Nuvarande lag om valfrihetssystem handlar bara om företags valfrihet,
            inte om t.ex. patienters valfrihet.
          </p>
          <p xml:id="i-CHqajd4Pb55UMe2GMtDv5">
            Med Vänsterpartiets förslag kan icke-offentliga aktörer som bidrar
            till välfärden fortsatt få skattefinansiering, samtidigt som välfärden
            blir mer sammanhållen och jämlik. Därmed löses problemet med den
            överetablering i rikare områden som i dag sker på resurssvaga
            områdens bekostnad. Det blir möjligt att fördela välfärdens resurser
            efter behov i stället för efter olika gruppers varierande lönsamhet.
          </p>
          <p xml:id="i-3wryeuehnN5c38oq4Fh4H9">
            Lagen om valfrihetssystem (LOV) ger i dag företag rätt att själva
            bestämma var och när de startar vissa verksamheter för skattepengar.
            Mot bakgrund av ovanstående bör lagen om valfrihetssystem (2008:962),
            samt berörda delar i skollagen och hälso- och sjukvårdslagen upphävas.
            Detta bör riksdagen besluta.
          </p>
          <p xml:id="i-4bPKnPt8z1SnADfiACgvpU">
            Vidare bör ändringar av skollagen samt hälso- och sjukvårdslagen
            genomföras så att huvudmannen för en välfärdsverksamhet ska besluta
            när och var icke-offentliga aktörer får etableras. Detta bör riksdagen
            som sin mening ge regeringen till känna.
          </p>
          <p xml:id="i-6eEduf5bKkeRxAq1efqrVg">
            I de fall då huvudmannen, alltså en kommun eller ett landsting,
            beslutat om etablering av icke-offentlig aktör ska det vara fråga
            om ett aktiebolag med särskild vinstutdelningsbegränsning enligt
            32 kap. aktiebolagslagen med de tidigare föreslagna ändringarna
            beaktade. Detta bör riksdagen som sin mening ge regeringen till
            känna.
          </p>
        </div>
        <div xml:id="i-Wiqr8TFHgJYw1RrJmJqeqe" type="signatureBlock">
          <list xml:id="i-S9QLVYiujRH7DxTv7xTWFm">
            <item xml:id="i-VZt7myT2uun1dovhyTBZuj" type="signature">
              Jonas Sjöstedt (V)
            </item>
            <item xml:id="i-Ni6Px9w3M9mAxhddfmQwNF" type="signature">
              Jens Holm (V)
            </item>
            <item xml:id="i-PcH9H9xs3f56LG2bK5Qqe7" type="signature">
              Hans Linde (V)
            </item>
            <item xml:id="i-8SrkqwiL57KfSWq8T3JPps" type="signature">
              Eva Olofsson (V)
            </item>
            <item xml:id="i-GoyrECnA1TwZKDm64Kcjzz" type="signature">
              Mia Sydow Mölleby (V)
            </item>
            <item xml:id="i-FwjtNkBN2fBNLr12jmMeHa" type="signature">
              Ulla Andersson (V)
            </item>
          </list>
        </div>
      </div>
    </body>
  </text>
</TEI>
