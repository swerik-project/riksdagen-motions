<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00332">
  <teiHeader>
    <fileDesc>
      <titleStmt>
        <title>Fusket inom taxibranschen</title>
        <author corresp="i-5QNmudGpnjjRJCTYzakn9H">av Karin Svensson Smith m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fusket inom taxibranschen</title>
          <idno type="rdwebb">GU02T332</idno>
          <rs type="number">T332</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T332/text</ref>
          <ref type="dokument_url_html">http://data.riksdagen.se/dokument/GU02T332</ref>
          <ref type="dokumentstatus_url_xml">http://data.riksdagen.se/dokumentstatus/GU02T332</ref>
          <ref type="doc">http://data.riksdagen.se/fil/23D78C06-E21E-4FD6-90C9-4DB262F1BD67</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-27i49nupFuuC6GgRBtwe2J" type="signed"/>
        <correspContext corresp="i-27i49nupFuuC6GgRBtwe2J">
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-PehgeNQsLCewgc6jtK3JDD" type="referral">
          <date when="2006-11-07"/>
        </correspAction>
        <correspAction xml:id="i-2XnRcwnFxQSs9y3oxiD9tB" type="dismissal">
          <date when="2006-11-07"/>
        </correspAction>
        <correspAction xml:id="i-VVwt3c3BQxLDVMCfu3it2P" type="numbering">
          <date when="2006-11-01"/>
        </correspAction>
        <correspAction xml:id="i-FmRNgdhysFBYvsgm2GXVJb" type="submission">
          <date when="2006-10-31"/>
        </correspAction>
        <correspAction xml:id="i-MngMqveEm2BVQf4TQCVXLq" type="transfer">
          <date when="2006-10-30"/>
        </correspAction>
        <correspAction xml:id="i-6hLFaLa6AA7mWysDrR2nrz" type="assigned"/>
        <correspContext corresp="i-6hLFaLa6AA7mWysDrR2nrz">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WZ4jK7j1ndUDa4vRvQXzxn" type="motBody">
        <div xml:id="i-7WyJATWN61tq1zWYAvm7Pi" type="motProposal" subtype="förslag">
          <head xml:id="i-7D3r4YnrRqYhEL4rFPvBz1">
            Förslag till riksdagsbeslut
          </head>
          <list xml:id="i-Ha7Hgg8ERhSE3NV51QCKSA" style="ol">
            <item xml:id="i-HqghemaLj9shpm3XHCsiE9">
              Riksdagen tillkännager för regeringen som sin mening vad som
              i motionen anförs om att tömning av taxameter obligatoriskt ska
              ske i av tillsynsmyndigheten fastställd redovisningscentral.
            </item>
            <item xml:id="i-NeMSEJqrfgh4ivkN6CH9KM">
              Riksdagen tillkännager för regeringen som sin mening vad som
              i motionen anförs om att polisen bör få rätt att beslagta slutrapporter
              från taxametrar.
            </item>
            <item xml:id="i-DaGy17spmsPukbmAYhe9F8">
              Riksdagen tillkännager för regeringen som sin mening vad som
              i motionen anförs om att körkortslagen bör ändras så att ett körkort
              återkallas för dem som utövat olaga yrkesmässig trafik.
            </item>
            <item xml:id="i-JjV17wnNHciU8UzbPNjjpZ">
              Riksdagen tillkännager för regeringen som sin mening vad som
              i motionen anförs om att fordon som använts i strid med yrkeslagstiftningen
              ska kunna beslagtas.
            </item>
            <item xml:id="i-WUhrMKYEoF5BBWbeXEPEXw">
              Riksdagen tillkännager för regeringen som sin mening vad som
              i motionen anförs om att tillsynsmyndigheten, åklagarmyndigheten
              och polisen bör ta fram en gemensam handlingsplan för att komma
              till rätta med fusket i branschen.
            </item>
          </list>
        </div>
        <div xml:id="i-U5zYMvJLatDP4MNBR3qYZq" type="motContent">
          <head xml:id="i-H6rDzMcVsY3rSZxEdG21kT" type="h1">
            Fusket inom taxibranschen
          </head>
          <head xml:id="i-GWu5hcNJ38SgUvA5XPcasQ" type="h1">
            Inledning
          </head>
          <p xml:id="i-RTPTohB7MyJXDHG3EkLdZ7">
            Att komma åt fusket är ett aktuellt ämne i den politiska debatten.
            Diskussionen om hur statsmakterna bäst ska kunna underlätta för
            småföretagen är också intensiv. Ska seriösa företag kunna arbeta
            under rättvisa konkurrensvillkor borde kraftfulla åtgärder vidtas
            mot dem som undanhåller delar eller hela intäkten från beskattning
            samt bryter mot andra bestämmelser som hederliga småföretag följer.
            Taxinäringen är ett exempel på en bransch som behöver saneras
            från fusk.
          </p>
          <p xml:id="i-3KYbgmPXDxS11mCHvQAnv4">
            Taxinäringen har genomgått stora förändringar sedan avregleringen
            1990. Syftet med avregleringen var att främja en sund konkurrens
            och därmed höja effektiviteten i branschen. Servicen till taxikunderna
            skulle förbättras. Resultatet har inte blivit det förväntade.
            Såväl kunder/resenärer som anställda visar prov på allt större
            missnöje med taxi på samma sätt som i de flesta andra avreglerade
            branscher. Avregleringarna på 1990-talet har varit ett led i marknadsekonomins
            utbredning på de samhälleliga och mänskliga behovens bekostnad.
            De vinster som enligt ekonomisk teori skulle uppstå har i stället
            visat sig resultera i undanhållna skattemedel och minskad uppfyllelse
            av de transportpolitiska målen.
          </p>
          <head xml:id="i-LETC39yTsVzPdWuswRTTRb" type="h1">
            Omfattande fusk
          </head>
          <p xml:id="i-PnuUuiu8EyEeKnQsEdM54q">
            Länsstyrelsen i Skåne skriver om taxi i sin redovisning för verksamheten
            2002. Det är det första som tas upp på den sida som ägnas åt kommunikationerna
            i länet: Ett omfattande fusk förekommer bland trafikföretagen.
            Detta är särskilt påtagligt inom taxibranschen där ett tjugotal
            trafiktillstånd återkallats. I Malmötrakten finns för närvarande
            ca 1 000 registrerade taxibilar. Innan avregleringen 1990 var
            antalet registrerade taxibilar 270. Efterfrågan på taxiresor har
            inte stigit i motsvarande grad. Hederliga personer har därför
            svårt att försörja sig inom taxibranschen. Skatte­myndigheterna
            och polisen uppskattar att endast ca 20 % körs in i taxametern
            och att resterande 80 % är svart. När polisen stoppat taxibilar
            finns det exempel på sådana som kört in 45 kronor på en dag. Fastpriserna
            registreras inte i taxametern. Sanktionerna mot dylika brott är
            svaga. Det finns exempel på en taxibilsägare med två anställda
            som kört i två år utan tillstånd, tjänat minst 1 miljon kronor
            och dömts till böter på 3 600 kronor. I Stockholm finns ett antal
            icke auktoriserade beställningscentraler. 350 taxiåkare löste
            in kontokortsslippar motsvarande 28 miljoner koronor under 14
            månader. Vid kontroll konstaterades att stora intäkter undandragits
            från beskattning.
          </p>
          <head xml:id="i-N8u4yJbViRisM7CMDvY92" type="h1">
            Kvinnor utsatta
          </head>
          <p xml:id="i-T2MTeKRm4jmexfWQKwJ1BP">
            Osäkerheten för resenärerna har ökat. En sommar anmäldes 16 fall
            i Stockholmstrakten där taxichaufförer anklagades för att ha begått
            sexualbrott mot kunder. Enligt polisen var det officiella vita
            taxibilar. Särskilt med tanke på jämställdhetsmålet inom trafiken
            är det extra angeläget att kvinnors rörlighet inte ska begränsas
            av otrygga transportmöjligheter. Många kvinnor väljer taxi som
            färdmedel de mörka delarna av dygnet på grund av rädsla. Då ska
            de också kunna lita på att inte bli antastade av chauffören.
          </p>
          <head xml:id="i-SSESrPxt1HApUqgGfVHz32" type="h1">
            Svattaxi
          </head>
          <p xml:id="i-9uH3rvzpKokPmy5Abv1fiu">
            Det är skillnad på svarttaxi personer som i privatbilar mot betalning
            samt utan trafiktillstånd kör för dem okända personer och reguljär
            taxiverksamhet. En razzia gjordes i Stockholm för att komma åt
            svarttaxi. Då visade det sig att 23 av de 130 kontrollerade chaufförerna
            saknade körkort. 34 var dömda för olika brott. Flera av taxichaufförerna
            var registrerade som arbetslösa och fick ersättning från a-kassa
            eller socialbidrag. I Örebro visade det sig att svarttaxiproblemet
            var så stort att länspolis­chefen föreslog att centrum skulle
            stängas av nattetid för all personbilstrafik som inte var godkänt
            yrkesmässig och på så sätt skapa en säker trafikmiljö. Detta var
            emellertid inte kommunen beredd att gå med på. I Halmstad sa kommunen
            ja till förslaget, varpå svarttaxiverksamheten gick ned med 40
            %. Det planeras krafttag mot svarttaxi i flera andra kommuner.
          </p>
          <head xml:id="i-4VMXkbja74KgfTsL5CxrUB" type="h1">
            Utredningar genomförda
          </head>
          <p xml:id="i-8U8pJcis2cLHXvGivuhvCz">
            I Danmark blev konsekvenserna av avregleringen så avskräckande
            att taxibranschen återreglerades. I ett slag ökade skatteinbetalningarna
            med 79 %. För Sveriges vidkommande har situationen varit föremål
            för flera utredningar: Kundvänligare taxi SOU 1999:60 och Ekonomisk
            brottslighet inom taxinäringen SOU 2004:102. Även RSV 1995:32,
            SOU 1996:172, 1997:111 är källor som behandlar taxi och visar
            att taxifusket är ett nationellt problem. Taxibranschen lider,
            särskilt i storstäderna, av en kraftig överetablering, dålig arbetsmiljö,
            ökande trafiksäkerhetsproblem på grund av undermåligt vagnparksunderhåll,
            svag lönsamhet sammanhängande med illojal konkurrens och en omfattande
            ekonomisk brottslighet. Såväl utredningen om en kundvänligare
            taxi som andra utredningar visar dock att svart arbetskraft förekommer
            oavsett om taxibilarna är anslutna till en beställningscentral
            eller ej. Uppbär dessa personer dessutom bidrag i form av exempelvis
            a-kassa eller sjukpenning är fusket dubbelt. Samma utredning hävdar
            att brott mot vilotidsbestämmelserna är relativt vanligt förekommande
            inom taxibranschen. Trötta förare är givetvis en fara för trafiksäkerheten.
            Ett annat problem som belyses i utredningen är den bristande kompetensen
            hos dem som sköter upphandlingen av färdtjänst och andra offentligt
            finansierade resor. Priset blir väldigt avgörande för vem som
            får anbudet, men bakom ett lågt pris kan allehanda fusk dölja
            sig. Kontrollen av anbudsgivarna är ofta dålig.
          </p>
          <head xml:id="i-DsLzLy1YGrAsgJ5FGcsvek" type="h1">
            Bara besluten som fattas
          </head>
          <p xml:id="i-9bp6NV7yrJs9BLKM5KHPqW">
            Remissinstanserna var positiva till de förslag som redovisas
            i SOU 1999:60 och i SOU 2004:102; det är bara regeringens förslag
            som fattas. Hur stora belopp ska undanhållas statskassan och hur
            många kunder ska bli lurade innan statsmakterna vidtar åtgärder
            för att stävja fusket?
          </p>
          <p xml:id="i-Xtoz4xrhkpyHqq4D6t9ZUK">
            För att upprätthålla ett civiliserat och ansvarsfullt beteende
            i taxibranschen är det nödvändigt att alla berörda myndigheter
            har såväl personella som ekonomiska resurser för att kunna fungera
            som en effektiv kontrollfunktion. Det ska inte behöva ta länsstyrelsen
            två år att utfärda näringsförbud efter det att en näringsidkare
            blivit dömd för ett allvarligt brott.
          </p>
          <p xml:id="i-MBmKu9U93GgWj2sBn8Tzr7">
            Vid Svenska Transportarbetarförbundets kongress i april 2002
            beslutades om en intensifiering av förbundets insatser för att
            komma till rätta med taxibranschens problem. Många av de mindre
            taxibolagen tecknar inte kollektivavtal för sina anställda och
            det talar för att löner inte betalas ut som de ska. Svenska taxiförbundet
            delar Skatteverkets uppfattning om det utbredda fusket och välkomnar
            att man tar krafttag mot skattefusket som innebär att seriösa
            företagare inom taxinäringen utsätts för illojal konkurrens.
          </p>
          <p xml:id="i-MkuVXEoaFUBgY7yJFgLsjU">
            Yrkestrafiken fyller ett stort samhälleligt behov, men den ska
            bedrivas under hederliga former. Syftet med avregleringen var
            att öka konkurrensen och därmed förbättra för kunderna samt sänka
            kostnaderna. Vad gäller priset för taxiresan har det sjunkit (även
            om många kunder luras att betala för mycket). Summan av dessa
            eventuella vinster för kunderna motsvarar dock inte mer än en
            bråkdel av det samhället förlorar på grund av uteblivna skatteintäkter.
            Skattemyndigheterna uppskattar 2006 att mellan 2 och 4 miljarder
            kronor årligen undanhålls statkassan till följd av den ekonomiska
            brottsligheten inom taxinäringen. I vissa fall förekommer annan
            allvarlig brottslighet i samband med svarttaxi, exempelvis våldtäkter
            och rån. De förväntade kvalitets­ökningarna återstår att dokumentera.
            Att sanera branschen är nödvändigt för att stoppa fusket och skapa
            drägliga villkor för taxibranschens kunder samt dess anställda.
          </p>
          <p xml:id="i-41VJqo46AcUeUbhUP6xqre">
            De mest angelägna åtgärderna på kort sikt är
          </p>
          <list xml:id="i-RyFeSxyRjx41KJ2PKtntWz" style="ul">
            <item xml:id="i-Y7vxxckeKgfKKb3meApFrj">
              att tömning av taxameter obligatoriskt ska ske i av tillsynsmyndigheten
              fastställd redovisningscentral,
            </item>
            <item xml:id="i-XgBpbsn6whAkX5y6taUZgc">
              att polisen får rätt att beslagta slutrapporter från taxametrar,
            </item>
            <item xml:id="i-XU9xssbTRWSDFb2T9gro1f">
              att ett körkort återkallas för dem som utövat olaga yrkesmässig
              trafik,
            </item>
            <item xml:id="i-9fe5P6VST9N3Vq8wbtx5FL">
              att fordon som använts i strid med yrkeslagstiftningen ska kunna
              beslagtas,
            </item>
            <item xml:id="i-KuaM27n1hgRBZDPHuomGvF">
              att tillsynsmyndigheten, åklagarmyndigheten och polisen tar fram
              en gemensam handlingsplan för att komma till rätta med fusket
              i branschen.
            </item>
          </list>
        </div>
        <div xml:id="i-FxU8FLoZ1vR5jdRosWRnfx" type="signatureBlock">
          <list xml:id="i-FyBTxH8HdMuLdmBwNqYPC8">
            <item xml:id="i-EpDoRQ4Nq5cXAgUej52QUE" who="i-5QNmudGpnjjRJCTYzakn9H" type="signature">
              Karin Svensson Smith (mp)
            </item>
            <item xml:id="i-5XgNo9t471t7M1KSeiNbyH" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
            <item xml:id="i-B6Z6Wz2HwseqBk59om4GNM" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-EQsf9fBxFVCFWNwEWmdjPJ" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
