<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00375">
  <teiHeader>
    <fileDesc>
      <titleStmt>
        <title>Åtgärder för att motverka hedersrelaterat förtryck</title>
        <author corresp="i-SS4MgL3HhkwCjKYAxgBPkd">av Karin Granbom (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för att motverka hedersrelaterat förtryck</title>
          <idno type="rdwebb">GW02Ju375</idno>
          <rs type="number">Ju375</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju375/text</ref>
          <ref type="dokument_url_html">http://data.riksdagen.se/dokument/GW02Ju375</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju375</ref>
          <ref type="doc">http://data.riksdagen.se/fil/DD741E61-0222-4795-9F85-987B0A074B02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Gve5bgUsokQKWECQYxbDtb" type="signed"/>
        <correspContext corresp="i-Gve5bgUsokQKWECQYxbDtb">
          <note type="signatory" corresp="i-SS4MgL3HhkwCjKYAxgBPkd"/>
        </correspContext>
        <correspAction xml:id="i-5pRWPwMXBLArKoj7s1KGQh" type="numbering">
          <date when="2008-10-07"/>
        </correspAction>
        <correspAction xml:id="i-5sqYGYq1Ky4dLVYwubkW4p" type="submission">
          <date when="2008-10-06"/>
        </correspAction>
        <correspAction xml:id="i-TdyDo1Z7sESmXAFwBHrLYz" type="transfer">
          <date when="2008-10-06"/>
        </correspAction>
        <correspAction xml:id="i-W4uSrSLNk4unwiNSg9CzyX" type="assigned"/>
        <correspContext corresp="i-W4uSrSLNk4unwiNSg9CzyX">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QnZoiRt3Jj5Jd4Ah7FBTVS" type="motBody">
        <div xml:id="i-Woeu1pQ1iBgdfgJgyQg2qt" type="motProposal" subtype="förslag">
          <head xml:id="i-XVZhHCrPNTs2voQWP3SzKN">
            Förslag till riksdagsbeslut
          </head>
          <list xml:id="i-UydB4cpCyVojrh6CR9RbUU" style="ol">
            <item xml:id="i-3gZpsufQJRpjP3PU8NmH7G">
              Riksdagen tillkännager för regeringen som sin mening vad som
              anförs i motionen om barnäktenskap och tvångsäktenskap.
            </item>
            <item xml:id="i-Ef2apWF1La45cSQMc7GjPz">
              Riksdagen tillkännager för regeringen som sin mening vad som
              anförs i motionen om vikten av att alla barn deltar i all undervisning.
              1
            </item>
          </list>
          <p xml:id="i-9N77vQBwarawAbxwtDK9sE">
            1 Yrkande 2 hänvisat till UbU.
          </p>
        </div>
        <div xml:id="i-UUMpSqDd97Na4h6MZVKW5C" type="motContent">
          <head xml:id="i-3qHFeuDxw5GhWa1JCPRLLB" type="h1">
            Inledning
          </head>
          <p xml:id="i-QjM6Y4oW1s2yK6LG4dxPFE">
            Öppenhet och invandring gör Sverige rikare. Vi i Sverige har
            en medmänsklig skyldighet att ge människor som är på flykt en
            fristad. Med en åldrande befolkning behövs fler människor som
            arbetar i Sverige. Därför ska vi ha en generös flyktingpolitik
            och ökad arbetskraftsinvandring.
          </p>
          <p xml:id="i-3boM7kgr9p4p3GCCJFzbEz">
            Likaså är det berikande för ett samhälle att ha många kulturer.
            Samtidigt är det nödvändigt att kulturell mångfald bygger på respekt
            för grundläggande värderingar: mänskliga rättigheter, individuell
            frihet och jämställdhet mellan kvinnor och män.
          </p>
          <p xml:id="i-PLiKFYsFvmVtonNZfBos8e">
            Vi vet att tusentals flickor, pojkar och kvinnor i Sverige idag
            är utsatta för hedersrelaterat förtryck. Detta förtryck inbegriper
            kränkningar av såväl mänskliga rättigheter, individers grundläggande
            rättigheter och jämställdhet. Det inbegriper psykisk och fysisk
            misshandel.
          </p>
          <p xml:id="i-V6YetknY8UK5kHxnmbukn8">
            Många insatser har gjorts och görs, men vi måste arbeta vidare
            med olika medel för att kämpa mot hedersrelaterat förtryck. Upplysning,
            stöd och skydd är viktiga medel för att komma framåt. Vi bör dock
            ta steg att i lagen täppa till luckor som ger möjlighet för förtrycket
            att pågå på bekostnad av individens rättigheter.
          </p>
          <head xml:id="i-UhNYCHiFxioxkSUU6T8S1o" type="h1">
            Kriminalisering av tillåtande av barnäktenskap
          </head>
          <p xml:id="i-4vA7fMTXn6iuQsWEGpxPeD">
            År 2004 stärkte riksdagen skyddet mot påtvingade äktenskap och
            barnäktenskap. Det finns dock fortfarande ingen påföljd för dem
            som arrangerar eller medverkar till att ett barnäktenskap ingås.
          </p>
          <p xml:id="i-Sdu3D5JPuqHhSxfP1g7s6J">
            Äktenskap ska ingås av två myndiga parter som samtycker till
            äktenskap. Det ska inte vara acceptabelt att gifta bort ett barn,
            även om inget tvång utövats. Barnäktenskap är förenat med stora
            risker. Det finns risk för barnets frihet, den fysiska och psykiska
            hälsan och risken att barnet avbryter sin skolgång är betydande.
            Om barnet blir kvar utomlands efter vigseln finns risk att hon
            inte kan ta sig därifrån. Det kan både legalt eller i praktiken
            bli omöjligt att ta ut skilsmässa.
          </p>
          <p xml:id="i-StkzYHPHCxzTUBgVb6z4Qo">
            I april 2008 lade Agneta Lindelöf fram SOU 2008:41 Människohandel
            och barnäktenskap ett förstärkt straffrättsligt skydd. I utredningen
            föreslås en straffbestämmelse som innebär att en vårdnadshavare
            som tillåter ett barn som är under 16 år, vilket är svensk medborgare
            eller har hemvist i Sverige, att ingå ett äktenskap som är giltigt
            i vigsellandet ska dömas för tillåtande av barnäktenskap. Begreppet
            tillåter tar sikte på både handling och underlåtenhet och bör
            exempelvis innefatta att vårdnadshavaren deltar vid vigseln eller
            vet att den ska äga rum.
          </p>
          <p xml:id="i-8qZxb3gKB34xvqCz6jz5H6">
            Utredaren menar att en vårdnadshavare som tillåter ett barn att
            ingå äktenskap, och därmed försätter sitt barn i den utsatta situation
            och för de risker som ett barnäktenskap innebär, brister i sitt
            vårdnadsansvar i en sådan omfattning att det finns skäl att skapa
            en bestämmelse som ger barn ett förstärkt straffrättsligt skydd.
          </p>
          <p xml:id="i-VB8MWsHnYS5nCg9PhV3C4U">
            I Norge är det straffbart att både ingå äktenskap med ett barn
            och medverka till att ett barn gifter sig. Den som ingår äktenskap
            eller partnerskap med någon som är under 16 år, eller medverkar
            till barnäktenskap, kan ådömas fängelse i upp till fyra år. En
            eventuell frivillighet från barnets sida är utan betydelse vid
            en bedömning av om straffansvar ska inträda enligt bestämmelsen.
            I förarbetena till bestämmelsen framhålls att den som medverkar
            till att äktenskapet ingås kan ha en central roll och därmed också
            en mer straffvärd roll i det straffbara förfarandet än den som
            ingår äktenskapet med barnet.
          </p>
          <p xml:id="i-UQ16ciJMjJivCFTzS82aVt">
            Enligt FN:s barnkonvention är man barn till den dag man fyller
            18 år. Föräldrar kan med utredarens förslag i SOU 2008:41 tillåta
            och medverka till äktenskap för sina barn då barnen fortfarande
            räknas som omyndiga. Jag anser att bestämmelsen ska gälla tills
            barnet fyllt 18 år. Preskriptionstiden bör vara lång och gälla
            från och med att barnet fyllt 18 år. Det bör också övervägas att
            i Sverige förbjuda ingående av äktenskap med omyndig och medverkan
            till barnäktenskap för en vidare krets än vårdnadshavare.
          </p>
          <head xml:id="i-J3SzdzuYWMy8WXsJCfzdtU" type="h1">
            Ytterligare utredning av lagstiftning för skydd mot tvångsäktenskap
            behövs
          </head>
          <p xml:id="i-X78JJvE4JNEkMsGWR68JsA">
            I SOU 2008:41 menar utredaren att det inte behövs stärkt lagstiftning
            mot tvångsäktenskap. Jag anser att det är för tidigt att stänga
            dörren för ytterligare lagstiftning. Idag kan jag inte bedöma
            om det är bäst att straffrättsligt skapa ett uttryckligt förbud
            av medverkan till tvångsäktenskap eller att införa civillagstiftning.
          </p>
          <p xml:id="i-K7p3Z1cmebLUU6RgnXajgZ">
            Klart är att dagens lagstiftning om olaga hot och olaga tvång
            brister i signaleffekt. En paragraf som uttryckligen förbjuder
            medverkan till tvångsäktenskap skulle tydligt visa att tvångsäktenskap
            inte accepteras och skulle ge unga i riskgrupper något att luta
            sig mot om de utsätts för påtryckningar. I Norge finns det en
            reglering i 222 § andra stycket i straffeloven som anger att den
            som tvingar någon att ingå äktenskap ska dömas för tvångsäktenskap
            till fängelse i högst sex år. Samma sak gäller för den som medverkar
            till ett sådant brott.
          </p>
          <p xml:id="i-SZghqMfzBzNbCS1AqaH5HM">
            I Storbritannien har det pågått en intensiv debatt hur man bäst
            skyddar personer mot tvångsäktenskap. Detta har resulterat i en
            civilrättslig lagstiftning som träder i kraft hösten 2008. Forced
            Marriage (Civil Protection) Act 2007 ger skydd mot tvångsäktenskap
            både inför hot om tvångsäktenskap och efter ingånget tvångsäktenskap.
            Lagstiftningen ger domstol rätt att utfärda forced marriage protection
            orders som exempelvis kan innebära att domstolen belägger personer
            med förbud att uppsöka en annan person eller att passet till ett
            potentiellt offer måste lämnas in till domstolen. Offret själv
            behöver inte anmäla sin situation till domstolen, utan en tredje
            part, såsom en lärare eller socialarbetare, kan gå till domstolen
            för att domstolen ska bedöma om en order behöver utfärdas. Om
            en order utfärdas och denna bryts kan domstolen döma till böter
            eller fängelse. En fördel med denna typ av lagstiftning är att
            en familjemedlem inte behöver gå till domstol mot en annan familjemedlem
            och att unga personer inte själva måste ta kontakt med rättsväsendet.
          </p>
          <p xml:id="i-8bDAy6xjpKgmZEBgMA3EWM">
            Mot bakgrund av ovanstående behövs ytterligare utredning för
            att stärka lagstiftningen för skydd mot tvångsäktenskap.
          </p>
          <head xml:id="i-KFrGEGzygtKHqp6zTTDqmP" type="h1">
            Ta bort dispens för omyndiga att ingå äktenskap
          </head>
          <p xml:id="i-WN4MSV7A4phhrvAtZvbpr8">
            Idag går det att ansöka om dispens för att frångå kravet om att
            vara 18 år för att ingå äktenskap (15 kap. 1 § äktenskapsbalken).
            Dispenserna varierar kraftigt över länen. Möjligheten till dispens
            verkar tolkas olika.
          </p>
          <p xml:id="i-6yz5sYWMbnLoGr7aWvbijr">
            Det är svårt att säkerställa att den som söker om dispens själv
            väljer att ingå äktenskap. Det är sannolikt att det i många fall
            finns ett stort yttre tryck att ingå äktenskap, inte minst i en
            utsatt situation, t.ex. vid graviditet.
          </p>
          <p xml:id="i-Qko7UJGn6r3yRJWZNwfzFm">
            Enligt svensk lag har inte en person förrän vid en ålder av 18
            år nått en sådan rättskapacitet att denne själv får råda över
            sin egendom eller åta sig förbindelser (föräldrabalken 9 kap.
            1 §). En person som gifter sig som omyndig saknar många rättigheter
            och står därför lätt i beroendeställning och underläge gentemot
            någon annan. Gifter en omyndig person sig med en myndig person
            blir den senare vårdnadshavare för den andra. Jämställdhet i förhållandet
            är omöjligt.
          </p>
          <p xml:id="i-AYXroSEormEJKWcxczsBZu">
            För att skydda barn från att ingå äktenskap bör möjligheten till
            dispens från 18-årskravet tas bort.
          </p>
          <head xml:id="i-Td51L6LrvuXCDoEPaHC1JH" type="h1">
            Ta bort rätten till befrielse från undervisning enligt 3 kap.
            12 § skollagen
          </head>
          <p xml:id="i-69s5TorZ926PQT1qgYg9Bx">
            Det har visat sig att många flickor idag inte får del av vissa
            undervisningsmoment i skolan med hänvisning till en paragraf i
            skollagen (3 kap. 12 §) som kan ge befrielse från skyldighet att
            delta i obligatorisk undervisning om så kallade särskilda omständigheter
            föreligger.
          </p>
          <p xml:id="i-KhT3qXXma682Tju3g65EVp">
            Möjligheten att slippa undervisning kom till för att låta barn
            som inte bekände sig till den lutheranska läran slippa den kristendomsundervisning
            som fanns i Sverige fram till 1969. Paragrafen har blivit kvar
            trots att kristendomsundervisningen försvann. Den utnyttjas nu
            för att vissa elever inte ska behöva ta del av viss undervisning,
            t.ex. samlevnadsundervisning eller skol-idrott. Det är föräldrarna
            som ansöker om att eleven inte ska behöva delta i delar av skolundervisningen.
          </p>
          <p xml:id="i-5MDAHMYGac8oQPU1dyddaD">
            Plikten och alla barns rätt att gå i skolan och ta del av alla
            undervisningsmoment är viktig för ett samhälle där alla ska ges
            lika möjligheter. Det är inte rimligt att vissa elever inte ska
            få ta del av undervisning som anses viktig för andra barn.
          </p>
          <p xml:id="i-UBrnkHM7WkXDc7gHWtF7Yu">
            Alla barn bör ha rätt att få kunskap om människokroppens byggnad
            och funktion, få information om preventivmedel och hur de kan
            främja hälsa och motverka sjukdom. Alla bör också få lära sig
            att simma, vilket kan vara en livsavgörande färdighet. Samtidigt
            ska skolorna ha en skyldighet att föra en dialog med föräldrarna
            och barnen för att på bästa sätt kunna hitta lösningar som fungerar
            bra för att uppfylla alla obligatoriska moment. Med detta sagt
            bör rätten till befrielse från undervisning i 3 kap. 12 § skollagen
            avskaffas.
          </p>
          <p xml:id="i-RMy6dR9KjfdwkStrRcE4vu">
            Mot bakgrund av ovanstående föreslår jag följande:
          </p>
          <list xml:id="i-YT2LBVziUFEGYodoY6qtrb" style="ul">
            <item xml:id="i-T1RwJW1vauV2vxz1XZd3xT">
              Tillåtelse av vårdnadshavare till barnäktenskap tills barnet
              är 18 år bör kriminaliseras. Preskriptionstiden bör vara lång
              och börja gälla från dess att barnet fyllt 18 år. Det bör också
              övervägas att förbjuda ingående av äktenskap med omyndig och medverkan
              till barnäktenskap för en vidare krets än vårdnadshavare.
            </item>
            <item xml:id="i-MHLkuq3DQffQKd3Uc6NAfs">
              Ytterligare utredning behövs för att stärka lagstiftningen för
              skydd mot tvångsäktenskap.
            </item>
            <item xml:id="i-2P99NdYtnT3CkGTdmoeCxC">
              En strikt 18-årsgräns för ingående av äktenskap bör införas.
            </item>
            <item xml:id="i-61yfcmA9Tap9M4t7CeQ4sP">
              Rätten till befrielse från undervisning i 3 kap 12 § skollagen
              ska avskaffas.
            </item>
          </list>
        </div>
        <div xml:id="i-5NNeuvtG9S1fSiteY2BoA2" type="signatureBlock">
          <list xml:id="i-97HoabAyqW5CnDDXgEBq1f">
            <item xml:id="i-Jtr8UPzb6qYGqPfZYyb2kJ" who="i-SS4MgL3HhkwCjKYAxgBPkd" type="signature">
              Karin Granbom (fp)
            </item>
          </list>
        </div>
      </div>
    </body>
  </text>
</TEI>
