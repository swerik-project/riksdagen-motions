<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-02043">
  <teiHeader>
    <fileDesc>
      <titleStmt>
        <title>Liberal digitaliseringspolitik </title>
        <author corresp="i-GXidniMLQ9UWnXEsb1Vcu2">av Helena Gellerman m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2043 av Helena Gellerman m.fl. (L)</title>
          <idno type="rdwebb">H6022043</idno>
          <rs type="number">2043</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H6022043/text</ref>
          <ref type="dokument_url_html">http://data.riksdagen.se/dokument/H6022043</ref>
          <ref type="dokumentstatus_url_xml">http://data.riksdagen.se/dokumentstatus/H6022043</ref>
          <ref type="docx">http://data.riksdagen.se/fil/CEF91FE7-EB78-4C3B-8881-3F41B52B23D3</ref>
          <ref type="pdf">http://data.riksdagen.se/fil/AEEE428A-AEF3-4B22-BD0D-6FE978707769</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GXidniMLQ9UWnXEsb1Vcu2</idno>
            <name>Helena Gellerman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>-</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DRHbtd1b6hRV4ma9sBFY3z" type="signed"/>
        <correspContext corresp="i-DRHbtd1b6hRV4ma9sBFY3z">
          <note type="signatory" corresp="i-GXidniMLQ9UWnXEsb1Vcu2"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-GEZEoPdQsm3YpWVnNgauF6">
          <date when="2018-11-29"/>
          <time when="14:11:37"/>
        </correspAction>
        <correspAction type="reviewed" xml:id="i-34LKJywKmR1DkJ4q7FNgii">
          <date when="2018-11-29"/>
          <time when="14:33:27"/>
        </correspAction>
        <correspAction type="referred" xml:id="i-Hn5M5EbwAAEkbc1HHg88b7">
          <date when="2018-12-05"/>
        </correspAction>
        <correspAction type="assigned" xml:id="i-FbxDctT3NFRttcgxkoQrGE">
          <date when="2019-07-11"/>
          <time when="11:19:11"/>
        </correspAction>
        <correspContext corresp="i-FbxDctT3NFRttcgxkoQrGE">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-ULuzRpiQeW9YPgwhTgMt8L"/>
        <correspContext corresp="i-ULuzRpiQeW9YPgwhTgMt8L">
          <ref type="uppgift">2018/19:SoU1</ref>
          <ref type="ref_dok_id">H601SoU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9peQg35C8WAqcPFWeguMmK"/>
        <correspContext corresp="i-9peQg35C8WAqcPFWeguMmK">
          <ref type="uppgift">2018/19:TU4</ref>
          <ref type="ref_dok_id">H601TU4</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU4</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-P1bbDZdhuTL8cMD84SeyFm"/>
        <correspContext corresp="i-P1bbDZdhuTL8cMD84SeyFm">
          <ref type="uppgift">2018/19:FiU25</ref>
          <ref type="ref_dok_id">H601FiU25</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9QmoYY9hit8nQgDpnhKDdk"/>
        <correspContext corresp="i-9QmoYY9hit8nQgDpnhKDdk">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9s8Cxd4gTdjAWwYEzLZpBf"/>
        <correspContext corresp="i-9s8Cxd4gTdjAWwYEzLZpBf">
          <ref type="uppgift">2018/19:NU7</ref>
          <ref type="ref_dok_id">H601NU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU7</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2043 av Helena Gellerman m.fl. (L) Liberal digitaliseringspolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-DpoJMjdPY8DHhB4Wg5A6Kg">
            Förslag till riksdagsbeslut
          </head>
          <list style="ol">
            <item xml:id="i-ABnio7J3LUfJWCztkZ1ujq">
              Riksdagen ställer sig bakom det som anförs i motionen om framtagande
              av en digitaliseringsstrategi som är specifik, mätbar och tidsatt
              och tillkännager detta för regeringen.
            </item>
            <item xml:id="i-HiAXXJPKZJrdF7SM2zn2Y9">
              Riksdagen ställer sig bakom det som anförs i motionen om att
              tydliggöra den nya digitaliseringsmyndighetens samverkansskyldighet
              med tidigare ansvariga myndigheter för det offentligas digitalisering
              och tillkännager detta för regeringen.
            </item>
            <item xml:id="i-TqEyjdf1QHANf7NM8Rf7hA">
              Riksdagen ställer sig bakom det som anförs i motionen om att
              utveckla ett verktyg för att kontinuerligt samla in data som underlag
              för att riksdag, regering, ansvariga myndigheter och kommuner
              löpande ska kunna utvärdera digitaliseringens utveckling och tillkännager
              detta för regeringen.
            </item>
            <item xml:id="i-XRWKteVqkHP8UNdEQYLwAo">
              Riksdagen ställer sig bakom det som anförs i motionen om att
              utse en myndighet med ansvaret att lagra grunddata för den offentliga
              verksamheten och tillkännager detta för regeringen.
            </item>
            <item xml:id="i-TEM8q7a4iA4zQj4V8wmN72">
              Riksdagen ställer sig bakom det som anförs i motionen om en översyn
              av vilka författningsändringar som behövs för att anpassa lagstiftningen
              till delningsekonomin och tillkännager detta för regeringen.
            </item>
            <item xml:id="i-UzFCmgoFoiiyk5Kk51FgeM">
              Riksdagen ställer sig bakom det som anförs i motionen om digital
              service som hänför sig till undervisningen inom skolväsendet och
              tillkännager detta för regeringen.
            </item>
            <item xml:id="i-GjGFmgfWen3Abzc8cvfbzL">
              Riksdagen ställer sig bakom det som anförs i motionen om vårdens
              digitala infrastruktur och tillkännager detta för regeringen.
            </item>
            <item xml:id="i-CCK7KdsYxjVnvaRMusQVax">
              Riksdagen ställer sig bakom det som anförs i motionen om digital
              allemansrätt och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-QwEF9AVHJL33zn7mVwuprZ">
            Motivering
          </head>
          <p xml:id="i-65AUkVsPrGWJfVdm3FW7Td">
            Vi lever i digitaliseringens tidsålder, en revolutionerande tid
            där ständig teknisk utveckling har kommit att bli en del av varje
            individs vardag. Det traditionella informationsutbytet, företags
            arbetssätt och människors sociala utbyte har på mindre än ett
            decennium förflyttats från det analoga forumet till det digitala.
            Digitaliseringen innebär fantastiska möjligheter för den enskilda
            individen och för samhället i stort, om den kan bejakas på rätt
            sätt.
          </p>
          <p xml:id="i-9wcxwVKTUj9r5C1aRRJZib">
            I dagens Sverige har förändringen skett i såväl privat som offentlig
            sektor. Trots en nytillsatt digitaliseringsmyndighet och en digital
            strategi från regeringen så kvarstår en tydlig skevhet i utvecklingen.
            Offentlig sektor släpar efter, och trots att digitalisering skulle
            innebära förbättringar för både intern och extern kommunikation
            så går det långsamt framåt. De resurser som finns är ofta svåranvända
            och onödigt dyra och stjälper snarare än hjälper användarna. Det
            är därför hög tid att digitala lösningars plats och funktion inom
            offentlig sektor utvecklas på riktigt. I denna motion belyser
            Liberalerna ett antal områden där vi ser att det krävs särskilda
            insatser för att öka graden av digitalisering för att effektivisera
            och underlätta den digitala revolutionen.
          </p>
          <head type="h2" xml:id="i-GYMu9Tof1uhyr7AVZYp4vy">
            En mätbar digitaliseringsstrategi
          </head>
          <p xml:id="i-SmvS6TtndWsA9EV7BoPa1p">
            Inom den offentliga förvaltningen kan digitaliseringen skapa
            mycket stora välfärds­vinster i form av snabbare kontakt mellan
            myndigheter och den enskilde, effektivare handläggning och färre
            fel. Ekonomistyrningsverket (ESV) har i sin senaste granskning
            konstaterat att digitaliseringen av offentlig sektor går för långsamt,
            att it-kostnader fortsatt är oförändrat höga samtidigt som regeringens
            digitaliseringsstrategi inte ger den styrning som behövs för att
            kunna effektivisera förvaltningens digitalisering. Enligt ESV
            befinner sig de flesta myndigheter på en relativt låg mognadsnivå
            vad gäller digitalisering och i princip hela den offentliga sektorn
            behöver göra ett kompetenslyft för att kunna tillvarata digitaliseringens
            möjligheter. Dessutom präglas styrningen av den offentliga förvaltningens
            digitalisering av kortsiktighet, decentralisering och frivillig
            samverkan mellan myndigheter.
          </p>
          <p xml:id="i-6GYQqEA2EXFCe8yz8cENmE">
            I dagsläget har endast 16 % inom statlig sektor och 4 % inom
            kommunal sektor beslutat om ett ramverk för nyttorealisering i
            digitaliseringsarbetet. Befintliga styrmedel, myndighetsdialog
            och regleringsbrev, bör enligt myndigheten användas i större utsträckning
            än idag. Avsaknaden av styrning gör enligt myndigheten att utvecklingen
            av e-arkiv, öppna data och e-tjänster som Mina meddelanden går
            alltför långsamt. Enligt den nya myndigheten för digital förvaltning
            (Digg) tar strategiska utvecklingsprojekt i genomsnitt 31 månader,
            alldeles för länge i en allt mer digital värld.
          </p>
          <p xml:id="i-QWNSpYbNfSdaKbhjB2SyE1">
            Vi anser att arbetet med digitalisering måste få ökad tyngd i
            förvaltningspolitiken. Regeringen bör tydligare peka ut vilka
            frågor som är prioriterade utifrån användarnytta, effektivitetsvinster
            och rättssäkerhet och utifrån detta formulera tydligare uppdrag
            åt den offentliga förvaltningen som är tydliga, mätbara och anpassade.
          </p>
          <head type="h2" xml:id="i-9KrcWu3REXwxBQMtJDniH2">
            Samverkan med tidigare ansvariga myndigheter måste förtydligas
          </head>
          <p xml:id="i-JLX3QhBDa5X1SNhC1KowF6">
            Den tidigare regeringen upprättade den 1 september 2018 en ny
            myndighet med ansvar för det övergripande digitaliseringsarbetet
            av det offentliga, Digg. Digg, som har sitt säte i Sundsvall,
            har övertagit många ansvarsområden rörande det offentligas digitali­sering
            som tidigare funnits hos ett flertal myndigheter, bland annat
            ESV, E-legitima­tionsnämnden, Expertgruppen för digitala investeringar,
            Post- och telestyrelsen, Riksarkivet, Skatteverket och Tillväxtverket.
          </p>
          <p xml:id="i-VbypYHnesUqF4N5UN9h5e1">
            Vi ställer oss positiva till att en myndighet har det övergripande
            ansvaret för den fortsatta digitaliseringen men menar att det
            snabba överlåtandet av flertalet omfattande ansvarsuppgifter riskerar
            att leda till ett kompetensglapp då tidigare ansvariga myndigheter
            slutar arbeta med frågorna och gjorda erfarenheter därmed riskerar
            att glömmas. Erfarenhetsmässigt tar det tid för en ny myndighet
            att hitta sina former och uppnå full effektivitet. Den tiden riskerar
            att öka ytterligare då regeringens sätt att implementera den nya
            myndigheten förhastat en process som kräver längre tid. Den kommitté
            som fick ansvaret för att bilda den nya myndigheten har anfört
            att flertalet viktiga delar i processen fick skötas samtidigt
            och att tidsbristen påverkat kvalitén på verksamhetsplanen.
          </p>
          <p xml:id="i-3zHG13fnWYFfSsGBwjKmXo">
            Även om det i grunden är positivt att det offentligas styrning
            inte enbart är belägen i Stockholmsregionen så ser vi en risk
            med att personal som tidigare arbetat med att digitalisera Sverige
            inte är villiga att flytta till Sundsvall för att fortsätta sitt
            arbete, något som riskerar att leda till att vi tappar viktiga
            lärdomar inom digitaliseringsarbetet. Vi anser därför att det
            var ett misstag av regeringen att meddela att ett flertal av de
            tidigare ansvariga myndigheterna skulle avsluta sin bevakning
            innan Digg passerat sin uppbyggnadsfas. De tidigare ansvariga
            myndigheterna bör därför tydligt få i uppdrag att samråda om sina
            erfarenheter på området med Digg. Digitaliseringen av det offentliga
            Sverige är för viktig för att den ska bromsas in av en framstressad
            myndighet.
          </p>
          <head type="h2" xml:id="i-RE5NN1xMCP5A4Dz2QLhitF">
            Kontinuerlig utvärdering av digitaliseringen måste implementeras
          </head>
          <p xml:id="i-23p5oDVtiL3qrByRK5MQQD">
            En tydlig tendens som går att urskilja från det arbetssätt som
            regeringen tillämpat vid digitaliseringen av offentlig sektor
            har varit att försöka skjuta undan det övergripande ansvaret för
            digitaliseringen till myndigheter. Detta har fått till följd att
            framförallt den tydliga styrning som ESV efterfrågat blivit eftersatt.
            Regeringen har ett stort ansvar för att driva frågor om den nationella
            digitala infrastrukturen.
          </p>
          <p xml:id="i-4teZiPqq6XeKyhqHTirsD8">
            De flesta statliga myndigheter, landsting och kommuner har i
            dag i större eller mindre utsträckning någon form av e-tjänster.
            Dock är det få offentliga aktörer som har tagit steget till att
            utveckla automatiserade e-tjänster för att effektivisera handlägg­ningen.
            Riksrevisionens granskning visar dessutom att det finns ett oroväckande
            mönster av att offentliga aktörer utvecklar e-tjänster utan att
            ta reda på användarnas behov, och enbart var femte aktör utvärderar
            systematiskt användbarheten i e-tjänsterna. Risken är därför stor
            att resurser satsas på e-tjänster som inte gör tillräcklig nytta
            i kontakten med medborgare eller företag, på bekostnad av andra
            e-tjänster med större potential.
          </p>
          <p xml:id="i-XKTfxJfeihNH8ZqfLA21LU">
            Om regeringen menar allvar med att digital förvaltning ska vara
            huvudregeln så måste därför information om digitaliseringens framsteg
            kunna inhämtas kontinuerligt istället för att riksdagen ska vara
            hänvisad till stickprovsrapporter från olika myndig­heter. Det
            skulle exempelvis kunna ske genom att en myndighet får i uppdrag
            att utveckla en databas för att automatiskt samla in data från
            kommuner och landsting om diverse projekts fullföljning. Möjligheterna
            att använda en AI-lösning bör särskilt undersökas. Sverige behöver
            kontinuerligt samla in data som underlag för att riksdag, regering,
            ansvariga myndigheter och kommuner löpande ska kunna utvärdera
            digitaliseringens framsteg och utmaningar.
          </p>
          <head type="h2" xml:id="i-HNtyB88789meF8pSEzC8Ke">
            Central myndighet för hantering av grunddata
          </head>
          <p xml:id="i-NC8dve2rWBByUBb9sWAJ33">
            Regeringen har ett stort ansvar för att driva frågor om den nationella
            digitala infra­strukturen. I rapporten från 2017 föreslog ESV
            bland annat att regeringen skulle prioritera tillgången till gemensamma
            grunddata. ESV har utifrån enkätresultatet sett ett behov av att
            öka tempot och stärka styrningen av gemensamma grunddata. Runt
            hälften av de offentliga aktörerna hämtar fortfarande uppgifter
            direkt från privatpersoner eller företag trots att uppgifterna
            redan finns hos en annan offentlig aktör, något som leder till
            onödiga friktioner i kontakten med medborgarna. Vi anser att det
            därför är viktigt att regeringen ger en myndighet ansvaret för
            alla grunddata i landet. Särskilt bör interna­tionella lösningar
            för hantering av grunddata utforskas. Det system som tas fram
            bör kunna nyttjas genom olika kommuners, landstings och myndigheters
            datasystem och förenas med en modern lagstiftning som tillåter
            en effektivare informationsspridning inom det offentliga.
          </p>
          <head type="h2" xml:id="i-SHC9FsvDHtUXpwfRVuPvrU">
            Delningsekonomi och nyskapande företag
          </head>
          <p xml:id="i-CRW5F7Ta2LCjN84ADX5eU7">
            Delningsekonomin är ett fenomen som uppstått i digitaliseringens
            kölvatten. De senaste årens snabba tekniska utveckling och låga
            utvecklingskostnader för lättillgänglig, konsumentvänlig teknik
            har öppnat scenen för en rad kreativa entreprenörer och nyskapande
            it-företag. Fler och fler företag anpassar sig nu till digitaliseringens
            villkor.
          </p>
          <p xml:id="i-RS9E6jzbKw7idmjVpGqKkQ">
            I Sverige har dock politiken och lagstiftningen ännu inte hunnit
            anpassa sig till delningsekonomin. Det är allvarligt – inte bara
            för att det riskerar att skapa ett stort gap mellan gällande lagstiftning
            och den allmänna rättsuppfattningen, utan också för att det riskerar
            att stoppa oss alla från att vinna fördelar när alla kan köpa,
            sälja, hyra och dela med ett minimum av administration. När det
            gäller flera modeller för delningstjänster står legala hinder
            i vägen för tjänsten att växa.
          </p>
          <p xml:id="i-4gS82ebMwQvEMEvRu8txdg">
            Jämfört med reguljära anställningsförhållanden eller tjänsteköp
            gör delnings­ekonomin det svårare för både säljare och köpare
            att göra rätt skatteinbetalningar. I Estland har skattemyndigheten
            slutit avtal med företag i delningsekonomin som åtar sig att automatiskt
            förse myndigheten med alla nödvändiga uppgifter för att kunna
            fatta rätt skattebeslut. Liberalerna föreslår att regeringen ger
            Skatteverket i uppgift att ta fram en auktoriserad app eller annan
            teknisk lösning där Skatteverket erbjuder en enkel möjlighet för
            aktörer i delningsekonomin att genom sin egen app direktrapportera
            in nödvändiga kontrolluppgifter. En sådan auktorisation ändrar
            i sig inte skatteplikten men skapar en trygghet för både köpare
            och säljare om lagligheten i transaktionen, och således en grund
            för den bredare delningsekonomin att utvecklas samtidigt som intäkter
            till vår gemensamma välfärd skyddas.
          </p>
          <p xml:id="i-P2S7k1h4dDtruWgKXrtszy">
            Nyskapande företag hämmas även av bristande immaterialrättsliga
            regler. Till följd av den tekniska utvecklingen har mängden data
            som produceras ökat exponentiellt. De stora volymerna av inhämtade
            data är ett informationsberg som blir omöjligt för människor att
            bearbeta på egen hand. Detta gör att företagen idag istället använder
            sig av data som genererats genom maskininlärning och artificiell
            intelligens. Dessvärre erbjuder upphovsrättslagen idag ingen möjlighet
            för företag att uppnå ett skydd för data genererade på dessa sätt
            eftersom lagen föreskriver att en människa måste ge upphov till
            verken.
          </p>
          <p xml:id="i-5Rx6hTQcmKC5smkX5jnNVb">
            Teknologins möjligheter att samla och exploatera data har skapat
            nya affärs­modeller, vilket gjort data till en i många fall värdefull
            tillgång. I syfte att ytterligare skapa förutsättningar för Sverige
            som innovationsland bör därför möjligheten till upphovsrätt över
            maskingenererade data ses över.
          </p>
          <p xml:id="i-QHqUTjmxQf7Tg8Bwrx1DBa">
            Vi vill ha spelregler som bejakar delningsekonomins möjligheter
            och säkerställer konkurrens på rättvisa villkor. I detta bör särskilt
            uppmärksammas vikten av att Sverige fortsätter vara en drivande
            kraft när det gäller att utveckla den digitala inre marknaden
            så att gemensamma regler tas fram som stödjer innovation, delningsekonomi
            och e‍-handel. Politikens uppgift måste vara att snabbt undanröja
            hinder för att underlätta, eller åtminstone inte försvåra, den
            tekniska utvecklingen.
          </p>
          <head type="h2" xml:id="i-VfFTxtMzQn1k2i2SuDkuJ4">
            Utnyttja digitaliseringens möjligheter för en smartare infrastruktur
          </head>
          <p xml:id="i-L76STRtqKDLzcWfjALeyVy">
            Digitaliseringen möjliggör att vi på ett bättre sätt hittar lösningar
            som gör den svenska trafiken mer användarvänlig och hållbar. Redan
            idag gör ett flertal digitala lösningar att en säkrare infrastruktur
            och bättre stadsplanering ska kunna utvecklas. I London har exempelvis
            det svenska företaget Hövding möjliggjort för användare av företagets
            cykelhjälmar att rapportera in trafikfarliga vägavsnitt och korsningar
            till stadens borgmästare. Liknande direktrespons av infrastrukturens
            effektivitet skulle lika gärna kunna användas av busschaufförer,
            bilförare och gående i den svenska trafiken. Det är idag möjligt
            att inhämta data kring hur ljuset faller i en stad för att maximera
            nyttan av solceller, något som skulle kunna stärka en grön omställning
            inom energisektorn. Vi anser att framtidens infrastruktur i högre
            utsträckning måste kunna planeras utifrån smarta data. Dessa data
            skulle kunna sänka både kostnader och tidsåtgång för utveck­lingen
            av nya infrastrukturprojekt och samtidigt öka medborgarnyttan.
            Ju mer informa­tion som finns att tillgå till stadsplanering,
            desto bättre.
          </p>
          <p xml:id="i-CEo4HuVvaMC6FqmADN5ByA">
            Klimatsmarta val i trafiken måste vidare underlättas genom digitaliseringslösningar.
            De som fraktar gods ska kunna använda sig av klimatsmarta lösningar.
            Bilpooler kan bli en del av framtidens kollektivtrafik liksom
            delningsekonomins nya koncept för taxi. Hyrcyklar och elcyklar
            ska också bli en naturlig del av resandet. Nya flexibla biljett­lösningar
            behöver utvecklas i syfte att underlätta för resenären. Införandet
            av en nationell mobilitetsplan skulle kunna länka samman samtliga
            transportslag genom en digital plattform. En pilotstudie om hur
            en nationell mobilitetsplan kan utformas bör utredas.
          </p>
          <p xml:id="i-9t23g2z9XvX7d8GAbKtEyP">
            Det finns lösningar redan idag för en mer hållbar, medborgarvänlig
            och digitalt framtagen infrastruktur. Förutsättningarna för statlig
            samverkan med lovande företag för att uppnå detta bör därför utredas.
          </p>
          <head type="h2" xml:id="i-98pCd73TJWb8hRfMnZWyQP">
            Digitalt skolväsende för alla
          </head>
          <p xml:id="i-CBatkUY67SL5enj6C5DFk7">
            Skolan är och förblir det viktigaste redskapet i arbetet med
            att ge alla människor samma förutsättningar att ta tillvara digitaliseringens
            möjligheter. Liberalerna har lett reformer­ingen av svenskt skolväsende
            för en skola med kunskapsfokus. Grunden är lagd för att kunna
            ta nästa steg. EU:s webbtillgänglighetsdirektiv innebär att den
            offentliga sektorn och de företag som finansieras av staten kommer
            att behöva uppfylla vissa tillgänglig­hetskrav på sina webbplatser
            och i sina appar. EU har i många år arbetat med att etablera en
            miniminivå på digital service inom offentlig sektor för att säkerställa
            att så många som möjligt också kan ta del av och nyttja den digitala
            servicen. Den 26 oktober 2016 fastställdes Europaparlamentets
            och rådets direktiv 2016/2102 om tillgänglighet avseende offentliga
            myndigheters webbplatser och mobila applikationer. Direktivet
            genomförs genom att en särskild lag införs i Sverige som träder
            i kraft den 1 januari 2019.
          </p>
          <p xml:id="i-NdAhDokmsEcKiz44goLMZe">
            Digital service behöver vara tillgänglig för elever och lärare
            och där så är relevant för föräldrar. Det räcker inte att, som
            regeringen gör, hänvisa till att skollagen ger elever med funktionsnedsättning
            rätt till särskilt stöd. Själva syftet med att ställa krav på
            tillgänglighet är att människor så långt det är möjligt ska kunna
            delta på lika villkor, utan att vara beroende av särlösningar.
            Den nya lagen behöver följas upp för att säkerställa att digital
            service utformas enligt principen om design för alla.
          </p>
          <head type="h2" xml:id="i-SpUGZnAXGAdM2K2GWuGBdT">
            Modern it i sjukvården ger oss nästa valfrihetsrevolution
          </head>
          <p xml:id="i-EWe6Z9ZnZKYsu2HxsaW7Ph">
            Svensk sjukvård håller på många sätt internationell toppklass,
            men ligger långt efter övriga samhället i digitaliseringsprocessen.
            Läkare och sjuksköterskor måste lägga alldeles för mycket tid
            på otidsenliga it-system och har alldeles för lite tid över till
            patienter. Liberalerna föreslår en miljard för att utveckla välfärdens
            digitala infra­struktur och bereda väg för nästa valfrihetsrevolution:
            den digitala.
          </p>
          <p xml:id="i-W3JQEctPXKPeiDBBzgWVWU">
            Svenskarna kan glädjas åt en hälso- och sjukvård i internationell
            toppklass. Vi har fyra gånger fler läkare än på 1970-talet, och
            fler specialiserade sjuksköterskor än någonsin tidigare. De åstadkommer
            goda resultat: vårdkvaliteten och patientsäkerheten är bland de
            högsta i världen. Medicinska och tekniska landvinningar gör att
            många kan gå hem samma dag som de opererats istället för att stanna
            flera dagar på sjukhus.
          </p>
          <p xml:id="i-FC4eywfZ9ggmsyp7MvnRTF">
            Samtidigt som vården ger goda resultat måste vi bli bättre på
            tillgänglighet och bemötande. Vi ligger i botten i Europa för
            antalet besök per läkare, samtidigt som patienter, läkare och
            sjuksköterskor upplever tidsbrist och trängsel. Det finns helt
            enkelt för lite tid i vården till just vård och patienter.
          </p>
          <p xml:id="i-QwhMo1XE6UWDceE1AfQuCn">
            Den administrativa bördan måste lättas – inte minst genom att
            byta ut otidsenliga it-system. Vården ligger kraftigt efter övriga
            samhället på it-området; fax och anteck­ningsblock är fortfarande
            vanligare än surfplatta och interaktiva beslutsstöd. Ett enskilt
            landsting kan ha hundratals olika system, med olika inloggningar
            och utan koppling till varandra. Ambulanspersonal gör viktiga
            noteringar på post-it-lappar, distriktssköterskor gör hembesök
            med hjälp av travar utskrivna papper och läkare hänvisas till
            fax och personsökare. Det stjäl massor av tid, samtidigt som risken
            är stor för att det blir fel någonstans.
          </p>
          <p xml:id="i-HEztRom4g4NvprNs53Ud2D">
            Rätt information är livsviktig i vården. Att dokumentera vad
            som görs kommer alltid att vara en viktig uppgift för läkare och
            sjuksköterskor. Men administration och it måste göras enklare
            för alla, samtidigt som det behövs fler medicinska sekreterare,
            fler undersköterskor och att vårdbiträdena återinförs. Pappersbaserade
            rutiner behöver ersättas med mobila digitala verktyg som ger enkel
            och säker tillgång till exempelvis journal och läkemedelslista,
            oavsett om man är i ett mottagningsrum, på hembesök eller i en
            ambulanshelikopter. Den digitala journalen ska följa patienten
            oavsett om man flyttar mellan landsting/kommun eller mellan vårdgivare
            i privat eller offentlig regi så att vårdpersonalen alltid har
            tillgång till rätt information om vårdtagaren.
          </p>
          <p xml:id="i-CGtbJJGuXs2R6KkxNM18nH">
            Den teknik vi tar för självklar i andra delar av vår vardag måste
            också bli självklar i vården. Patienter behöver få tillgång till
            smarta e-hälsotjänster för att exempelvis nå den egna journalen,
            boka tid på webben och träffa läkaren via videolänk. Kroniska
            sjuk­domar kan behandlas säkrare och bättre genom att patient
            och läkare kan följa värden kontinuerligt med en hälsoapp. Liknande
            behov finns i äldreomsorg och i socialtjänsten. Lättanvända e-tjänster
            ger ökad tillgänglighet, ökar jämlikheten och stärker patient­makten.
          </p>
          <p xml:id="i-FDJsu7r7dvb7sZBgCZxkdi">
            Framsteg görs men det är långt kvar till att uppfylla den nationella
            visionen om att Sverige ska vara världsbäst på e-hälsa till 2025.
            Att införa framtidens it-system kommer att kräva en ekonomisk
            kraftsamling men beräknas också kunna spara enorma belopp: upp
            till 180 miljarder kronor, enligt en rapport från konsultbolaget
            McKinsey.
          </p>
          <p xml:id="i-LWM222NsMKH9k586sr6bEf">
            Det behövs ett samlat, nationellt grepp kring it i vården. Vi
            vill ha en digital valfri­hetsrevolution. I framtiden ska du inte
            bara kunna välja vilka läkare du träffar utan också hur. Vårdgivare
            ska vara tvungna att erbjuda lika bra digital tillgänglighet som
            fysisk. Patienten ska kunna välja mellan e-tjänst, telefon, video
            eller fysiskt besök. Självfallet ska patienterna också erbjudas
            digitala behandlingsformer, exempelvis internetpsykiatri. Den
            moderna vården måste möta framtiden och erbjuda vårdpersonal en
            modern it-arbetsmiljö. Och den moderna vården måste möta invånarnas
            berättigade krav och förväntningar på tillgänglighet och valfrihet
            – även digitalt.
          </p>
          <head type="h2" xml:id="i-ECBFsLY6m1wXZyNMZh8EgS">
            En modern AI-strategi
          </head>
          <p xml:id="i-PFemapx7c52hdiWGsTJxxM">
            Artificiell intelligens är något som börjat användas på flera
            håll inom vården. Det finns exempelvis ett projekt inom folktandvården
            där tandröntgenplåtar klassificeras automatiskt med hjälp av artificiell
            intelligens (AI). Samma möjligheter att centralrätta nationella
            prov med AI skulle på ett betydande sätt kunna underlätta arbetsbördan
            för utbildningsväsendet. Möjligheterna att effektivisera och förbättra
            samhället är närmast oändliga.
          </p>
          <p xml:id="i-BwyxHjfEeg2vfvofBFvFzY">
            Det är därför problematiskt att Europas kunskap om AI har hamnat
            så pass långt efter länder som USA och Kina. Om vi kan komma ikapp
            – och i så fall hur – är en av de viktigaste frågorna för vår
            tid. Det handlar inte bara om att stärka framtidens innova­tionslösningar
            utan även om att kunna säkerställa vilket samhälle vi ska leva
            i. För att trygga det liberala samhället i tider av stigande populism
            och digital övervakning krävs att vi blir ett föregångsland när
            det gäller arbetet med etiska riktlinjer för AI-teknologin.
          </p>
          <p xml:id="i-AAsAUiBKgafp4e3Maex9Zq">
            Att utarbeta riktlinjer för etiska dilemman med AI är av strategisk
            betydelse för Sveriges fortsatta digitalisering. Redan i dag kan
            jobbsökandes cv sorteras bort utan att en enda människa granskat
            det. Krav på hur programvaran är framtagen för att undvika att
            programmerarens fördomar upprepas av AI:n bör därför ställas.
            Framstegen med automatkörande bilar är positiva och kan medföra
            bättre säkerhet i trafiken likväl som en frihetsrevolution för
            personer med en funktions- eller synnedsättning. Samtidigt finns
            dock stora etiska dilemman kring hur bilarna ska välja att hantera
            olycksscenarier i trafiken. Algoritmer för sociala medier styr
            mot extrema åsikter eftersom den inne­boende kommersiella logiken
            belönar klick och stor spridning snarare än sans och förnuft.
          </p>
          <p xml:id="i-9Q7FXLm2KT9BxvE9JRqD2z">
            Med ett ramverk för AI som tydliggör vad vi kräver av innovatörer,
            myndigheter och privata företag har Sverige en möjlighet att påverka
            utvecklingen till det bättre. Erfarenhet visar att när regler
            saknas på ett område kan den som är först med en standard få stort
            inflytande och bli en positiv kraft för andra länders utveckling
            på området.
          </p>
          <p xml:id="i-38UcNWnyQdkcHBXDsz5AYU">
            För att säkerställa att AI blir ett verktyg för framtiden istället
            för en Pandoras ask bör det vara möjligt för enskilda att bedöma
            grunderna för ett utfall. Krav i regelverket bör därför ta sikte
            på att AI och robotars funktioner går att överblicka, vilket kan
            möjliggöra överprövning av beslut om dessa visar sig stå på tvivelaktiga
            grunder.
          </p>
          <p xml:id="i-HZn9rSn7zDuaieCUxaRW1r">
            Liberalerna vill att Sverige tar ansvaret för att utveckla ett
            AI-etiskt ramverk för att ta tillvara de möjligheter som automatisering
            och AI skapar, samtidigt som de männi­skor som påverkas negativt
            får bättre chanser.
          </p>
          <head type="h2" xml:id="i-BRxVXD8XN2W7FHo7UgHrVn">
            Digital allemansrätt för bredband i världsklass
          </head>
          <p xml:id="i-PRcUiLMF7mFafLwk7Gyrm">
            Alla ska kunna vara en del av det digitala samhället och därför
            vill Liberalerna utveckla en digital allemansrätt som garanterar
            stabil och snabb uppkoppling och bredband i hela landet. Det möjliggör
            utvecklingen av resfri kommunikation som bidrar till att vi trans­porterar
            oss mindre. Skype, Facetime, Viber och andra plattformar gör det
            därutöver möjligt att kommunicera inte bara med släkt och vänner
            utan också med sjukvård, utbildningsanordnare, hemtjänst och företag.
          </p>
          <p xml:id="i-XNiUU68qP7UGeVH29mTDyH">
            I dag har Sverige en stark position inom it-området, men många
            som bor på lands- och i glesbygd har fortfarande inte tillgång
            till bredband. Det påverkar inte bara möjligheten att kommunicera,
            umgås och få tillgång till nöjen utan även möjligheten att driva
            företag. Allt fler välfärdstjänster utvecklas även utifrån digitala
            möjligheter. Dels för att hantera privatekonomin och arbete, dels
            för att ta del av framtidens sjukvård och omsorg. När tjänster
            flyttar över till framtidens tekniklösningar måste även invånare
            i de glesa delarna av Sverige ges möjlighet att kliva på det digitala
            tåget. Fungerande kommunikationer är viktiga för jobb och hållbar
            tillväxt i hela landet. Därför krävs fortsatta investeringar.
            Det finns inget land inom EU som har så långt mellan lands­ändarna
            som Sverige. Regeringen anger i sin skrivelse om digitaliseringspolitiken
            att man har som ambition att så många som möjligt ska ha tillgång
            till bredbandsupp­koppling, vilket i praktiken innebär att det
            2025 fortfarande kommer att finnas hushåll och företag som inte
            har tillgång till 100 megabit per sekund. Enligt vår mening är
            detta problematiskt. Därför vill vi i Liberalerna införa en digital
            allemansrätt som garanterar en stabil och snabb uppkoppling i
            hela landet. Bredband är enligt vår uppfattning en grundläggande
            del av Sveriges infrastruktur. Vi anser vidare att kopparnätets
            avveckling tidigast kan ske när alternativa lösningar finns att
            tillgå. Auktionering av 700 MHz ska ta hänsyn till blåljusmyndigheternas
            behov, och vissa frekvenser måste reserveras för deras användning.
          </p>
          <p xml:id="i-VFnJ2jHURAxXEFYRQFABe1">
            Bredband skapar digital infrastruktur som möjliggör tillväxt
            över hela landet. Liberalerna vill fortsätta verka för bättre
            it-kapacitet såväl i städer som i glesbygd. Lokaliseringsprincipen
            enligt kommunallagen bör därför ses över. Den hämmar utbred­ningen
            av fiber. Energibolag kan enligt kommunallagen verka över kommungränser.
            Bredband bör även vara möjligt att anlägga på liknande sätt. Administrativa
            gränser bör inte hämma byggandet av nödvändig infrastruktur. Med
            god tillgängligheten till bredband underlättas möjligheten att
            bo och verka i hela landet.
          </p>
        </div>
        <div type="motSignatures">
          <list>
            <item xml:id="i-UTpaCuJXDoRf7CVxqJF5Wf" who="i-GXidniMLQ9UWnXEsb1Vcu2">
              Helena Gellerman (L)
            </item>
            <item xml:id="i-YLBXf9Lx7mET3ruSqGpLyS" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-GAtyW45XquQpyFg3QGzsPH" who="i-S7wLw9aynA5vbRCsqxxL3N">
              Tina Acketoft (L)
            </item>
            <item xml:id="i-FyfuVSqziCStHEKLPJiqqv" who="i-QQYotqFjTJA7EiQZc1Wmzs">
              Emma Carlsson Löfdahl (L)
            </item>
            <item xml:id="i-2zLec81RBqXtknD7vQ1HC1" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-4WBS7DfZPsMEF7fNaU4GdR" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-9e87nPmiSnUB5vhUHaXqZ4" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
