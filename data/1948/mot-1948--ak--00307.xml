<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__307/mot_1948__ak__307-001.pdf"/>
      <div type="motHeader" xml:id="i-6ehhj3m2jdZQMi11dKMVAf">
        <div type="motTitle" xml:id="i-5LGsN3RQ7srV9B4rqf67Jw"/>
        <div type="motSubmissionInfo" xml:id="i-DrThshX5WhKUPUenNtojig"/>
      </div>
      <div type="motBody" xml:id="i-YBPkyBMt5YMRYwX4Y3BcYU">
        <div xml:id="i-Fvzzoveb5hoEQB4MHz4G3F">
          <p xml:id="i-72DRZgmahKYR45DREq2nAr">
            Motioner i Andra kammaren, nr 307. 1
          </p>
          <p xml:id="i-3KRNT4erv6ohTo4vybPJXb">
            Nr 307.
          </p>
          <p xml:id="i-A5w9UFwjXjsbAVpDdPG6Sa">
            Av herr Jansson i Örebro m. fl., om revision av bestämmelserna
            i kommunalskattelagen angående rätten till fri avskriv- ning av
            maskiner och andra inventarier.
          </p>
          <p xml:id="i-6xfwCkPPaeFNsfX6fGZSi1">
            Enligt bestämmelserna i 29 8 kommunalskattelagen må från bruttoin-
            täkt av rörelse avdrag göras för värdeminskning genom slitning
            och ut- rangering eller eljest av rörelseidkare tillhöriga maskiner
            och andra in- ventarier. Genom bestämmelserna i anvisningspunkten
            4 till samma para- graf ha aktiebolag, ekonomiska föreningar,
            ömsesidiga försäkringsbolag och sparbanker medgivits möjlighet
            att tillämpa fri avskrivning, vilket innebär att sådana skatteskyldiga
            må berättigas att tillsvidare åtnjuta av- drag för värdeminskning
            å maskiner eller andra för stadigvarande bruk avsedda inventarier
            i enlighet med de i räkenskaperna gjorda avskriv- ningarna. Bestämmelserna
            rörande rätten till fri avskrivning å maskiner och andra inventarier
            infördes i skattelagstiftningen år 1938 och grundade sig på ett
            betänkande av 1936 års skattekommitté. I betänkandet (SOU 1937:42)
            sammanfattade kommittén sina allmänna synpunkter på frågan i följande
            ord:
          </p>
          <p xml:id="i-2PVeNWmMNUjZJmuXF25oBM">
            »Kommittén är för sin del enig därom att en större frihet i avseende
            å avskrivningar än för närvarande är önskvärd och att, i den mån
            ej ur fiskaliska, skattetekniska eller liknande synpunkter mera
            allvarliga be- tänkligheter inställa sig, såvitt möjligt den skattepliktiga
            inkomsten bör fastställas med hänsyn till den affärsmässigt beräknade
            vinsten. Då det enligt sakens natur endast i begränsad omfattning
            är möjligt för beskatt- ningsmyndigheterna att bedöma vad som
            i ett visst företag betecknar en ur affärssynpunkt riktig avskrivningspolitik,
            innebär en dylik ståndpunkt att ett slags presumtion måste skapas
            för de i räkenskaperna gjorda av- skrivningarnas riktighet, och
            man blir i hög grad beroende av åtgärder från de skattskyldiga
            själva. Häri ligger i själva verket den svårighet, med vilken
            man särskilt har att räkna: en friare avskrivning kan i stort
            sett ej tillåtas, där missbruk från de skattskyldigas sida vore
            att befara. Kommitténs allmänna ståndpunktstagande till frågan
            betingas sålunda å ena sidan dels därav att det är ur det allmännas
            synpunkt önskvärt att i möjligaste mån anledningarna till stridigheter
            mellan de skattskyldiga och beskattningsmyndigheterna bringas
            ur världen, dels därav att ett tillmötes- gående på denna punkt
            kan väntas bidraga till näringslivets konsolidering och dess motståndskraft
            vid påfrestningar under dåliga konjunkturer, men å andra sidan
            också därav, att vägar ej få öppnas för de skattskyldiga att vid
            beskattningen så redovisa sina vinster, att det allmännas intresse
            blir åsidosatt.» 1 Bihang till riksdagens protokoll. 4 saml. Nr
            307—313.
          </p>
          <pb facs="riksdagen-motions-pdf/data/1948/mot_1948__ak__307/mot_1948__ak__307-002.pdf"/>
          <p xml:id="i-NGS6yc7qiLYatto6L2nubd">
            2 Motioner i Andra kammaren, nr 307.
          </p>
          <p xml:id="i-3nrRDWzBYs9NtcpqoKDAMt">
            Bestämmelserna om den fria avskrivningen trädde i kraft vid 1939
            års taxering. Hur dessa bestämmelser utnyttjats behandlas i en
            »PM rörande begränsning av rätten till avskrivning på beställda
            maskiner och andra in- ventarier, upprättad av taxeringsrevisorn
            Ernst Annell på underhands- uppdrag av statsrådet och chefen för
            finansdepartementet»&gt;, dagtecknad den 10 december 1947. Häri anföres:
          </p>
          <p xml:id="i-8ZbEanoPwsu2Eb6yiuyN3n">
            »I stor utsträckning ha de skattskyldiga utnyttjat bestämmelserna
            till att skriva ned sina maskiner och inventarier till en krona,
            vilket knappast överensstämmer med lagstiftarens mening då bestämmelserna
            infördes. Att kontorsinventarier och andra smärre inventarier
            och maskiner omedelbart bortskrivas synes vara affärsmässigt naturligt,
            varför anmärkningar här- emot ej synas vara befogade. Likaså kan
            det ej anses anmärkningsvärt att starkt konjunkturkänsliga företag
            såsom exempelvis tramprederier lägga avskrivningarna på högkonjunkturåren,
            även om detta skulle leda till att ifrågavarande tillgångar nedskrevos
            till en krona. Om däremot ett företag, som är förhållandevis oberoende
            av konjunkturväxlingarna, helt bortskriver sitt maskinbestånd,
            synes denna åtgärd böra hänföras till sådant missbruk av den fria
            avskrivningsrätten, som befarades då den infördes.&gt; (Vår kursiv.).
          </p>
          <p xml:id="i-XeMgCNRQgvMT7eCAWThr3x">
            Med utgångspunkt i de av 1936 års skattekommitté anförda allmänna
            synpunkterna undersökes i den av taxeringsrevisor Annell upprättade
            PM, hur de förutsedda fördelarna och nackdelarna framträtt i praktiken.
            Det säges vara uppenbart, att den fria avskrivningen medfört stora
            taxerings- tekniska fördelar för bägge parter. Skattekommitténs
            förmodan att den fria avskrivningen skulle bidraga till företagens
            konsolidering säges vidare ha visat sig riktig. Samtidigt påpekas
            emellertid, att den fria avskrivnings- rätten i många fall använts
            till överkonsolidering av företagen. Härom an- föres: »Sedan gränsen
            för en betryggande konsolidering nåtts, har... det allmänna ej
            anledning att medgiva en grupp skattskyldiga speciella för- måner
            i form av uppskov av beskattning å sparade medel. En överkonsoli-
            dering av företagen medför alltså ej så stora fördelar att den
            uppväger de nackdelar, som ett överdrivet utnyttjande av den fria
            avskrivningen kan innebära för det allmänna.&gt; (Vår kursiv.). Som
            exempel på väsentliga nackdelar, som den fria avskrivningen visat
            sig medföra för det allmänna, anföres följande: »Genom att skattskyldiga
            medgivas avdrag även för nedskrivningar, som innebära bildandet
            av dolda reserver, erhålla de ett uppskov med beskatt- ningen,
            vilket medför ränteförluster för det allmänna. Den årliga ränte-
            förlusten kan beräknas till den skatt, som belöper å de ackumulerade
            dolda reserverna multiplicerad med gällande räntefot vid allmän
            upplåning. Vid beräkningen av den verkliga förlusten för det allmänna
            bör hänsyn dock tagas till den ökning av skatter, som uppkommer
            därigenom att rörelse- idkarnas inkomster kunna antagas bliva
            högre på grund av skatteupp- skovet. Detta medför nämligen som
            regel att företagarnas ränteutgifter bli mindre, resp. att ränteinkomsterna
            bli större, än om skatt å nedskriv- ningar skulle erläggas omedelbart.
          </p>
          <pb facs="riksdagen-motions-pdf/data/1948/mot_1948__ak__307/mot_1948__ak__307-003.pdf"/>
          <p xml:id="i-CgkoXC4zSu9ULWUaGcj72F">
            Motioner i Andra kammaren, nr 307. 3
          </p>
          <p xml:id="i-83oow6pARv7gHcancHRr3V">
            Vidare kan det vara en nackdel att skattskyldiga genom den fria
            avskriv- ningen få möjlighet att bestämma när de vilja redovisa
            sina vinster. Under normala förhållanden ha väl bägge parter ofta
            ett gemensamt intresse att avskrivningarna bli större under högkonjunkturår,
            men om högkonjunktu- ren inträffar under tid, då staten behöver
            taga ut stora skatter, draga de båda parternas intressen ofta
            åt skilda håll. Sedan ett företag väl nedskrivit sina tillgångar
            till en krona minskas dock den nu berörda nackdelen, efter- som
            den årliga kostnaden för nyanskaffningar av maskiner och inventa-
            rier hos företag, som icke befinna sig i stark utveckling, tenderar
            att unge- färligen motsvara normalt värdeminskningsavdrag för
            hela maskinparken. En allvarlig nackdel med den fria avskrivningen
            under nuvarande för- hållanden är att den befrämjar inflationen.
            Under tider med sjunkande penningvärde är det som regel lönande
            att förvärva realtillgångar med upp- lånade medel. Med utnyttjande
            av den fria avskrivningen kan en skatt- skyldig utan att behöva
            ställa säkerhet erhålla räntefritt lån från det all- männa, motsvarande
            den skattelättnad som erhålles genom överavskriv- ning å nyanskaffade
            maskiner och inventarier. Om man räknar med ett skattetryck av
            femtio procent, kunna skattskyldiga finansiera upp till hälften
            av anskaffningskostnaden för maskiner och inventarier genom skatteuppskov.
            Slutligen kan på den fria avskrivningens minussida antecknas,
            att den i praktiken ofta missbrukats av familjebolag, som kunna
            uppskjuta eller kringgå dubbelbeskattningen. Hos aktiebolag, som
            utdela vinsten kupong- vägen, föreligger ofta en rimlig proportion
            mellan den del av vinsten som uppgives till beskattning och den
            del som användes till nybildning av dolda reserver, medan hos
            familjebolag, som ofta ej utdela vinst på sådant sätt att den
            blir dubbelbeskattad, ibland allenast en bråkdel av den verkliga
            vinsten uppgives till beskattning. Då familjebolagen ur samhällsekonomisk
            synpunkt ha den svagheten att de ledande befattningarna ej alltid
            tillsättas efter objektiva grunder, kan den fria avskrivningen
            leda till att mindre effektiva företag bli konkurrenskraftiga
            därigenom att de få särskilt stora förmåner i beskattningshänseende.»
          </p>
          <p xml:id="i-XAfSScRboZKzKURruZrqwr">
            Såsom sammanfattning anföres i den av taxeringsrevisor Annell
            upprät- tade PM: »Erfarenheten visar att den fria avskrivningen
            så ofta utnyttjas till överdrift, att de påtalade olägenheterna
            fått väsentlig betydelse.&gt; (Vår kursiv.). Den ovan citerade PM
            utmynnar i förslag om sådan ändring av kom- munalskattelagen,
            att rätten till avskrivning på beställda, men ej levererade, maskiner
            och inventarier begränsas. Vi förutsätta att proposition med för-
            slag om ändring i denna riktning avlåtes till årets riksdag. 1936
            års skattekommitté förutsatte, att man, sedan några års erfaren-
            heter av den fria avskrivningen vunnits, måhända borde införa
            en preci- serad bestämmelse till förhindrande av missbruk av den
            fria avskrivnings- rätten. I den av taxeringsrevisor Annell upprättade
            PM hävdas, att det i nuvarande läge ej torde vara genomförbart
            att genom lagändring förhindra sådant missbruk vad angår levererade
            maskiner och inventarier, då den fria avskrivningsrätten sammankopplats
            med den av 1947 års riksdag be-
          </p>
          <pb facs="riksdagen-motions-pdf/data/1948/mot_1948__ak__307/mot_1948__ak__307-004.pdf"/>
          <p xml:id="i-J3t6nPyg4RSD8uxkrqjjtQ">
            4 Motioner i Andra kammaren, nr 307.
          </p>
          <p xml:id="i-RYkdBVKTd8rERMzD6ZggVp">
            slutade skärpningen av bolagsbeskattningen. Till bestyrkande
            av detta på- stående citeras ett anförande hållet under debatten
            i skattefrågan i riks- dagens första kammare. Det är i och för
            sig riktigt, att vid argumenteringen för att den av 1945 års statsskatteberedning
            föreslagna höjningen av bolagsskatten från 32 till 40 Z skulle
            kunna genomföras utan skadliga verkningar för näringslivet bl.
            a. påpekats, att rätten till fri avskrivning på inventarier och
            maskiner medger stora konsolideringsmöjligheter för aktiebolagen.
            Denna argumen- tation får emellertid icke fattas så, att just
            kombinationen 40 2 statlig bolagsskatt plus fri avskrivning på
            inventarier godkänts som den enda tänkbara. En ytterligare höjning
            av bolagsskatten kan givetvis tänkas i en viss situation, liksom
            också en sänkning av densamma i ett annat läge. Förändringar i
            den fria avskrivningsrätten måste då också kunna tänkas i den
            ena eller andra riktningen, samtidigt som skatteprocenten hålles
            oförändrad, höjes eller sänkes. I riksdagens beslut om en höjning
            av bolags- skatten finns, såvitt vi kunna finna, ingenting utsagt
            om att denna höjning förutsätter oförändrade regler för rätten
            till avskrivningar. Ett sådant beslut skulle ju också vara rätt
            orimligt. För vår del anse vi, att reglerna om rätten till fri
            avskrivning å maskiner och inventarier snarast måste tagas upp
            till en genomgripande revision. Redan 1936 års skattekommitté
            förutsatte, såsom redan anförts, att efter några år en bestämmelse
            till förhindrande av missbruk av den fria avskriv- ningsrätten
            måhända borde införas. I den av taxeringsrevisor Annell ut- arbetade,
            ovan citerade PM har utsagts, att bestämmelserna utnyttjats på
            ett sätt som knappast överensstämmer med lagstiftarnas mening
            då be- stämmelserna infördes, att den fria avskrivningen medfört
            väsentliga nack- delar för det allmänna, att den medfört ränteförluster
            för det allmänna, att de skattskyldiga genom den fria avskrivningen
            fått möjlighet att be- stämma när de vilja redovisa sina vinster,
            att den fria avskrivningen be- främjar inflationen, att den i
            praktiken ofta missbrukats av familjebolag, som kan uppskjuta
            eller kringgå dubbelbeskattning och att den fria av- skrivningen
            så ofta utnyttjats till överdrift, att de påtalade olägenheterna
            fått väsentlig betydelse. Härtill anföres ytterligare, att den
            fria avskriv- ningsrätten i många fall använts till överkonsolidering
            av företagen. Dessa av expertis uttalade omdömen om missbruk av
            den fria avskriv- ningsrätten och om dess verkningar i olika avseenden
            synas mer än väl motivera en sådan genomgripande revision. Härtill
            kommer att vi för vår del icke kunna acceptera uppfattningen,
            att en konsolidering av aktiebola- gen odelat är till gagn för
            samhällsutvecklingen. Denna konsolidering inne- bär samtidigt
            ett förstärkande av kapitalets makt, vilket försvårar arbetar-
            rörelsens kamp för en omdaning av samhället. Verkningarna av kapital-
            koncentration och ökad mekanisering äro givetvis ej uttömda härmed,
            men det anförda är i varje fall en tendens i den nuvarande utvecklingen,
            som
          </p>
          <pb facs="riksdagen-motions-pdf/data/1948/mot_1948__ak__307/mot_1948__ak__307-005.pdf"/>
          <p xml:id="i-VcoLeGRtuEUE4Ns2bPg7NT">
            Motioner i Andra kammaren, nr 307.
          </p>
          <p xml:id="i-WgkJXohvcPSJmh1YwcAWZy">
            a
          </p>
          <p xml:id="i-UGFP2dy6WhFLQ9yRsP5JbR">
            arbetarrörelsen ej synes ha anledning att understödja genom särskilda
            lag- regler, som gynna kapitalet.
          </p>
          <p xml:id="i-KU551mdvywNNEvnSoay39q">
            Under åberopande av det ovan anförda hemställa vi,
          </p>
          <p xml:id="i-9pUzd3ddToUJeQqi1YzSxn">
            att riksdagen i skrivelse till Kungl. Maj:t måtte begära skyndsam
            revision av bestämmelserna rörande rätten till fri avskrivning
            å maskiner och andra inventarier.
          </p>
          <p xml:id="i-957KEX61N7tCFfSGLcVRzg">
            Stockholm i januari 1948.
          </p>
          <p xml:id="i-82DGqSKHT5LLK1GypaCtPG">
            Erik Jansson. Harald Johanson. Gunnar Dahlgren.
          </p>
          <p xml:id="i-Eo3yeBFDM7KGnLcYgsxsN7">
            H. Hagberg. Gustav Johansson. O. F. Persson.
          </p>
        </div>
      </div>
    </body>
  </text>
</TEI>
