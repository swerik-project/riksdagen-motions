<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__187/mot_1936__fk__187-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 187. 1
          </p>
          <p>
            Nr 187.
          </p>
          <p>
            Av herr Englund, om ökat anslag till centralbibliotek m. m.
          </p>
          <p>
            Enligt den plan till inrättande av centralbibliotek, som låg
            till grund för 1929 års riksdagsbeslut angående omorganisation
            av folkbiblioteks- väsendet, skulle varje län —- utom län med
            landsbibliotek, av vilka för när- varande finnes blott ett, Linköpings
            stifts- och landsbibliotek — erhålla ett centralbibliotek med
            uppgift att supplera de lokala bibliotekens arbete genom direkt
            och kostnadsfri utlåning av böcker som behövas i studiesyfte,
            genom utsändande av vandringsbibliotek och genom biblioteksteknisk
            väg- ledning. Årligen skulle inrättas två nya centralbibliotek
            tills centralbiblio- teksorganisationen stod fullt färdig. Organisationsplanen
            fullföljdes under de första åren efter riksdagsbe- slutet. Sålunda
            inrättades två centralbibliotek (i Malmöhus län och Värm- lands
            län) år 1930, två centralbibliotek (i Södermanlands län och Norr-
            bottens län) år 1931 samt två centralbibliotek (i Hallands och
            Göteborgs och Bohus län) år 1932. På grund av det statsfinansiella
            läget inrättades däremot inga central- bibliotek under något av
            åren 1933—1935. Samtidigt inträffade ett från början icke påräknat
            försenande av den tidpunkt då Linköpings stifts- och landsbibliotek
            kunde till fullo upptaga centralbiblioteksuppgifterna. Vid beslutet
            om detta biblioteks inrättande vid 1926 års riksdag uttalades,
            att biblioteket icke omedelbart kunde upptaga dessa uppgifter,
            men uttalades den förhoppning att så måtte ske så snart omständigheterna
            det medgåve. Vid upprepade tillfällen ha förslag framlagts om
            ytterligare anslag till biblioteket för att sätta detta i stånd
            att åtaga sig dessa uppgifter men dessa förslag ha av statsmakterna
            avvisats med hänsyn till den statsfinan- siella situationen. Följden
            av det nämnda har blivit en betänklig försening i jämförelse den
            ursprungliga planen. Som av det sagda framgår skulle enligt denna
            med ingången av 1935 ha funnits 12 län med centralbibliotek och
            dess- utom ett län med landsbibliotek. Man skulle alltså redan
            ha hunnit där- hän att mer än halva antalet län hade fått centralbibloteksuppgifterna
            till- godosedda på ena eller andra sättet. 1935 års riksdag beslöt
            efter enskild motion att ett nytt centralbibliotek skulle tillkomma
            med den 1 januari 1936. I riksdagens skrivelse uttalades därvid
            bland annat, att riksdagen ville »särskilt understryka önskvärdheten
            av att den betydelsefulla organisatoriskt stödjande gärning, som
            central- biblioteken hava till uppgift att fullfölja, skulle kunna
            vidgas till åtmin- Bihang till riksdagens protokoll 1936. 3 saml.
            Nr 187-—192, 235 36 I
          </p>
          <pb facs="riksdagen-motions-pdf/data/1936/mot_1936__fk__187/mot_1936__fk__187-002.pdf"/>
          <p>
            2 Motioner i Första kammaren, Nr 187.
          </p>
          <p>
            stone ännu ett länsområde». Fyra bibliotek ingåvo ansökningar
            med hem- ställan att bli godkända från den 1 januari 1936 som
            centralbibliotek, och Kungl. Maj:t beslöt nyligen att som centralbibliotek
            godkänna Örebro stads- bibliotek som alltså blev det sjunde centralbiblioteket.
            Vid årets riksdag har Kungl. Maj:t — samtidigt med att restriktionerna
            i fråga om statsanslag till olika arter av bibliotek föreslagits
            bortfalla — framlagt förslag om inrättande av ytterligare ett
            centralbibliotek från den 1 januari 1937 samt anvisande av särskilt
            anslag för ändamålet till stifts- och landsbiblioteket i Linköping
            likaledes från den 1 januari 1937. Skolöver- styrelsen hade i
            sina riksdagspetita hemställt om anslag till två nya central-
            bibliotek i enlighet med 1929 års plan. I motiveringen till statsverkspropositionen
            på denna punkt uttalades bland annat av statsrådet: »Den stora
            betydelsen av denna biblioteksform, som under de senaste åren
            på grund av de statsfinansiella förhållandena icke kunnat i tillräcklig
            grad tillgodoses, är allmänt erkänd. Även jag för- ordar en utökning
            av centralbibliotetsorganisationen men — under erinran om att
            jag under punkten 16 i det föregående förutsatt att stifts- och
            landsbiblioteket i Linköping skulle sättas i tillfälle att i full
            utsträckning fullgöra centralbiblioteksfunktioner — begränsar
            jag mitt förslag till att ytterligare ett centralbibliotek inrättas
            från och med den 1 januari 1937». Erfarenheterna från hittills
            inrättade centralbibliotek ha i själva verket visat sig synnerligen
            gynnsamma och det synes oss vara en angelägenhet av den allra
            största vikt för folkbiblioteksväsendet i vårt land liksom för
            svenskt folkbildningsarbete överhuvud att bildandet av nya centralbibliotek
            med all kraft fullföljes efter det långa avbrott, som orsakats
            av det ekono- miska läget. Kvantitativt har folkbiblioteksverksamhetens
            utveckling under den tid, som förflutit sedan 1930 års omorganisation,
            varit synnerligen kraftig. Sålunda ha de samlade lånesiffrorna
            under åren 1930—1934 stigit från 9,300,000 till över 15!'/2 miljoner
            lån. Med denna starka ökning av verksamhetens omfattning har ännu
            kraftigare än förr gjort sig kännbart behovet av det organ för
            åvägabringande av en större planmässighet i arbetet som centralbiblioteken
            utgöra. Visserligen har utvecklingen också kvalita- tivt varit
            ytterst glädjande, en omständighet, som tydligt framgår t. ex.
            av den i statsverkspropositionen omnämnda utomordentligt starka
            ökningen särskilt av lånen gällande facklitteratur. Speciellt
            vad landsbygden och de mindre städerna och stadsliknande samhällena
            angår äro emellertid svårig- heterna alltjämt betydande, och det
            är framför allt med hänsyn till lands- bygdens behov som man på
            det livligaste måste beklaga varje ytterligare uppskov av centralbiblioteksorganisationens
            fullföljande. Merkostnaderna i händelse av ett inrättande från
            den 1 januari 1937 av ett centralbibliotek utöver det av Kungl.
            Maj:t föreslagna skulle utgöra 5,000 kronor vartill skulle komma
            för resekostnads- och traktamentsersättningar 300 kronor. Med
            hänvisning till vad ovan anförts föreslås,
          </p>
          <pb facs="riksdagen-motions-pdf/data/1936/mot_1936__fk__187/mot_1936__fk__187-003.pdf"/>
          <p>
            Motioner i Första kammaren, Nr 187. 3
          </p>
          <p>
            att riksdagen måtte besluta att för budgetåret 1936/1937 till
            centralbibliotek bevilja 80,000 kronor och till resekostnads-
            och traktamentsersättningar vid biblioteksinspektion från lands-
            och centralbibliotek 5,400 kronor.
          </p>
          <p>
            Stockholm den 22 januari 1936. Ivar Englund.
          </p>
          <pb facs="riksdagen-motions-pdf/data/1936/mot_1936__fk__187/mot_1936__fk__187-004.pdf"/>
          <p>
            DE a x oe I tv CE é &gt; å + 4 . ,
          </p>
          <p>
            - vEN 2 ) 2 Kr vr + , +
          </p>
        </div>
      </div>
    </body>
  </text>
</TEI>
