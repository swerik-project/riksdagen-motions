<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--fk--00590">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__590/mot_1970__fk__590-001.pdf"/>
      <fw xml:id="i-CVqtMcaXN5nx7iqPgrEeLD">
        8 Motion i Första kammaren, nr 590 år 1970
      </fw>
      <div xml:id="i-D2pJU3YVzV1mgou3VzUGm9" type="motHeader">
        <div xml:id="i-Kt2BuiMdhhFLSX5xLT3p4S" type="motTitle"/>
        <div xml:id="i-2EA2hLo5Mzjn8vDSHiBoi4" type="motSubmissionInfo"/>
      </div>
      <div xml:id="i-SiKsdEC5w9FArfrQXDu2Lq" type="motBody">
        <div xml:id="i-5LXr2hZgq39aCE3jrxHR2c">
          <p xml:id="i-Ty5z5SQtfYceG6ShhdjKVU">
            Nr 590
          </p>
          <p xml:id="i-XT4TdNL1ZsEdowww1bVnn3">
            Av herr Larsson, Thorsten, m. fl., om obligatorisk undervisning
            i samhällskunskap i mellanskolan, m. m.
          </p>
          <p xml:id="i-WazhHHqVhMGj6iaQy3Lsyv">
            (Lika lydande med motion nr 688 i Andra kammaren)
          </p>
          <p xml:id="i-93draJpPp9RoUZxQS9T1no">
            Riksdagen har beslutat — i anledning av Kungl. Maj:ts proposition
            1968: 140 (angående riktlinjer för det frivilliga skolväsendet)
            — att nuvarande gymnasiet, fackskolan och yrkesskolan den 1 juli
            1971 skall ersättas av en ge- mensam skolform för det gymnasiala
            åldersstadiet. Den utbildning som har sin motsvarighet i nuvarande
            gymnasium och fackskola påverkas inte läro- plansmässigt av riksdagens
            beslut. Däremot sker betydande förändringar i detta hänseende
            beträffande den utbildning som svarar mot den nuvarande yrkesskolans
            kurser. Man kan här tala om reformer i två viktiga avseenden.
            Utöver de förändringar, som berör den direkt yrkesutbildande undervisningen
            såsom övergång till den s.k. blockprincipen och till mera integrerade
            och individualiserade undervis- ningsformer, är också en utbildningspolitisk
            reform implicerad i beslutet som innebär att alla ungdomar som
            inleder sin yrkeskarriär genom fackut- bildning på denna nivå
            är tillförsäkrade rätten till en kärna av gymnasial allmänutbildning.
            Reformbeslutet i denna del har sin utgångspunkt i yrkesutbildningsbered-
            ningens förslag om viss samordning av undervisningen i allmänna
            ämnen på de tvååriga linjerna. YB:s förslag går ut på att de praktiska
            yrkeslinjer- nas timplaner bör inrymma den kärna av allmänutbildande
            ämnen kring vilka den nuvarande fackskolans lärokurser är uppbyggda.
            Utöver gymna- stik bildas denna kärna av ämnena svenska, samhällskunskap,
            engelska och religionskunskap. Undervisningen skulle — enligt
            YB — vara obligatorisk i gymnastik och svenska samt i minst ett
            av de övriga tre ämnena. Eleverna skulle således vara förpliktade
            att göra ett val och ha rätt till att välja eller avstå från de
            övriga. Under speciella förhållanden skulle elev kunna erhålla
            befrielse från att läsa något av de allmänna ämnena. I sin proposition
            uttalade utbildningsministern att YB:s avvägning mellan inslagen
            allmänutbildning och fackutbildning på yrkeslinjerna var »rimlig»
            och tillstyrkte »att de allmänna ämnena får i huvudsak den omfattning
            som YB föreslagit». Den justering som kunde komma i fråga angavs
            vara, att det borde »finnas möjlighet att välja även andra ämnen
            än de av YB före- slagna, exempelvis matematik». Riksdagen biföll
            detta förslag. Genom ett uttalande av riksdagen om inslag av obligatorisk
            undervisning
          </p>
          <pb facs="riksdagen-motions-pdf/data/1970/mot_1970__fk__590/mot_1970__fk__590-002.pdf"/>
          <fw xml:id="i-GgQzVKgCzyMuViaCxPQdQf">
            Motion i Första kammaren, nr 590 år 1970 9
          </fw>
          <p xml:id="i-UCiMXGzjxrf8csexZbe8SD">
            i allmänna ämnen i förhållande till vad YB och utbildningsministern
            för- ordat markerades att det inte nu är lämpligt »gå längre i
            fråga om ökning av utrymmet för allmänna ämnen än vad som förutsatts
            i propositionen». Motionärerna delar denna uppfattning och anser
            att reformen i denna del måste prövas något år innan det är möjligt
            att bedöma förutsättningarna för en annan avvägning mellan inslagen
            av allmän- och fackbildande under- visning på timplanerna för
            de yrkesutbildande linjerna. Däremot är det myc- ket som talar
            för att rikdagen inom ramen för den avvägningsprincip som riksdagen
            beslutat bör göra vissa justeringar, nämligen att slopa bestämmel-
            sen om obligatoriskt tillval och att ange vilket av de övriga
            obligatoriska ämnen som skall läsas. Enligt motionärernas uppfattning
            bör ämnet sam- hällskunskap därvid ges samma ställning på timplanen
            som ämnet svenska. Tekniskt innebär detta att ämnet samhällskunskap
            utgår ur den krets av ämnen inom vilka eleven skall välja minst
            ett. Beträffande de återstående obligatoriska ämnena anges vad
            eleven maximalt har rätt att välja respektive har rätt att avstå
            ifrån. Motionärerna förutsätter att även om antalet obligato-
            riska ämnen och därmed elevernas valmöjligheter ökar i förhållande
            till YB:s förslag genom riksdagens beslut så får detta förhållande
            inte påverka den volym allmän undervisning som skall stå till
            elevernas förfogande enligt här diskuterad valprincip. Det synes
            motionärerna att anledningen till att YB avstod från att ta ställ-
            ning till innehållet i det andra obligatoriska »läsämnet» som
            man var enig om att ge eleverna på yrkeslinjerna tydligen har
            haft sin utgångspunkt i en strä- van att undvika en debatt i en
            detaljfråga som skulle kunna ge en snedvriden bild av det centrala
            i beredningens såväl utbildningspolitiska som pedago- giska nytänkande.
            Denna riskgräns är nu passerad. Den offentliga debatten domineras
            nu av den enskilde individens situation i samhället och skolans
            roll när det gäller att höja medborgarnas kompetens att fungera
            enligt demokratins spelregler i ett alltmer komplicerat mönster
            för samlevnaden. Det relativt nya samhälls- kunskapsämnet har
            härigenom snabbt ökat i betydelse inom skolan som medium för aktuell
            information och debatt om den sociala problematiken. Betecknande
            för utvecklingen är att elevrådet vid Stockholms stads in- dustri-
            och hantverksskola för några månader sedan i skrivelse till utbild-
            ningsministern protesterat mot att yrkesskolans elever inte skall
            ha obliga- torisk undervisning i samhällskunskap:
          </p>
          <p xml:id="i-5kTvscMvu44uiVpWvr8cQu">
            Vi som går på yrkesskolan skall alltså inte ha någon hum om hur
            samhäl- let styrs och fungerar. Detta innebär att det även i fortsättningen
            kommer att vara akademikerna som dominerar de styrande posterna
            inom samhället. Arbetarna, som bl. a. utbildas på yrkesskolorna,
            får inte vara med. Detta tyc- ker vi klingar illa tillsammans
            med allt skryt om jämlikhetstänkande ... Om detta skall kallas
            en modern skola så bävar vi inför 1970-talet. » Utvecklingen»
            går bakåt!
          </p>
          <pb facs="riksdagen-motions-pdf/data/1970/mot_1970__fk__590/mot_1970__fk__590-003.pdf"/>
          <fw xml:id="i-SzjhB1pb2MxD1N7B8Y4fot">
            10 Motion i Första kammaren, nr 590 år 1970
          </fw>
          <p xml:id="i-AKaS6nyvSzEyoFJi1kXLYT">
            Tidskriften Fackläraren, som är språkrör bl. a. för yrkesundervisningens
            lärare, solidariserade sig med elevernas krav i en ledare (nr
            23—24/1969) vars avrundade kommentar har följande lydelse:
          </p>
          <p xml:id="i-SuNitjLmiTsL51is6ukGCX">
            Det vore onekligen djupt olyckligt om läroplanen för mellanskolan,
            som förkroppsligar visionen om en socialt integrerad ungdomsskola,
            finge en så- dan utformning att undervisning i samhällskunskap
            framstod som en nöd- vändig del av medborgarutbildningen uteslutande
            för elever som väljer andra utbildningsmål än förberedelse för
            s.k. arbetaryrken. Facklärarförbundet gjorde sig till tolk för
            denna uppfattning redan i sitt yttrande över YB:s prin- cipbetänkande.
            Vad som sedan dess har förekommit i samhällsdebatten ökar tyngden
            i kraven på obligatorisk undervisning i svenska och samhällskunskap
            som det minsta mått av gemensam gymnasial allmän bildning som
            numera kan accepteras.
          </p>
          <p xml:id="i-B1pjEHi2gyAf9pscZ3bSdC">
            Motionärerna delar den uppfattning som kommit till uttryck i
            här citerade opinionsyttringar. Som påvisats tidigare i motionen
            är det möjligt att till- godose kraven på obligatorisk undervisning
            i samhällskunskap på samtliga linjer inom den nya ungdomsskola,
            som skall träda i funktion nästa år, samt att göra det inom ramen
            för riksdagens beslut om hur inslagen av allmänna ämnen och fackämnen
            totalt sett skall avgränsas i förhållande till varandra. Med hänvisning
            till vad som ovan anförts hemställes, att riksdagen måtte besluta
            att obligatorisk undervisning i samhällskunskap skall meddelas
            även på linje i den nya gymnasiala skolformen som har motsvarighet
            i dagens yrkesskola, att timtalet för olika linjer skall fastställas
            på samma grunder som gäller för ämnet svenska, d. v. s. i överensstäm-
            melse med kursplanerna för ämnet på tvåårig teoretisk linje inom
            motsvarande sektor, samt att kravet på obligatoriskt tillval av
            minst ett ämne skall utgå och ersättas med ett meddelande om rätt
            att göra be- gränsade tillval av andra allmänna ämnen.
          </p>
          <p xml:id="i-7SWJqKu3ZyNk39m4gEZN3W" type="date">
            Stockholm den 28 januari 1970
          </p>
          <div xml:id="i-PcZfWNqyjKVXnAgzff9cVy" type="signatureBlock">
            <p xml:id="i-Fn15viwaRrY5e6tcWRPPi3" who="i-Ki8BXCebma4Cx5CBFDs2LW" type="signature">
              Thorsten Larsson (cp)
            </p>
            <p xml:id="i-2Eyew3ABmF35WQhckE7eTj" who="unknown" type="signature">
              Eric Carlsson (cp)
            </p>
            <p xml:id="i-QJGv8EgfZHRrREFxCWrF8C" who="i-VFKJ2HaECuD3giAAfKfPGR" type="signature">
              Olle Eriksson (cp)
            </p>
          </div>
        </div>
      </div>
    </body>
  </text>
</TEI>
