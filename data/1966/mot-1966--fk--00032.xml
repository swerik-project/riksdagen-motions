<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--fk--00032">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__32/mot_1966__fk__32-001.pdf"/>
      <fw xml:id="i-Jtqgoj1SJwDAeG77zLyoCo">
        Motioner i Första kammaren, nr 32 år 1966 T
      </fw>
      <div xml:id="i-4tPnZmZqVaXRKAWpjC9hw7" type="motHeader">
        <div xml:id="i-PjDWEdGrL61ifPkaQTQEEa" type="motTitle"/>
        <div xml:id="i-KVtJq3XDoiL3NVPFnHn57n" type="motSubmissionInfo"/>
      </div>
      <div xml:id="i-iQiMmmGG1HDQCLE9m22v4" type="motBody">
        <div xml:id="i-LatJpzdspbu3w82rBd9KqS">
          <p xml:id="i-NqzXRCSExNixPDE1ovvwGT">
            Nr 32
          </p>
          <p xml:id="i-XybJP1eCtCGdj1p5fVvXa7">
            Av herr Palm, angående minoritetsrepresentationen i kommuner-
            nas styrelser.
          </p>
          <p xml:id="i-5CyiHhpZbzD7wMhZ9jBVAC">
            (Lika lydande med motion nr 59 i Andra kammaren)
          </p>
          <p xml:id="i-XxHSKnaiU1bgZJYbyZh38H">
            Tanken att i Sverige införa permanenta samlingsregeringar har
            konse- kvent avvisats. Denna form för riksstyrelse har man ansett
            skall komma till användning endast under utomordentliga förhållanden
            såsom vid krig eller krigsfara. I normala fall bör däremot regeringar
            utses enligt parla- mentarismens principer. I den parlamentariska
            demokratien uppstår en naturlig motsättning mellan den sittande
            regeringen och oppositionen. Olika alternativ i sakfrå- gor utarbetas,
            och meningsbrytningarna redovisas öppet inför medborgar- na. Oppositionen
            bedriver en ständig kritisk granskning av regeringens ar- bete,
            och på grundval av diskussionen mellan partierna tar medborgarna
            ställning i valen till riksdagen. Ett sådant system skapar goda
            förutsätt- ningar för en stimulerande och engagerande debatt,
            vilket i sin tur bidrar till att fördjupa och befästa den politiska
            demokratien. På det kommunala planet användes en helt annan styrelseform.
            I kom- munallagen stadgas, att val av bl. a. kommunalnämnd, drätselkammare
            och stadskollegium skall vara proportionellt, ”därest det begäres
            av minst så många väljande, som motsvarar det tal vilket erhålles,
            om samtliga väl- jandes antal delas med det antal personer valet
            avser, ökat med 1”. Lik- nande principer gäller för val av förvaltningsutskott
            i landstingen. Proportionalismen i de kommunala organen har gamla
            anor från tiden före det parlamentariska genombrottet. Dess arbetspraxis
            utformades i små kommuner med obetydliga arbetsuppgifter. En strävan
            från den tidens makthavande var att i möjligaste mån dämpa verkningarna
            av de snabba omvälvningarna i samhället och åstadkomma enighet
            i fråga om hur de kommunala problemen borde lösas. De senaste
            årtiondenas enorma expansion har emellertid ställt kommu- nerna
            inför helt nya arbetsuppgifter, och genom sammanslagningar har
            de både till yta och folkmängd blivit större och viktigare enheter.
            Länsdemo- kratiutredningen har i sitt första betänkande redogjort
            för hur kommu- nens arbetsuppgifter i allt större utsträckning
            kommit att sammanvävas med de rikspolitiska frågorna. Men trots
            detta har inte någon genomgri- pande förändring av formerna för
            kommunalpolitiken ägt rum, utan syste- met med ”samlingsregeringar”
            blir det i praktiken gällande.
          </p>
          <pb facs="riksdagen-motions-pdf/data/1966/mot_1966__fk__32/mot_1966__fk__32-002.pdf"/>
          <fw xml:id="i-5x2YApcTBbq87i8yVP6jZr">
            8 Motioner i Första kammaren, nr 32 år 1966
          </fw>
          <p xml:id="i-LzNXTaAHoWCmLsuTN69MY7">
            Samregerandet i kommunerna har en förlamande inverkan på den
            poli- tiska debatten, eftersom det i stället för att stimulera
            till öppet redovisade åsiktsskillnader frestar till tidiga kompromisser
            mellan partierna. Debat- ten förs alltför sällan i fullmäktigeförsamlingarna,
            där den rätteligen hör hemma, utan i kommunens styrelse. I kombination
            med överdrivna ambi- tioner att nå fram till gemensamma uppfattningar
            resulterar detta i orim- liga svårigheter för allmänheten att
            urskilja partigränserna. Systemet blir ännu mer tvivelaktigt i
            takt med att de s. k. borgarråds- och stadssekrete- rarbefattningarna
            blir allt vanligare. Mot denna bakgrund framstår det som i hög
            grad önskvärt att överse formerna för de kommunala frågornas handläggning.
            Med hänsyn till det allt starkare sambandet mellan riks- och kommunalpolitiken
            synes det lämpligt att nå fram till ett i möjligaste mån likartat
            system. Ovan har redogjorts för de bestämda fördelar, som är förknippade
            med parlamenta- rismen inom rikspolitiken, och det synes lämpligt
            att dess principer prövas också i primär- och sekundärkommunerna.
            En majoritet i fullmäktige skulle således beredas möjlighet att
            tillsätta alla platser i kommunens högsta styrelse. Oppositionens
            behov av insyn tillgodoses genom proportionell representation
            i de kommunala nämnder- na. Minoritetens uppgift blir att forma
            ett eget alternativ och från oppo- sitionsställning söka vinna
            ökat förtroende från medborgarna i nästa val. En sådan ökad politisering
            i kommunerna borde ge större garantier för att partiernas politiska
            viljeinriktning kommer till klart uttryck. Konkurren- sen mellan
            partierna stimulerar medborgarnas intresse för de kommunala frågorna
            och underlättar ett politiskt ställningstagande. Parlamentaris-
            men kan således också på det primär- och sekundärkommunala planet
            till- föra demokratien betydande värden. Demokratien på det regionala
            planet är för närvarande föremål för utredning. Det synes mig
            i detta samman- häng också lämpligt att pröva frågan om styrelseformerna
            på det primär- kommunala planet. Med stöd av ovanstående hemställes,
            att riksdagen i skrivelse till Kungl. Maj:t måtte anhålla om att
            rätten till minoritetsrepresentation och därmed sammanhängande
            problem för den kommunala demokra- tien blir föremål för utredning
            och översyn.
          </p>
          <p xml:id="i-MoVrDs8Y2QWUxvo2JZxaJa" type="date">
            Stockholm den 18 januari 1966
          </p>
          <div xml:id="i-GWBVAEVFdtUSBShBWip3WF" type="signatureBlock">
            <p xml:id="i-TejtBntnZV9AFKZG5tHXAg" who="i-A299eggckA8HS7jSxqrvbz" type="signature">
              Sture Palm
            </p>
          </div>
        </div>
      </div>
    </body>
  </text>
</TEI>
