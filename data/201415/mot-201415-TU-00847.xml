<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-00847">
  <teiHeader>
    <fileDesc>
      <titleStmt>
        <title>Miljöanpassad vägtrafik</title>
        <author corresp="i-LfejaxmUP1kR5ztLJaJTkY">av Emma Wallrup m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:847 av Emma Wallrup m.fl. (V)</title>
          <idno type="rdwebb">H202847</idno>
          <rs type="number">847</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H202847/text</ref>
          <ref type="dokument_url_html">http://data.riksdagen.se/dokument/H202847</ref>
          <ref type="dokumentstatus_url_xml">http://data.riksdagen.se/dokumentstatus/H202847</ref>
          <ref type="docx">http://data.riksdagen.se/fil/0AD53B06-6973-42B3-95F1-42B263B2740E</ref>
          <ref type="pdf">http://data.riksdagen.se/fil/35370C5F-D74D-4E52-A5FE-FFC7C7D8CCFD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-H8G4jELs2YSSyBUNwaxHjT" type="signed"/>
        <correspContext corresp="i-H8G4jELs2YSSyBUNwaxHjT">
          <note type="signatory" corresp="i-LfejaxmUP1kR5ztLJaJTkY"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-K2o94KYNXiteuyn5qNyJeW" type="submitted">
          <date when="2014-11-06"/>
          <time when="15:05:28"/>
        </correspAction>
        <correspAction xml:id="i-4DmowjGkVXw8FLBcqSGGKs" type="reviewed">
          <date when="2014-11-07"/>
          <time when="10:28:01"/>
        </correspAction>
        <correspAction xml:id="i-N4SzwwasRzwSkhipZLCmaN" type="referred">
          <date when="2014-11-12"/>
        </correspAction>
        <correspAction xml:id="i-L77muvXKvxaUHV8mzXEeAN" type="assigned">
          <date when="2018-06-05"/>
          <time when="10:30:42"/>
        </correspAction>
        <correspContext corresp="i-L77muvXKvxaUHV8mzXEeAN">
          <ref type="assignedTo">Trafikutskottet</ref>
        </correspContext>
        <correspAction xml:id="i-M7xBWGoAbpSfeseqF3wCLm" type="behandlas_i"/>
        <correspContext corresp="i-M7xBWGoAbpSfeseqF3wCLm">
          <ref type="uppgift">2014/15:TU10</ref>
          <ref type="ref_dok_id">H201TU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU10</ref>
          <ref type="ref_dok_titel">Fordons- och vägtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JG4rjHfMkjqMrKj17WcbQQ" type="behandlas_i"/>
        <correspContext corresp="i-JG4rjHfMkjqMrKj17WcbQQ">
          <ref type="uppgift">2014/15:TU9</ref>
          <ref type="ref_dok_id">H201TU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU9</ref>
          <ref type="ref_dok_titel">Infrastrukturplanering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RRAKe5CN5MyhTruCsAu112" type="behandlas_i"/>
        <correspContext corresp="i-RRAKe5CN5MyhTruCsAu112">
          <ref type="uppgift">2014/15:MJU13</ref>
          <ref type="ref_dok_id">H201MJU13</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU13</ref>
          <ref type="ref_dok_titel">Klimatpolitik m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8UHj29v8LCDCU8NdKKoCXW" type="behandlas_i"/>
        <correspContext corresp="i-8UHj29v8LCDCU8NdKKoCXW">
          <ref type="uppgift">2014/15:SkU18</ref>
          <ref type="ref_dok_id">H201SkU18</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SkU18</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-gGNK8BebGZLtf1LvBUWZx" type="motHeader">
        <div xml:id="i-QkTS6XLJHG5dLnJahpuDXu" type="motTitle">
          Motion till riksdagen 2014/15:847 av Emma Wallrup m.fl. (V) Miljöanpassad
          vägtrafik
        </div>
      </div>
      <div xml:id="i-UkNAvT4bnLAxYwP718ALm8" type="motBody">
        <div xml:id="i-F16WYFWuZ7CJqTT4qeoHBD" type="TOC">
          <head xml:id="i-BuWZo2TwpsdEXMAj3HL9Vi">
            1Innehållsförteckning
          </head>
          <list xml:id="i-RdTeBQoZJxCirpuFGqeqg5">
            <item xml:id="i-XMtuMgkoJKDg9GGYRrsYm2" style="indent-level: 1">
              2Förslag till riksdagsbeslut
            </item>
            <item xml:id="i-BQMDF4Ld2zAQWWzzUiFifz" style="indent-level: 1">
              3Bakgrund
            </item>
            <item xml:id="i-Dq5HwusmXD3UuY6kdjcb6Q" style="indent-level: 1">
              4Gynna hållbara drivmedel
            </item>
            <item xml:id="i-Jgvf4RCpwrbZMEeGhDA61V" style="indent-level: 2">
              4.1Ett livcykelperspektiv på drivmedel
            </item>
            <item xml:id="i-8aMv1xabnSyoexXzdFMVQc" style="indent-level: 2">
              4.2Certifiera bränslen utifrån social och ekologisk hänsyn
            </item>
            <item xml:id="i-QkERmcinUZeHfHf4JdS3Nt" style="indent-level: 2">
              4.3Stärk dagens kriterier för ekologisk hållbarhet
            </item>
            <item xml:id="i-SFZw1KJ49uegdfFaERyUrH" style="indent-level: 2">
              4.4Hänsyn ska tas även till social hållbarhet
            </item>
            <item xml:id="i-KoQC1LmA4YCTDUz1D8qwsK" style="indent-level: 2">
              4.5Samma krav på fossila bränslen som hållbara bränslen
            </item>
            <item xml:id="i-UfYv9HZmHD7SDMwP2XkkxD" style="indent-level: 2">
              4.6Internationell certifiering
            </item>
            <item xml:id="i-PuCaVjF2BAg9Wth78UhBFT" style="indent-level: 1">
              5Gynna miljövänligare fordon
            </item>
            <item xml:id="i-Y7mVCbYL6E3TuGUqL9kRuD" style="indent-level: 2">
              5.1Fasa ut fossilbränsledrivna bilar
            </item>
            <item xml:id="i-FjEWPeuGQjFPc3sHRMeUac" style="indent-level: 2">
              5.2Gynna bilpooler
            </item>
            <item xml:id="i-5RMPgQ7c6JA5scNF6Nccxk" style="indent-level: 1">
              6Miljöanpassad godstrafik på väg
            </item>
            <item xml:id="i-Fc8vUXaxVPG6GW9yJJs9ov" style="indent-level: 2">
              6.1Minska tunga godstransporter på väg
            </item>
            <item xml:id="i-ReV4pr5bqM7tyjfmFggNGG" style="indent-level: 2">
              6.2Öka möjligheterna för omlastning av gods till järnväg
            </item>
            <item xml:id="i-4TRwTJztrHxdMP33XrfeQo" style="indent-level: 1">
              7Övriga åtgärder för en mer miljöanpassad vägtrafik
            </item>
            <item xml:id="i-F8AnKBZ4aKK9PEVpTLSpfW" style="indent-level: 2">
              7.1Minska hastigheterna på vägarna
            </item>
            <item xml:id="i-BXVcPFYNHxH3Q7DdFkVYW3" style="indent-level: 2">
              7.2Skapa ett reseavdrag som gynnar kollektivt resande
            </item>
            <item xml:id="i-NDFjaPr3CdKvuMoaFEmgNr" style="indent-level: 2">
              7.3Minska dubbdäckens miljöpåverkan
            </item>
            <item xml:id="i-Uv9DGU1VEW5JUAq1hnL3ja" style="indent-level: 1">
              8Klimatanpassa infrastrukturplaneringen
            </item>
          </list>
        </div>
        <div xml:id="i-JghAGPLE4NMWHLkoqu5ShR" type="motProposal" subtype="förslag">
          <head xml:id="i-7siVeYznSW21j6sigkmxsk">
            2 Förslag till riksdagsbeslut
          </head>
          <list xml:id="i-4csUDKD4pspgjEcYjF7LhH" style="ol">
            <item xml:id="i-7ohHaFaxvUvxwq4ALdvM7p">
              Riksdagen tillkännager för regeringen som sin mening vad som
              anförs i motionen om att regeringen bör återkomma med lagförslag
              som leder till reducering av växthusgaser med minst 60 procent
              i biodrivmedel.
            </item>
            <item xml:id="i-EzZsQURHQsVfA3asU2X3VJ">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag till sociala hållbarhetskriterier för biodrivmedel.
            </item>
            <item xml:id="i-DzdNCfNzoyWCRgfzDNBMdG">
              Riksdagen tillkännager för regeringen som sin mening vad som
              anförs i motionen om att regeringen bör verka för att alla former
              av fordonsbränslen certifieras utifrån kriterier om en hållbar
              produktion.
            </item>
            <item xml:id="i-MGNHR2aa2vhZuKeCM3HUgf">
              Riksdagen tillkännager för regeringen som sin mening vad som
              anförs i motionen om att Sverige i EU bör driva krav på införande
              av ett slutår för försäljning av bilar med fossil drift.
            </item>
            <item xml:id="i-2meXLbVLTJBzjUfincuXvK">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              som gynnar bilpoolernas verksamhet.
            </item>
            <item xml:id="i-SDucS5VjLUt8SSWsTeipkx">
              Riksdagen tillkännager för regeringen som sin mening vad som
              anförs i motionen om att regeringen bör ge Trafikanalys i uppdrag
              att presentera statistik för godstransporter i städerna.
            </item>
            <item xml:id="i-WMmfWqxKUjXpHx47bK3WN7">
              Riksdagen tillkännager för regeringen som sin mening vad som
              anförs i motionen om att Trafikverket bör ges i uppdrag att föreslå
              åtgärder för att stärka viktiga omlastningsnoder och utöka möjligheterna
              för omlastning.
            </item>
            <item xml:id="i-88WRUi9S8JYeJKa4Bg1mtr">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör återkomma med
              förslag som möjliggör införande av lokala avgifter på dubbdäck.
            </item>
            <item xml:id="i-BmKAMBE7GEZGANKy6DNXgC">
              Riksdagen tillkännager för regeringen som sin mening vad som
              anförs i motionen om att regeringen bör återkomma med ett nytt
              förslag för utveckling av transportsystemet i nästkommande infrastrukturplan
              med inriktning på klimatmål, övriga miljökvalitetsmål och ett
              transportsnålt samhälle.
            </item>
          </list>
        </div>
        <div xml:id="i-V6SJafrShhxtsx7SVFZHvW" type="motContent">
          <head xml:id="i-HwfdcHAKLzPq2RtGvzYFfQ" type="h1">
            3 Bakgrund
          </head>
          <p xml:id="i-PmNdko9RUVthMzJQDs74ar">
            Vägtrafiken står för en stor andel av de klimatpåverkande utsläppen.
            Det är särskilt från den tunga lastbilstrafiken som utsläppen
            ökat. För att se hälsosamma miljöer växa fram behöver vi minska
            problemen med luft- och bullerproblematiken i storstäderna samtidigt
            som vi ska minska olycksrisken. Transportplaneringen måste därför
            utgå från effektivitet och hänsyn till hälsa, miljö och ökad trivsel
            i samhällsplaneringen. Vi anser samtidigt att det strukturellt
            och långsiktigt är viktigt att få till stånd en samhällsplanering
            och ett byggande som minskar behovet av långväga fysiska transporter
            och en planering som bygger på energisnåla och miljövänliga transporter,
            t.ex. kollektiva transporter med järnväg och buss. Men det kan
            även vara användandet av it och bredband för att möjliggöra e-handel,
            virtuella möten och t.o.m. virtuella resor.
          </p>
          <p xml:id="i-9bNQmZrH3xDZQuJycGT6an">
            Inom samhällsplaneringen finns stora möjligheter att minska transportsektorns
            miljö- och energipåverkan. Om bebyggelse förtätas, redan exploaterad
            mark tas i anspråk och infartsparkeringar byggs och så vidare,
            kan samhällsplaneringen vara ett av flera verktyg för ett mer
            transporteffektivt och därmed energisnålare samhälle. Det leder
            till att fler människor kan gå mellan olika punkter eller ta cykeln.
          </p>
          <p xml:id="i-PuiiHx5tRePQGRzrmpLobf">
            På korta transportsträckor (vilket gäller merparten av alla förflyttningar)
            i större städer har gång och cykel stor potential. I glesare bygder
            kan anropsstyrd kollektivtrafik minska bilresorna på kortare sträckor.
            Genom ökad och förbättrad kollektivtrafik och järnväg ges stora
            möjligheter att minska vägtransporterna och miljöbelastningen,
            men effekten blir även att krav på nya väginvesteringar minskar.
            Med en förbättrad samverkan mellan trafikslagen kan transporter
            bli mer effektiva. Därför är s.k. kombiterminaler väsentliga för
            ett transportsnålt samhälle. Även sjöfarten kan bidra till att
            minska miljöpåverkan.
          </p>
          <p xml:id="i-8gnsNgZToELJbXufEdjjAF">
            Även om det viktigaste är att skapa en transportsnål samhällsplanering,
            kommer det dock alltid att finnas behov av transporter på väg.
            Dessa transporter måste då utföras av fordon som inte försvårar
            en ekologisk hållbarhet. Därför ska bensin- och dieselbilar successivt
            fasas ut. Det måste till ett paket av åtgärder inom vägtransportsektorn
            för att nå detta. Utvecklingen av nya miljöbilar får inte bara
            kopplas till själva drivmedlet, utan i högre grad relateras till
            energieffektivitet. Statens ekonomiska styrmedel måste inriktas
            mot att även främja en ökad energieffektivitet av fordon.
          </p>
          <p xml:id="i-4ffcWYxHu9aZTHSuEQWewa">
            Enligt utredningen ”Fossilfrihet på väg” så kommer teknisk utveckling
            inte att räcka till för att nå en fossilfri fordonsflotta. Det
            krävs effektiviseringar av transporterna för att kunna nå målet.
            Statens väg- och transportforskningsinstitut (VTI) bedömer även
            att det inte är rimligt att förvänta sig stora konsekvenser av
            teknikutvecklingen inom den 10-årsperiod som är relevant i det
            här sammanhanget. Vi måste minska klimatutsläppen inom den närmsta
            tioårsperioden för att undvika ett klimatskred. Vägverket (nu
            Trafikverket) ansåg att det inte fanns några innovationer inom
            synhåll som på ett avgörande sätt skulle kunna lösa transportsystemets
            miljöproblem. Vägverkets remissvar med anledning av EU-kommissionens
            förslag Hållbara moderna transporter:
          </p>
          <p xml:id="i-EMtq7ooVmKzYTu5HeLV7j">
            ”Vägverket har för sin del dragit slutsatsen att biltrafiken
            långsiktigt måste minska. Kraven på alternativ som kan konkurrera
            med biltrafik, som vi känner den idag, är således mycket stora.
            Det kommer inte att vara möjligt att minska biltrafiken, om inte
            det finns fullgoda ersättningsalternativ.”
          </p>
          <p xml:id="i-1HTNbt6dtnhfk18DkHhy5">
            Trafikverkets stora Kapacitetsutredning (2012) konstaterar att
            styrmedel som leder till minskad biltrafik krävs för att vi ska
            nå våra klimatmål.
          </p>
          <p xml:id="i-MVDnwK9Kd1rJBX2vnkpiTb">
            Jämfört med andra EU-länder har Sverige en tradition av låg beskattning
            av vägtrafiken. Sverige har en av Europas mest energislukande
            fordonsparker för persontransporter och därmed de mest koldioxidalstrande
            fordonen per körd sträcka. Detta vill vi ändra på. För det första
            genom att minska transporter på väg och flytta över kommunikationer
            till mer ekologiskt hållbara sätt, för det andra genom åtgärder
            som är kopplade till själva vägtrafiken, vilket presenteras i
            denna motion.
          </p>
          <head xml:id="i-2ytQAb6zKUDToXHXWRge8q" type="h1">
            4 Gynna hållbara drivmedel
          </head>
          <p xml:id="i-9oLfSwiE1idGFUAMWrH9Jx">
            Övergripande mål för att gynna mer hållbara drivmedel är skattelagstiftning
            och ekonomiska styrmedel som leder till minskad miljöpåverkan.
            Det betyder alltså inte att mer miljövänliga bränslen eller drivmedelssystem
            alltid ska gynnas, utan att de ska gynnas i relation till fossila
            bränslen. Ett bränsle som påverkar miljön lite ska gynnas ekonomiskt
            i förhållande till ett bränsle som har hög miljöpåverkan. På lång
            sikt bör skattesubventioner till hållbara drivmedel fasas ut och
            beskattas utifrån miljöpåverkan.
          </p>
          <p xml:id="i-QLzsMyh5FjAsxCzvPncx1S">
            En given utgångspunkt i samband med produktion av biobränslen
            är att produktionen av biodrivmedel måste leda till minst 60 procents
            reducering av koldioxidutsläppen, att den biologiska mångfalden
            inte hotas, att framställningen inte sker på bekostnad av livsmedelsproduktionen
            i regioner där det råder brist på mat, att det betalas ut skäliga
            löner, att arbetsförhållanden är säkra och rimliga samt att produktionen
            inte tränger ut lokalbefolkningen.
          </p>
          <head xml:id="i-ATQ33dAWy28D1rBoSvUcqg" type="h2">
            4.1 Ett livcykelperspektiv på drivmedel
          </head>
          <p xml:id="i-48Vc2F7bdi58Gpje3C8QXy">
            För att ge en mer rättvisande bild av hur olika bränslen påverkar
            socialt och ekologiskt krävs en samlad redovisning utifrån ett
            livscykelperspektiv. Det betyder att man ser till bränslets totala
            påverkan från produktion via distribution och slutligen konsumtion.
            En genomgång och en samlad redovisning skulle underlätta arbetet
            med att fokusera på det som är vetenskapligt mest lämpat. I dag
            tenderar debatt och åsikter att handla om mycket annat än fakta.
            Vi anser att det snarast ska tillsättas en utredning som på vetenskaplig
            grund ska gå igenom olika bränslesorter utifrån ett livscykelperspektiv.
            Resultatet kan sedan användas som grund för hur olika bränslen
            ska beskattas utifrån miljöpåverkan.
          </p>
          <head xml:id="i-6vqGhJuchjjFiehk6UY2Jj" type="h2">
            4.2 Certifiera bränslen utifrån social och ekologisk hänsyn
          </head>
          <p xml:id="i-HeaszvkW9vr58ESKAfZBJB">
            Stundtals förs livliga diskussioner om vilka biodrivmedel som
            är bra och vilka som ska gynnas. Det är dock ett komplicerat område.
            Vad som är ett bra biodrivmedel är nämligen väldigt kopplat till
            hur bränslet har producerats, men även vad man jämför med. Det
            är viktigt att fokusera på hur biodrivmedel framställs innan man
            kan säga om det är bra eller dåligt. Det påminner på så sätt om
            hur el framställs. El från kolkraftverk minskar som bekant inte
            klimatpåverkan, medan el från vindkraftverk gör det. På samma
            sätt är etanol från amerikansk majs ett dåligt sätt att minska
            klimatpåverkan på eftersom de använder mycket fossila bränslen
            för att producera etanol. Etanol från svensk skog kan vara bra,
            så länge den inte påverkar den biologiska mångfalden negativt
            och att det sker en bra balans mellan uttag av skog till etanolproduktion
            i förhållande till annat vi vill använda skogsmaterial till. Etanol
            från sockerrör kan också vara bra om man säkerställer att det
            t.ex. inte har en negativ social eller ekologisk effekt.
          </p>
          <p xml:id="i-Uvnsah2nN6atnk2GTdRVSE">
            Det är inte heller enkelt att säga att biodrivmedel tar markområde
            i anspråk som skulle kunna användas till matproduktion. Det är
            delvis sant, men måste dock sättas i ett större sammanhang. I
            Sverige går t.ex. 80 procent av spannmålsproduktionen till att
            föda upp djur. Skulle vi i stället använda marken till att odla
            vegetabiliska produkter som sedan direkt används av människan
            skulle vi få en mer resurssnål och hållbar matanvändning.
          </p>
          <p xml:id="i-K1cBT1S5iannabmFaeWjef">
            Miljömässigt kan det vara stor skillnad på biodrivmedlens koldioxidutsläpp
            jämfört med koldioxid från bensin (olja). Naturligtvis kommer
            det ut koldioxid från etanol- och biogasbilar, men det mesta är
            inte fossil koldioxid. Icke fossila koldioxidutsläpp från biodrivmedel
            har en omloppstid som är kort (från 1 till 100 år). För oljan
            gäller något helt annat eftersom den befunnit sig miljontals år
            under marken och vid användning släpps ut som ”ny” koldioxid i
            atmosfären. Det är alltså helt olika skalor vi pratar om, vilket
            gör att olja aldrig kan vara ett förnybart bränsle, medan biobränslen
            kan vara förnybara.
          </p>
          <p xml:id="i-Jczqfq8szrFqnU8ioWH8Nv">
            Produktion av biodrivmedel kan dock åstadkomma en klimatpåverkan
            om det produceras, transporteras eller distribueras med hjälp
            av fossil koldioxid (bensin eller diesel). Sett ur ett livscykelperspektiv
            är dock oftast biodrivmedel att föredra. För Sverige är t.ex.
            importerad etanol från Brasilien, trots den långa transportsträckan,
            faktiskt en miljövinst eftersom den leder till mindre koldioxidutsläpp
            per liter jämfört med den etanolproduktion som för närvarande
            sker i Sverige eller EU. Det är upp till 10 gånger billigare att
            minska koldioxidutsläpp genom import av brasiliansk etanol än
            att producera spannmålsetanol i Sverige. En stor avigsida med
            den brasilianska etanolen är dock de sociala villkor som råder
            på sockerplantagerna. Fruktansvärda arbetsvillkor, långa arbetsdagar
            och ibland slavliknande förhållanden har rapporterats. Liknande
            förhållande finns för den importerade palmoljan som till viss
            del kan användas som biodiesel. Utvinning av palmolja kan ge förödande
            konsekvenser för regnskogen och människorna i Indonesien. Detta
            är självklart helt oacceptabelt. På samma sätt som det är oacceptabelt
            att oljearbetare har en dålig arbetsmiljö. Drivmedel (även fossila)
            måste alltid produceras utifrån sociala och ekologiska hållbarhetsvillkor.
          </p>
          <head xml:id="i-CHENp9xRFokiG9Sk7ekRxp" type="h2">
            4.3 Stärk dagens kriterier för ekologisk hållbarhet
          </head>
          <p xml:id="i-6p6Ph6ukn3JTZZLHBCxoCh">
            Dagens regler för socialt och ekologiskt hållbara drivmedel är
            dock helt otillräckliga. Biodrivmedel eller flytande biobränslen
            anses som hållbara om användningen av dessa bränslen medför en
            minskning av utsläppen av växthusgaser med minst 35 procent i
            förhållande till utsläppen om fossila bränslen i stället hade
            använts. Från och med den 1 januari 2017 ska en minskning av utsläppen
            av växthusgaserna vara minst 50 procent i förhållande till utsläppen
            om fossila bränslen i stället hade använts, och från den 1 januari
            2018 ska en minskning av utsläppen av växthusgaser vara minst
            60 procent.
          </p>
          <p xml:id="i-CdKQ9CmfFZF2NvumibgjLb">
            Vi anser att dessa nivåer är för lågt satta. Redan nu bör det
            vara minst 60 procents minskning av utsläppen för att ett drivmedel
            ska anses ekologiskt hållbart. Till exempel ger brasiliansk etanol
            från sockerrör i dag mellan 70 och 85 procents reducering av växthusgaser.
            När det gäller de olika utvecklingsförsök med att framställa biodrivmedel
            som pågår i Sverige, är reduceringsnivån åtminstone dubbelt så
            hög som gränsen 35 procent. Det är därför anmärkningsvärt att
            lagstiftningen är på en så låg nivå, särskilt med tanke på att
            EU:s hållbarhetsdirektiv inte kräver att det ska vara exakt 35,
            50 respektive 60 procent utan att det åtminstone ska uppgå till
            dessa nivåer.
          </p>
          <p xml:id="i-2qdC3cFy64R3sV7JBMABgR">
            Sveriges ambitioner måste vara mycket högre. Den låga nivån kan
            i värsta fall öppna för import eller produktion av biodrivmedel
            som inte på allvar bidrar till låg klimatpåverkan i den omfattning
            som är tekniskt och politiskt möjligt. Regeringen bör få i uppdrag
            att återkomma med ett nytt lagförslag som leder till reducering
            av växthusgaser med minst 60 procent i biodrivmedel i förhållande
            till utsläppen om fossila bränslen i stället hade använts. Detta
            bör riksdagen som sin mening ge regeringen till känna.
          </p>
          <head xml:id="i-XwTHMvmTyrLPDn8gCGYByj" type="h2">
            4.4 Hänsyn ska tas även till social hållbarhet
          </head>
          <p xml:id="i-7Ymxy7cX73bL3y9qd9sWtr">
            I dag står ca 1 miljard människor utan säker livsmedelsförsörjning.
            För dessa människor är utvecklingen av den inhemska livsmedelsproduktionen
            avgörande för att komma till rätta med svält och fattigdom. Tillgången
            till jordbruksmark är mycket begränsad och varje år förlorar världen
            totalt 5–7 miljoner hektar jordbruksmark p.g.a. massproduktion
            och monokulturer, jordbruksmetoder som inte är anpassade till
            lokala förhållanden samt användning av kemikalier, handelsgödsel
            och konstbevattning. Till följd av detta har starka länder börjat
            köpa upp jordbruksmark i fattigare länder för att säkra sin egen
            livsmedelsproduktion. De som säljer sin mark är de allra fattigaste
            länderna som, trots brist på livsmedel, lockas av pengar, oljekontrakt
            eller infrastruktursatsningar. Även privata storföretag går in
            i länder med svag ekonomi och köper upp gigantiska landområden.
            I de länder där utländska investerare enligt lag är förbjudna
            att köpa upp mark hyr man i stället marken genom långtidskontrakt
            – i vissa fall på upp till 99 år.
          </p>
          <p xml:id="i-QLXWVSjaBqkzZKhGZ6pL8J">
            För att biobränslen ska kunna vara hållbara krävs därför mer
            än att de bara uppfyller ekologiska hållbarhetskriterier. Import
            av alla drivmedel till Sverige måste ske med sociala hänsyn.
          </p>
          <p xml:id="i-Tx8eMkECKcMXMv2BSQEJ3z">
            EU har inte specificerat krav på hur sociala hållbarhetskriterier
            ska utformas, utan bara skjutit frågan till att kommissionen vartannat
            år ska granska hur sociala villkor påverkas genom produktion av
            biodrivmedel. Men regeringen skulle kunna gå längre än minimikravet
            i EU-direktivet och införa en rad sociala hållbarhetskriterier
            enligt direktivets artikel 17, punkt 7, och som kommissionen har
            till uppgift att rapportera om. Följande beaktande hade varit
            möjligt att införa i svensk lagstiftning:
          </p>
          <list xml:id="i-FPdDPYQPmnfe8A9WehMUXi" style="ul">
            <item xml:id="i-Xnd3y6hthkX2LYn1B8DtAA">
              att de sociala effekterna av biodrivmedelspolitiken inte får
              leda till sämre tillgång på livsmedel till överkomligt pris, särskilt
              för människor som lever i utvecklingsländer
            </item>
            <item xml:id="i-HHzL4itE4L2SWyQqLy2n1h">
              att respekten för markrättigheter efterlevs
            </item>
            <item xml:id="i-Wp272DMFqtwXgEoWV3MqAF">
              att det införs ett moratorium på ny markexploatering i länder
              som saknar fungerande lagstiftning om markrättigheter
            </item>
            <item xml:id="i-EQQmy7TCNwoyK8QZeeNHq9">
              att de indirekta effekterna av exploatering även finns med i
              kriterierna för hållbarhet
            </item>
            <item xml:id="i-CqH7pW1yAHMsjYni7DiUXx">
              att leva upp till ILO-konvention nr 29 angående tvångsarbete
              eller obligatoriskt arbete
            </item>
            <item xml:id="i-KHnMDJE9dVfMNTHaHDtJhF">
              att leva upp till ILO-konvention nr 87 angående föreningsfrihet
              och skydd för organisationsrätten
            </item>
            <item xml:id="i-41pHBPTR8sZYobmD9coD96">
              att leva upp till ILO-konvention nr 98 angående tillämpning av
              principerna för organisationsrätten och den kollektiva förhandlingsrätten
            </item>
            <item xml:id="i-7e1EdJYzNMukxCwGyzRdFr">
              att leva upp till ILO-konvention nr 100 angående lika lön för
              män och kvinnor för arbete av lika värde
            </item>
            <item xml:id="i-5j9ah34HEkYQ3XdH1LjUYU">
              att leva upp till ILO-konvention nr 105 angående avskaffande
              av tvångsarbete
            </item>
            <item xml:id="i-5DdLXRvk3UrqNF83t3Bo3T">
              att leva upp till ILO-konvention nr 111 angående diskriminering
              i fråga om anställning och yrkesutövning
            </item>
            <item xml:id="i-WxMbQKpXrd9Q1wJY7vfBwV">
              att leva upp till ILO-konvention nr 138 om minimiålder för tillträde
              till arbete
            </item>
            <item xml:id="i-MbCyR4qK1y4p4FQaC5MArP">
              att leva upp till ILO-konvention nr 182 om förbud mot och omedelbara
              åtgärder för att avskaffa de värsta formerna av barnarbete.
            </item>
          </list>
          <p xml:id="i-LGGzT1QoL4eCJiUAe2tZjB">
            Staten bör alltså verka för att alla biodrivmedel certifieras
            utifrån kriterier om både ekologiskt och socialt hållbar produktion.
            Regeringen bör återkomma till riksdagen med ett förslag till sociala
            hållbarhetskriterier i enlighet med vad som nämns här ovan. Detta
            bör riksdagen som sin mening ge regeringen till känna.
          </p>
          <head xml:id="i-6c2kZufwihYq59mHZi7qst" type="h2">
            4.5 Samma krav på fossila bränslen som hållbara bränslen
          </head>
          <p xml:id="i-6XJuUKM8Dj2Wh8GB4hGKD8">
            Vi vill således att det ställs krav på produktion av biobränslen.
            Men samtidigt måste man fråga sig i vilken utsträckning vi ska
            ställa andra villkor på biobränslen än vad vi gör på övriga importerade
            varor. Till exempel kan kaffe och bananer odlas på väldigt olika
            sätt och i många fall under förhållanden som inte är socialt eller
            ekologiskt hållbara. Ska vi därför förbjuda dessa varor? Eller
            ska vi se till att t.ex. de sociala villkoren för-bättras? Det
            krävs helt enkelt samma spelregler för olika drivmedel. Allt fordonsbränsle
            bör produceras på ett socialt och ekologiskt hållbart sätt. Det
            är inte rimligt att det ska ställas högre krav på biobränslen
            än på fossila bränslen. Regeringen bör därför verka för att alla
            former av fordonsbränslen certifieras utifrån kriterier om en
            hållbar produktion. Detta bör riksdagen som sin mening ge regeringen
            till känna.
          </p>
          <head xml:id="i-M8jWNVBRoNaKY2MTKKTPw8" type="h2">
            4.6 Internationell certifiering
          </head>
          <p xml:id="i-ExjQ6L9R7MTwt17vWNXFxj">
            Som vi tidigare nämnt har EU tyvärr valt att inte införliva sociala
            hållbarhetskriterier för biodrivmedel. Mot bakgrund av vad som
            här ovan framförs om vikten av att hållbarhetskriterier även omfattar
            den sociala dimensionen bör det ske en ändring av EU-direktivet.
            Sverige bör därför internationellt verka för att det införs en
            internationell certifiering som omfattar både social och ekologisk
            hållbarhet.
          </p>
          <p xml:id="i-6DZNbLMnT8DUzKMXRdb3yU">
            I Miljövårdsberedningens promemoria 2007:1 föreslås att det införs
            en internationell certifiering av biobränslen. Med ett internationellt
            ramverk för certifiering av bioenergiodlingar kan man ställa krav
            på produktionen. Det finns redan i dag ett antal olika certifieringssystem
            som skulle kunna användas, t.ex. RSPO för palmolja och BSI för
            sockerrör. Sverige bör därför internationellt verka för att det
            införs en internationell certifiering för hållbar odling av bioenergi.
            Det är även viktigt att Sverige genom t.ex. biståndsmedel kan
            bygga upp institutionell kapacitet i fattigare länder för att
            dessa ska kunna säkerställa efterlevnad av certifieringssystemen.
          </p>
          <head xml:id="i-3ne8PcxiK84eLnVvHPRQGi" type="h1">
            5 Gynna miljövänligare fordon
          </head>
          <p xml:id="i-MUPH6rMBAsf4UBCefTGJNp">
            Övergripande mål för att gynna produktion av miljövänligare fordon
            är att styrmedlen ska leda mot en socialt och ekologiskt hållbar
            utveckling. System ska vara så teknikneutrala som möjligt och
            falla ut som låga kostnader på det som är bra för miljön och högre
            kostnader för det som påverkar miljön mer.
          </p>
          <head xml:id="i-WS9UBEKCRyYj3hCicXEBMy" type="h2">
            5.1 Fasa ut fossilbränsledrivna bilar
          </head>
          <p xml:id="i-71qBSVfpfMCik616Hd2RRd">
            Redan i dag säljs en stor andel nya miljöanpassade bilar. Tekniskt
            är det inte något problem för fordonsindustrin att ställa om sin
            produktion till bilar som bara eller delvis kan framföras på drivmedel
            eller drivmedelssystem, som är mindre miljöfarliga än bensin eller
            diesel. Det är därför rimligt att riksdagen bestämmer ett delmål
            om när enbart fossilbränsledrivna bilar inte längre ska få finnas
            kvar på marknaden.
          </p>
          <p xml:id="i-TodGQcK21JUmm16vYnqDpV">
            Trots att vi inte vet vilka bränslen eller drivmedel som kan
            vara aktuella framöver är det dock viktigt att sända en politisk
            signal till fordonstillverkare om att de ska styra produktionen
            till fordon som drivs med förnybara bränslen eller drivmedelssystem.
            Vänsterpartiet anser att utbyggnaden av eltankställen kraftigt
            måste öka för att möjliggöra en sådan utveckling. Vi anser att
            det bör sättas upp ett slutår för när det inte längre är tillåtet
            att sälja bilar som bara använder sig av fossil drift, utan bilen
            måste även kunna köras på el eller biodrivmedel eller annat hållbart
            drivsystem. Sverige bör därför i EU driva krav på införande av
            ett slutår för försäljning av bilar med fossil drift. Detta bör
            riksdagen som sin mening ge regeringen till känna.
          </p>
          <p xml:id="i-TkvVETvEwQdApJazHvhpns">
            Även för lastbilar bör det sättas upp liknande krav, men frågan
            bör dock utredas vidare.
          </p>
          <head xml:id="i-5qbXNi2S4VXtirgBXRNkGV" type="h2">
            5.2 Gynna bilpooler
          </head>
          <p xml:id="i-B4SLFMccb2BJfJpbFgFa6z">
            Att effektivisera resursanvändningen och sträva mot en ”Cirkulär
            ekonomi” och ”Delandets ekonomi” där resurser återanvänds och
            samnyttjas i högre grad är nödvändigt för att klara klimat- och
            miljökrisen. En personbil används endast ca 3 procent av dygnet
            (Trafikanalys). Att hyra bil eller dela bil är därför ett viktigt
            alternativ. Olika former av bilpooler utgör ett viktigt och växande
            alternativ för många som inte vill äga en egen bil men ändå ha
            tillgång till bil vid behov. I Sverige är det ca 17 000 som är
            medlem i en bilpool enligt Trafikverket. Det motsvarar 0,2 procent
            av befolkningen. Dessutom har organisationer och företag utöver
            detta många gånger egna fordonsflottor. Inom många bilpooler utförs
            mycket arbete ideellt. En viktig kraft bakom arbetet är miljöhänsyn.
            Användarna behöver dessutom inte tänka på inköp, fast parkering
            och service av bilen. Det är många gånger en kostnadsbesparing
            för användaren och gynnar dem som inte har råd att införskaffa
            en egen bil. Göteborgs stad har exempelvis gjort en ekonomisk
            besparing på ca 30 procent efter att ha låtit fler av sina centrala
            förvaltningar anlita bilpooler i stället för att köpa in egna
            tjänstebilar (Göteborgs stad Trafikkontoret). Den största delen
            av besparingen låg i minskade parkeringskostnader. Bilpool kan
            också vara ett alternativ för att gynna inköp av dyrare elbilar.
            Studier visar att bilåkandet minskar för den som är med i bilpool
            jämfört med att ha egen bil. Samhället borde av miljöskäl gynna
            bilpoolernas verksamhet. Regeringen bör till riksdagen återkomma
            med förslag som gynnar bilpoolernas verksamhet. Detta bör riksdagen
            som sin mening ge regeringen till känna.
          </p>
          <head xml:id="i-wvUdykkr4SRwiP5hoSwtX" type="h1">
            6 Miljöanpassad godstrafik på väg
          </head>
          <head xml:id="i-2TeG1cKQ79BH8ifxKY8t9j" type="h2">
            6.1 Minska tunga godstransporter på väg
          </head>
          <p xml:id="i-Q7w8gWX8iYN2Xpkax51751">
            Det är lastbilstransporterna som stått för den största delen
            av trafikökningen på vägarna och därmed har de också bidragit
            till den största ökningen av klimatpåverkande utsläpp. Eftersom
            transportkostnaden för de flesta näringsbranscher oftast bara
            utgör ett par procent av varuvärdet finns det små incitament att
            ställa om till ett mer ekologiskt hållbart transportsätt. För
            att motverka ytterligare ökning av den tunga trafiken och stimulera
            till bränsleeffektivare fordon krävs åtgärder. Det handlar framför
            allt om att öka kapaciteten på järnväg och inom sjöfart. Inom
            järnvägstrafiken krävs bl.a. ökade anslag till underhåll och nya
            spår.
          </p>
          <p xml:id="i-Ps4rh6bn8oykHWm8tXW8HB">
            För att både minska transportarbetet och förbättra miljön i städerna
            behöver kom-munerna ges möjlighet att delfinansiera distributionscentraler
            och att på flera sätt ge stöd för samordnade godstransporter.
            För att möjliggöra detta behöver statistik för godstransporter
            göras tillgänglig. Regeringen bör ge Trafikanalys i uppdrag att
            presentera statistik för godstransporter i städerna. Detta bör
            riksdagen som sin mening ge regeringen till känna.
          </p>
          <head xml:id="i-4Vem2AZRYDJqe2Q3tUfnae" type="h2">
            6.2 Öka möjligheterna för omlastning av gods till järnväg
          </head>
          <p xml:id="i-22U1NNRCukQMUcjhxeniCo">
            I takt med att mer godstransporter förs över på järnväg behöver
            möjligheterna för omlastning byggas ut. I dag är det flera problem
            för de företag som vill frakta sitt gods med järnvägssträckor
            med lastbilstransporter. Det är dels kapacitetsbristen på järnvägen,
            dels att tågtransporterna ej är tillförlitliga samt att det inte
            finns möjligheter för omlastning. Trafikverket bör därför ges
            i uppdrag att föreslå åtgärder för att stärka viktiga omlastningsnoder
            och utöka möjligheterna för omlastning. Detta bör riksdagen som
            sin mening ge regeringen till känna.
          </p>
          <head xml:id="i-22SDDsuys179ipbfRGep2Z" type="h1">
            7 Övriga åtgärder för en mer miljöanpassad vägtrafik
          </head>
          <head xml:id="i-AtZHF1d3FzZfGffEhafm2J" type="h2">
            7.1 Minska hastigheterna på vägarna
          </head>
          <p xml:id="i-Wy93AH6aB68SvsF4pXd7Ao">
            Största orsakerna till dödsfall inom trafiken är dels hastighetsöverträdelser,
            dels alkoholpåverkan. Det är främst män som omkommer i trafiken.
            Oberoende om vi mäter i absoluta tal eller relativa tal är männen
            överrepresenterade i olycksstatistiken och särskilt överrepresenterade
            är de yngre männen. Vi anser att hastigheten på vägar och motorvägar
            måste vara restriktiv och vill inte höja hastigheten. En självklar
            anledning till restriktiva hastighetsgränser är naturligtvis säkerhetsperspektivet,
            eftersom höga hastigheter leder till fler dödsfall och svåra skador.
          </p>
          <p xml:id="i-Tos5fZGYWiJhAK87hTzTse">
            Men hastighetsnivåerna är även viktiga utifrån ett miljöperspektiv
            eftersom högre hastigheter leder till större utsläpp av koldioxid,
            vilket har en negativ klimatpåverkan. En lägre hastighet minskar
            bränsleförbrukningen och därmed även miljöfarliga utsläpp av kväve,
            kolväten och koldioxid.
          </p>
          <p xml:id="i-LpthK77aawNpYrBBYYFLih">
            Om alla höll hastighetsbegränsningen skulle det leda till 150
            färre döda i trafiken och 700 000 ton mindre utsläpp av koldioxid
            per år. Vi har aktivt drivit krav på fler hastighetsövervakningskameror
            (ATK) och är därför positiva till alla de nya kameror som monteras
            upp på platser som är särskilt trafikfarliga och orsakat många
            dödsolyckor. Kamerorna minskar bilismens miljöpåverkan, vilket
            vi anser är ett av syftena.
          </p>
          <p xml:id="i-Wadkduk98Ad8Cf9FBmy7gY">
            ATK-kamerorna är därför både en trafiksäkerhetsfråga och ett
            av verktygen för att få minskade koldioxidutsläpp inom transportsektorn.
            Den samhällsekonomiska vinsten av dessa kameror har i försök visat
            sig vara drygt 200 procent. Mot bakgrund av att det krävs många
            åtgärder för att minska vägtrafikens miljöbelastning är hastighetsövervakningskameror
            en kostnadseffektiv miljöåtgärd.
          </p>
          <head xml:id="i-WUihQpdUwQbXQ5tZzyCiNH" type="h2">
            7.2 Skapa ett reseavdrag som gynnar kollektivt resande
          </head>
          <p xml:id="i-CcCDfmjaD4GB3vTmY2VkeU">
            Vårt nuvarande system för reseavdrag har stora brister. En stor
            andel av reseavdragen är felaktiga, och hållbara resor med kollektivtrafik
            missgynnas. Det vore önskvärt att få till ett reseavdragssystem
            som inte missgynnar kollektivtrafikresenärer (i huvudsak kvinnor)
            så som dagens system gör. Vi strävar efter ett system som gynnar
            att den enskilda färdas med kollektivtrafik och cykel.
          </p>
          <p xml:id="i-5QCRkBzpRz9kMEG8WoMJ1J">
            Vänsterpartiet ser behov av en utredning som har till uppgift
            att hitta ett avståndsbaserat reseavdrag som inkluderar och gynnar
            resande med kollektivtrafik och cykel, men samtidigt inte missgynnar
            dem som bor i glesbygd.
          </p>
          <head xml:id="i-SKH6DcjeS6gQ2fBxuVKR9B" type="h2">
            7.3 Minska dubbdäckens miljöpåverkan
          </head>
          <p xml:id="i-MiML4E4Ff2db5gCSeGTWmd">
            Luftkvalitén är på sina platser akut i flera städer. Sverige
            har vid upprepade tillfällen kritiserats av EU för brott mot EU:s
            luftkvalitetsnormer. Användandet av dubbdäck är ett av skälen
            till att halterna av partiklar i luften är så hög. Vi välkomnar
            regeringens initiativ till en utredning om hur avgifter för dubbdäck
            ska kunna införas i Stockholm. Vi befarar dock att utredningen
            riskerar att dra ut på tiden. Det är problematiskt då det brådskar
            att ta fram förslag på hur lokala avgifter på dubbdäck ska kunna
            införas i Stockholm och andra städer. Regeringen bör skyndsamt
            återkomma med förslag som möjliggör införande av lokala avgifter
            på dubbdäck. Detta bör riksdagen som sin mening ge regeringen
            till känna.
          </p>
          <head xml:id="i-EEW3WKAP41xz8iLgHBDrkv" type="h1">
            8 Klimatanpassa infrastrukturplaneringen
          </head>
          <p xml:id="i-FMHynn5ub4HunPTmBMKNus">
            Trafikverkets prognoser pekar på en fortsatt trafikutveckling
            som inte är förenlig med klimatmål och fossiloberoende fordonsflotta.
            Trots detta valde föregående regering att föreslå en åtgärdsplanering
            med objekt som låser fast vår infrastruktur med satsningar som
            ger hög klimat- och miljöpåverkan.
          </p>
          <p xml:id="i-5v9RnPvuDnSsb9tKj41jAq">
            Sverige tar sitt klimatansvar genom att investera för en hållbar
            utveckling. Infrastrukturinvesteringar som inte leder till ökad
            hållbarhet låser samhället i höga framtida klimatutsläpp med ökade
            ekonomiska kostnader som följd. Regeringen bör återkomma med nytt
            förslag för utveckling av transportsystemet i nästkommande infrastrukturplan
            med inriktning på klimatmål, övriga miljökvalitetsmål samt ett
            transportsnålt samhälle. Detta bör riksdagen ge regeringen till
            känna.
          </p>
        </div>
        <div xml:id="i-Qq26XCTcfk8xrLygJA1vbx" type="signatureBlock">
          <list xml:id="i-YHnmPvskrVggG3mrf4r3UW">
            <item xml:id="i-BYS74NJ2QYJDwRPrpJwUcs" who="i-LfejaxmUP1kR5ztLJaJTkY" type="signature">
              Emma Wallrup (V)
            </item>
            <item xml:id="i-MVipJXtxaLcpdCHWN2Rezg" who="i-DyTmp7YURsib9gzvRDZtm9" type="signature">
              Stig Henriksson (V)
            </item>
            <item xml:id="i-86DP51ikXNvijFdquR4eUP" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-SpiQAU8TZxpieuXAzXK3up" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-BjLdKgzqhcd4unM2PKKyaD" who="i-JZgLiagTc1Uwgw1yzLWrSS" type="signature">
              Birger Lahti (V)
            </item>
            <item xml:id="i-T7rREWVV3GptHzv8vnaAPA" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-2sQwjc2uw74sDXKfdq9yLY" who="i-HG8uLqLT7SnwSx5YRobkVr" type="signature">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
