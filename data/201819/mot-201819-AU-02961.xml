<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-AU-02961">
  <teiHeader>
    <fileDesc>
      <titleStmt>
        <title>Utgiftsområde 13 Jämställdhet och nyanlända invandrares etablering</title>
        <author corresp="i-UJJVMVCt6SsjV39Hi1tTYi">av Gulan Avci m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2961 av Gulan Avci m.fl. (L)</title>
          <idno type="rdwebb">H6022961</idno>
          <rs type="number">2961</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H6022961/text</ref>
          <ref type="dokument_url_html">http://data.riksdagen.se/dokument/H6022961</ref>
          <ref type="dokumentstatus_url_xml">http://data.riksdagen.se/dokumentstatus/H6022961</ref>
          <ref type="docx">http://data.riksdagen.se/fil/C096CBBD-40C6-4AB1-86A8-BC24849E0485</ref>
          <ref type="pdf">http://data.riksdagen.se/fil/E8409711-56C6-4E78-B5DF-52E1D4E4643F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7D7P3VsM4B8TajurNx6hpH" type="signed"/>
        <correspContext corresp="i-7D7P3VsM4B8TajurNx6hpH">
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-SQZn4Q5LYgWHqeX84T4rnu" type="submitted">
          <date when="2018-11-30"/>
          <time when="16:26:02"/>
        </correspAction>
        <correspAction xml:id="i-Vg1LnKAgYF8479rdVsvjFx" type="reviewed">
          <date when="2018-11-30"/>
          <time when="17:01:36"/>
        </correspAction>
        <correspAction xml:id="i-XmSXfjoKxLEezJC9xcqwyQ" type="referred">
          <date when="2018-12-05"/>
        </correspAction>
        <correspAction xml:id="i-3zNwLoc8gF87tPA8p3y54m" type="assigned">
          <date when="2019-03-12"/>
          <time when="13:23:50"/>
        </correspAction>
        <correspContext corresp="i-3zNwLoc8gF87tPA8p3y54m">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-6xTJPNMKi4u1z5wx78SbS3" type="behandlas_i"/>
        <correspContext corresp="i-6xTJPNMKi4u1z5wx78SbS3">
          <ref type="uppgift">2018/19:AU1</ref>
          <ref type="ref_dok_id">H601AU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Jämställdhet och nyanlända invandrares etablering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KkiwMsF9aWhv7X4ywdkKj4" type="motHeader">
        <div xml:id="i-XbCKebxZ4MsQHPGEXx5APb" type="motTitle">
          Motion till riksdagen 2018/19:2961 av Gulan Avci m.fl. (L) Utgiftsområde
          13 Jämställdhet och nyanlända invandrares etablering
        </div>
      </div>
      <div xml:id="i-MWZcZm1umQgjV8paKz7F9K" type="motBody">
        <div xml:id="i-QnarE8uEcwm4vaBiK3TXfV" type="motProposal" subtype="förslag">
          <head xml:id="i-6HduHDpwKQHbudnnEB9zaH">
            Förslag till riksdagsbeslut
          </head>
          <list xml:id="i-7rRwoGSMM19BetUWGpWcKM" style="ol">
            <item xml:id="i-B89DcMyNuZioyBAFi9rbUr">
              Riksdagen anvisar anslagen för 2019 inom utgiftsområde 13 Jämställdhet
              och nyanlända invandrares etablering enligt förslaget i tabell
              1 i motionen.
            </item>
            <item xml:id="i-4o2c13c6LYPEJdAPfsESQA">
              Riksdagen avslår regeringens förslag att bemyndiga regeringen
              att under 2019 för anslaget 4:1 Åtgärder mot segregation ingå
              ekonomiska åtaganden som medför behov av framtida anslag på högst
              1 000 000 000 kronor 2020–2027 (avsnitt 6.4.1).
            </item>
          </list>
        </div>
        <div xml:id="i-QHggtRRsvTYC3NtEvGpVzW" type="motContent">
          <head xml:id="i-9QEEbe3tXfWP6GoW6vUXRz" type="h1">
            Motivering
          </head>
          <p xml:id="i-V6k6cL7Hg6EV4Jcw4VAJVP">
            Sverige ska vara ett öppet land. Här ska människor som behöver
            skydd undan förtryck kunna få en fristad, och här ska skickliga
            yrkespersoner vara mer än välkomna att bidra med sin kompetens.
            Invandring har gjort Sverige bättre, smartare och rikare. Men
            en liberal migrationspolitik kräver regler, fungerande integration
            och höga förväntningar på personligt ansvarstagande för den som
            kommer hit. Det har inte Sverige i dag. En stängd arbetsmarknad
            och stelbenta system gör integrationen lång och svår. Barn växer
            upp omgivna av vuxna som saknar jobb och inte talar svenska. Många
            flickor och pojkar lever i hederns järngrepp. Parallellsamhällen
            växer fram och otryggheten och ojämställdheten gror i utsatta
            områden. Ofriheten biter sig fast.
          </p>
          <p xml:id="i-JFDyifi4Ym2S2wCS3LCYYL">
            I stället för att öppna arbetsmarknaden för den som saknar lång
            utbildning eller kontakter hålls människor kvar i ett bidragsberoende
            som riskerar att gå i arv. För dem som får stanna i Sverige måste
            invandringen bli mer än att resa över gränsen. Fler måste snabbare
            lära sig svenska, och alla barn – även de som nyss kommit hit
            – måste få en chans att klara skolan. Civilsamhällets kraft i
            både mottagande och integration ska bättre tas tillvara.
          </p>
          <p xml:id="i-8vQkLBuBwj2wq1CGLUJQLH">
            En liberal integrationspolitik ger var och en de verktyg som
            behövs för att växa, försörja sig själv och fullt ut delta i det
            svenska samhället. Det handlar om jobb, språk och utbildning men
            stannar inte där. Liberal integrationspolitik handlar också om
            att befästa de demokratiska, jämställda och sekulära värderingar
            som präglar vårt land. Det handlar om att motverka parallellsamhällen
            som bland annat tar sig uttryck i hedersrelaterat våld och förtryck.
            En självklar del av vår integrationspolitik är därför att vara
            kompromisslösa när det gäller kampen för jämställdhet och individens
            frihet. Vi viker inte undan för vare sig självutnämnda moralväktare
            eller vänsterns kulturrelativism.
          </p>
          <p xml:id="i-BHjEeb8tG9g7eKarXE8STh">
            I Liberalernas särskilda motion Liberal integrationspolitik:
            Stärk individen och motverka parallellsamhällen utvecklas vår
            integrationspolitik närmare.
          </p>
          <head xml:id="i-TniAE3QV8VKjr4cEhvS2KE" type="h2">
            Satsa på svenska språket
          </head>
          <p xml:id="i-69t7RdJATo1HLRaEdX1ZwT">
            Att kunna svenska är biljetten in i det svenska samhället, till
            frihet och självbestämmande. Att behärska språket ger större möjligheter
            att få jobb och en egen lön. Om fler utrikes födda kvinnor lär
            sig svenska och får en egen lön ökar deras frihet och självbestämmande.
            Och när en nyanländ kvinna får jobb skapas positiva effekter för
            hela familjen.
          </p>
          <p xml:id="i-MdrFDb17835WAzMo9Jbmef">
            Liberalerna har länge drivit frågan om språkets betydelse för
            integrationen. Svenska språket ska gå som en röd tråd från de
            första dagarna på ett asylboende fram till svenskt medborgarskap.
            Vi vill ge fler möjligheten att lära sig svenska: i skolbänken,
            på jobbet och genom att vara delaktiga i samhället.
          </p>
          <head xml:id="i-AkJXUfzCqfRoz7hbe1LViL" type="h3">
            Språkförskola för nyanländas barn
          </head>
          <p xml:id="i-CQYhtkyxYb6queAwc62BQp">
            Förskolan spelar en viktig roll för barns lärande och språkutveckling.
            Barn som gått i förskolan har lättare att klara skolan. Förskolan
            fyller en särskilt viktig roll för de barn som inte talar svenska
            och som inte heller har föräldrar som är svensktalande. Dessutom
            kan barnens deltagande i förskolan ha en positiv effekt på nyanlända
            föräldrars, särskilt kvinnors, möjligheter att få jobb.
          </p>
          <p xml:id="i-UYQHgkjiss4ndZQXs2FZU9">
            Liberalerna vill därför införa en obligatorisk språkförskola,
            15 timmar i veckan, från tre års ålder för alla nyanlända barn
            och barn till nyanlända. Språkförskolan ska ske i integrerad form
            i den vanliga förskoleverksamheten, men innebär att de nyanlända
            barnen varje vecka får särskild träning i svenska språket. Förskolans
            läroplan ska liksom i dag lyfta fram betydelsen av modersmålsstöd
            men läroplanen ska tydligare än i dag betona barnets utveckling
            i svenska språket. Förskolan behöver också ha ett tydligare fokus
            på ett språkutvecklande arbetssätt. Detta kräver en statlig satsning
            på förskolans roll för språkutveckling.
          </p>
          <p xml:id="i-8Pj8GVMmJxkE9fKCYzAUER">
            På samma sätt som görs inför förskoleklass bör alla kommunens
            barn bjudas in till ett aktivt förskoleval för att öka möjligheterna
            för föräldrar att välja förskola. Uppskattningsvis 15 000 barn
            omfattas av reformen. De budgetmässiga effekterna av denna reform,
            som beräknas kunna introduceras under år 2019, redovisas under
            utgiftsområdena 16 och 25.
          </p>
          <head xml:id="i-GuyhNccpHAMkaMkTsC81X5" type="h3">
            Mer tid i skolan
          </head>
          <p xml:id="i-MKL97oTeZPXup5BgQYALAG">
            Kunskap är biljetten vidare i livet och det är därför vi liberaler
            kämpar för en riktigt bra skola för alla barn, även de som nyligen
            kommit till Sverige. Även nyanlända elever ska mötas av höga förväntningar
            och en undervisning som är anpassad till deras förkunskaper. De
            nyanlända ungdomar som kommer sent till Sverige måste ges mer
            tid att klara skolan. Därför har vi förslag som handlar om förlängd
            skolplikt, prioriterad timplan och kortare sommarlov för att nå
            behörighet till gymnasiet. Dessa satsningar presenteras närmare
            under utgiftsområde 16.
          </p>
          <head xml:id="i-9hwF24Kg7bxBzMwC59sP5x" type="h3">
            Mer och bättre sfi
          </head>
          <p xml:id="i-7jgQEvkunPRPiRoZFySpKh">
            Det behövs ett kvalitetslyft vad gäller sfi – både av kommunala
            och av fristående aktörer. Kommunerna måste ta ett större ansvar
            för att följa upp sfi-undervisningen när det gäller kvalitet och
            resultat. Skolinspektionen måste fortsatt granska verksamheten.
            Det behövs långsiktiga insatser för att öka andelen behöriga sfi-lärare.
          </p>
          <p xml:id="i-Uf5KAuwLJGPb67P4TmKnmp">
            Sfi måste anpassas ännu bättre utifrån varje individs kunskaper
            och förutsättningar. Det ska vara möjligt att plugga sfi på kvällar
            och helger och under sommaren för att kombinera med till exempel
            föräldraledighet eller jobb. I dag ska nyanlända läsa i genomsnitt
            15 timmars sfi i veckan, vilket många gånger borde kunna ökas
            för att korta tiden och förbättra resultaten.
          </p>
          <p xml:id="i-HU9a2ajY95uVbAkhtZJZxk">
            Det behövs ett ökat fokus på resultat i sfi. Givetvis behöver
            hänsyn tas till att deltagarnas förutsättningar varierar mycket,
            men det är uppenbart att det för många tar alltför lång tid att
            klara av sfi-studierna. Vi vill därför införa en kontrollstation
            efter 52 veckors sfi-studier. Om endast begränsade studieresultat
            uppnåtts ska personen i stället ut i jobb eller praktik.
          </p>
          <p xml:id="i-Rdc2piUVXm5jKyHD6CcVDY">
            Fler ska kunna lära sig svenska på jobbet. Det måste bli enklare
            att läsa sfi med yrkesinriktning (SFX) i kombination med kompletterande
            utbildningar. Även här måste fler kommuner samverka för att kunna
            erbjuda en bredd, men kommunerna måste också i större utsträckning
            beakta näringslivets behov av arbetskraft med relevanta språkkunskaper.
          </p>
          <p xml:id="i-A5VfUzfWuR4HZE7yq6SDHm">
            Föräldralediga ska få lära sig svenska och kommuner ska därför
            anordna kurser i svenska för föräldralediga, till exempel inom
            ramen för öppna förskolan.
          </p>
          <p xml:id="i-5vidHJ9QG2Y3mYHzy2a76U">
            Liberalernas satsningar på förbättrad sfi beräknas uppgå till
            100 miljoner kronor 2019, vilket tillförs anslag 1:1. Därutöver
            satsas 20 miljoner kronor år 2019 under anslag 1:1 för att kommuner
            ska anordna svenskkurser för föräldralediga.
          </p>
          <head xml:id="i-u4jP4Qg16eNjPB7M2VaoW" type="h3">
            Språk- och samhällstest
          </head>
          <p xml:id="i-GKG3SEH3ZTLYZQYAa4KLH6">
            Kunskaper om det svenska samhället och demokratiska värderingar
            är centralt för att kunna bygga sin framtid i Sverige. Det ska
            vara obligatoriskt att delta i samhällsinformation och språkundervisning
            från dag ett. Alla ska få information om grunderna för vårt demokratiska,
            jämställda och sekulära samhälle. Den som vill bli medborgare
            ska göra ett språk- och samhällsprov. För att påbörja arbetet
            med ett språk- och samhällstest för medborgarskap avsätter Liberalerna
            på detta utgiftsområde och på ett nytt anslag 1:5 25 miljoner
            kronor 2019.
          </p>
          <head xml:id="i-6EXEVWyL1RrVXNjKkKY6P4" type="h2">
            Stärk individen och motverka parallellsamhällen
          </head>
          <p xml:id="i-RmrSQSDsDDodxMidEWfXGL">
            Liberal integrationspolitik handlar också om att befästa de liberala
            och demokratiska värderingar som präglar vårt land. Många som
            kommit till Sverige har levt i samhällen som präglas av andra
            värderingar, i samhällen där de inte kunnat eller vågat förlita
            sig på staten. I stället har klanen eller den utvidgade familjen
            funnits. Ofta anses kvinnan underordnad mannen och ett barnrättsperspektiv
            saknas. Att komma till ett land där jämställdhet mellan kvinnor
            och män är centralt likväl som barnrättsperspektivet och där tilltron
            till staten liksom individualismen är stark är då inte alltid
            enkelt. Samhället måste tydligt och tidigt förmedla kunskaper
            om det svenska samhället, demokratiska värderingar, jämställdhet
            och barnrättsperspektiv. Redan under asyltiden behövs en obligatorisk
            samhällsinformation. Efter erhållet uppehållstillstånd behövs
            en stärkt och förbättrad obligatorisk samhällsorientering.
          </p>
          <p xml:id="i-DEFP38uc8oj3nZknHhRR1c">
            Antalet samhällsorienteringstimmar ska utökas från dagens 60
            timmar till 100 timmar. All samhällsinformation, under både asyltiden
            och etableringstiden, ska fokusera på att ge alla, både kvinnor
            och män, tydlig information om rättigheter, skyldigheter och kunskap
            om svensk arbetsmarknad samt baseras på svensk lagstiftning och
            betona principer som är centrala för vårt demokratiska, sekulära
            och jämställda samhälle. Även frågor kring barnrättsperspektiv,
            individens frihet att forma och påverka sitt liv likväl som rätten
            till egenmakt över sin sexualitet ska hanteras. För detta ändamål
            avsätter Liberalerna på detta utgiftsområde anslag 1:2 100 miljoner
            kronor för år 2019.
          </p>
          <head xml:id="i-R3MHiYT1T9sf2XG73QiYyD" type="h3">
            Riktiga jobb ger självbestämmande
          </head>
          <p xml:id="i-Ty8caCcmwJ1oHCMGYBqb3u">
            Att jobba, försörja sig själv och vara med och bidra till samhället
            är grunden för att kunna bestämma över sitt liv och vara delaktig
            i samhället. Det är dock svårt för den som har låg utbildning,
            eller ingen alls, att få jobb på svensk arbetsmarknad. Vi vägrar
            att hänvisa människor till bidrag, utanförskap eller låtsasjobb.
            Ett riktigt jobb och en lön att leva på är alltid bättre, även
            om första jobbet är enklare och lönen något lägre.
          </p>
          <p xml:id="i-WaM9EGkq9j94Rj7wksj2ve">
            Liberalerna vill att fler människor ska kunna ta steget från
            utanförskap och bidragsberoende till egen försörjning. Konjunkturinstitutet,
            EU-kommissionen, OECD, IMF och Finanspolitiska rådet har alla
            pekat på att de höga ingångslönerna i Sverige försvårar integrationen.
            Med lite lägre lön på första jobbet och enklare regler för att
            anställa kan arbetsgivare ha både råd och möjlighet att anställa.
          </p>
          <head xml:id="i-LXuBLzVjs66CNoQo4D46r6" type="h3">
            Inför inträdesjobb och utveckla RUT
          </head>
          <p xml:id="i-DLSbKYSu56SACJsYc2bqXC">
            Det måste bli enklare och billigare att anställa. RUT-reformen
            har lett till att många nya jobb skapats och att fler, många utrikes
            födda kvinnor, fått vita jobb med lön och pension. Vi vill utveckla
            RUT-avdraget ytterligare. Därtill föreslår Liberalerna en ny anställningsform,
            inträdesjobb, för nyanlända under de fem första åren i Sverige
            och för unga upp till 23 år som saknar fullständig gymnasieutbildning.
            Inträdesjobb ger en ingång till arbetsmarknaden, inte en anställningsform
            för all framtid. En person kan ha ett inträdesjobb i maximalt
            tre år. Inträdesjobben handlar om att se till att människor utan
            lön faktiskt får en lön. Budgetkonsekvenserna av att införa inträdesjobb
            och utveckla RUT presenteras närmare i denna motions skatteavsnitt
            liksom under utgiftsområde 14. Genom att införa inträdesjobb görs
            bedömningen att kostnaderna för etablering minskar under detta
            utgiftsområde anslag 1:3 med 178 miljoner kronor år 2019.
          </p>
          <head xml:id="i-BsCoLKSGibLwLsPLWU1PAo" type="h3">
            Tydligare krav i etableringsinsatser
          </head>
          <p xml:id="i-FUcPjonaNUCS99HQ1J6Rzy">
            Att snabba på vägen till jobb är avgörande för både individen
            och samhället. Om vi misslyckas blir fler hänvisade till bidrag
            som alltför ofta leder till ett långvarigt bidragsberoende och
            utanförskap som riskerar att gå i arv.
          </p>
          <p xml:id="i-KdypuaBkdEc3GDZk6HTBTZ">
            Förväntningarna och kraven på att delta i etableringsinsatser
            måste öka. Riksrevisionen har pekat på att endast cirka 37 procent
            deltar i samhällsorienteringen, och även deltagandet i sfi-studier
            är för lågt. Rutinerna kring rapportering av frånvaro måste skärpas.
            Kopplingen mellan deltagande i etableringsinsatser och rätten
            att få ersättning måste tydliggöras. Den som inte deltar måste
            få sänkt etableringsersättning. Till exempel har en person rätt
            att behålla full ersättning vid frånvaro om den beror på sjukdom
            eller vård av barn upp till 30 dagar. Vi anser att etableringsersättningen
            ska sänkas vid frånvaro på grund av t.ex. vård av barn, till 80
            procent på samma sätt som det sker vid frånvaro från till exempel
            arbete eller aktivitetsstöd. Denna reducering av etableringsersättningen
            vid vård av barn innebär att detta utgiftsområde under anslag
            1:3 minskas med 21 miljoner kronor år 2019.
          </p>
          <head xml:id="i-BLSKhjss1gRwAwaeYubW4i" type="h3">
            Snabbare validering
          </head>
          <p xml:id="i-PHxJARJpsf2cEvs5NCyiY6">
            Snabbare validering av människors kompetens är centralt och kan
            bidra till att nyanlända kommer snabbare i jobb samtidigt som
            det är en komplex verksamhet som kräver särskild uppmärksamhet.
            Det behövs åtgärder för att få till stånd långsiktiga och enhetliga
            valideringssystem som också är tillgängliga i hela landet på samtliga
            nivåer i utbildningssystemet och mot en större bredd av kvalifikationer
            i arbetslivet. Liberalerna avsätter för detta ändamål och under
            detta utgiftsområde anslag 1:1 25 miljoner kronor år 2019.
          </p>
          <head xml:id="i-P6WmgDg9MX5nEj28CBt8Pq" type="h3">
            Utbildning
          </head>
          <p xml:id="i-MxX5q6ByKxrvi3cjr3XVtD">
            Utöver bättre validering behövs också framöver särskilda insatser
            för att snabbt få in nyanlända akademiker på arbetsmarknaden.
            Universitet och högskolor måste ges förutsättningar att bedriva
            kompletterande utbildningar t.ex. för att snabbt ge vårdpersonal
            den kompletterande utbildning som de behöver. Därtill måste vuxenutbildning
            och lärlingsanställningar långsiktigt stärkas och kvaliteten i
            undervisningen, vad gäller både grundläggande vuxenutbildning
            och gymnasienivå, förbättras långsiktigt. Lärlingsanställningar
            är effektiva sätt att komma i arbete men det krävs att kommuner
            verkligen satsar på att utveckla samarbetet mellan vuxenutbildningen
            och lokala företag. Liberalerna ser att nämnda åtgärder framöver
            behöver särskilda insatser men bland annat behöver utredas närmare
            vilket innebär att förslagens budgetmässiga konsekvenser uppstår
            senare än år 2019.
          </p>
          <p xml:id="i-DgoY7mqpUVb3kBhH3p4jgF">
            Yrkesutbildningar spelar en viktig roll för att nyanlända ska
            komma i arbete. Vi vill införa yrkesskola, en yrkesutbildning
            för vuxna motsvarande gymnasial nivå, med stort inslag av arbetsplatsförlagt
            lärande. Utbildningen bör rikta sig till personer utan gymnasiekompetens,
            främst nyanlända, men kan även vara ett alternativ till gymnasieutbildning
            för vissa. De budgetära konsekvenserna av att införa yrkesskolan
            presenteras under utgiftsområde 16.
          </p>
          <head xml:id="i-QMYw79iW7s6W6knhrv6MiS" type="h2">
            Bryt fattigdomsfällan i bidragssystemen
          </head>
          <p xml:id="i-W9r552VduqqBToHThYLfZb">
            En ny arbetslöshet har fått fäste i Sverige. Det handlar framför
            allt om nyanlända och unga utan gymnasieutbildning som inte får
            fotfäste på arbetsmarknaden. Som en konsekvens fördjupas bidragsberoendet
            och blir i många fall permanent. Vi måste bryta fattigdomsfällan
            i bidragssystemen. Det måste löna sig att arbeta i förhållande
            till att leva på bidrag.
          </p>
          <head xml:id="i-G8nE4fRCQnZTUGqBCS2utr" type="h3">
            Öka jobbstimulansen
          </head>
          <p xml:id="i-AbGo8ADzUjhJstHRNJ4HNU">
            I dag krävs det en nettoinkomst på 11 800 kronor per månad för
            en ensamstående utan barn för att det ska löna sig att arbeta
            i förhållande till försörjningsstödet. För barnfamiljer ligger
            tröskeln ännu högre. Det är viktigt att kommunerna agerar så att
            inte tröskeln för när det lönar sig att arbeta förskjuts upp i
            inkomstskalan. Det krävs därför en genomgripande reformering av
            bidragssystemen. Vi vill sänka skatten för den som går från bidrag
            till jobb. Genom att den så kallade jobbstimulansen utvidgas från
            dagens 25 procent till 50 procent kan en person med försörjningsstöd
            under två år få behålla mer av en inkomstökning. De offentligfinansiella
            effekterna av detta presenteras närmare under denna motions skatteavsnitt.
          </p>
          <head xml:id="i-S9YNqNoJbmQPYfunaejaZp" type="h3">
            Inför motprestation för försörjningsstöd
          </head>
          <p xml:id="i-9J4NL3GW3mPXHKpAyxKQAe">
            Genom att fokusera på vad människor kan bidra med visar samhället
            tilltro till människors förmåga. Samhället ska ha aktivitetskrav
            på arbetsföra människor med försörjningsstöd. Det kan handla om
            att läsa sfi, ta ett praktikjobb eller att söka arbete även utanför
            kommungränsen. Alla kommuner ska tillämpa villkor om motprestation
            för försörjningsstöd för den som är arbetsför.
          </p>
          <head xml:id="i-4Mwwy62eSKECanptULoYvi" type="h3">
            Tillsätt en bidragskommission
          </head>
          <p xml:id="i-GYCbmJ5ZZysh6BepEHHXKG">
            En bidragskommission behöver tillsättas för att ta fram förslag
            på hur man kan bryta det långvariga bidragsberoendet. Det kan
            handla om att se hur bidragen bör minska för personer som aktivt
            förlänger arbetslösheten genom att tacka nej till jobberbjudanden
            eller undersöka om etableringstillägget kan individualiseras.
            Det är till exempel orimligt att konstruktionen av dagens etableringstillägg
            kan bidra till att kvinnor inte tar ett jobb för att det kan missgynna
            familjens totala inkomst (ESO-rapport 2018:2). En annan fråga
            som behöver belysas är ersättningar för boendekostnader inom ramen
            för ekonomiskt bistånd.
          </p>
          <head xml:id="i-YHuFvK6tBN4aMrkERqUWX1" type="h3">
            Kvalificering in i välfärdssystemen
          </head>
          <p xml:id="i-KRfxrDA6qBBSHLTZCAzJFN">
            Slutligen behövs tydligare regler för kvalificeringen in i välfärdssystemen.
            De särskilda regler som finns för flyktingar, alternativt skyddsbehövande
            och övriga skyddsbehövande vad gäller aktivitets- och sjukersättning
            samt garantipension bör tas bort. De offentligfinansiella effekterna
            av detta presenteras närmare under skatteavsnittet samt utgiftsområde
            11 i denna motion.
          </p>
          <head xml:id="i-RbH9zgfxokVkyUbccZQT8r" type="h2">
            Integration med fokus på jämställdhet och arbete mot hedersförtryck
          </head>
          <p xml:id="i-TnTCbRFkppXVhJQjYtWe8C">
            Liberal integrationspolitik har ett självklart fokus på jämställdhet,
            kvinnors frihet och självbestämmande. Därför är det centralt att
            svenska myndigheter inte bidrar till att upprätthålla strukturer
            som minskar kvinnors frihet. Kvinnor och män ska mötas av samma
            förväntningar på att jobba, försörja sig, lära sig svenska och
            stå på egna ben.
          </p>
          <p xml:id="i-RswDovu7R3zi5FRDkBjQ2c">
            Att bekämpa hedersrelaterat våld och förtryck är en av de viktigaste
            jämställdhetsfrågorna i dag. Det handlar om att försvara flickors
            och kvinnors, lika väl som pojkars och mäns, frihet och om att
            motverka framväxten av parallellsamhällen. Många av åtgärderna
            mot hedersvåld handlar om rättspolitiska reformer såsom lex Fadime,
            en straffskärpning för brott med hedersmotiv, liksom att utvisning
            alltid ska prövas vid hedersbrott, men det krävs också mer personal
            och mer kunskap. Personal som möter unga, såsom lärare och socialsekreterare,
            måste ha kunskapen att se tecken på hedersförtryck och veta hur
            man ska agera. Här behövs ett tydligt barnrättsperspektiv.
          </p>
          <p xml:id="i-6cJSANbgLFTxj73ozBSBGs">
            Det civila samhället gör ett ovärderligt arbete för att stötta
            unga tjejer och killar men också kvinnor och män som är offer
            för hedersförtryck. Vi vill ge mer stöd till förortens feminister
            och organisationer som bekämpar hedersförtryck samtidigt som vi
            säger nej till bidrag till organisationer som motverkar jämställdhet
            och integration. Våra åtgärder för att bekämpa hedersförtrycket
            beskrivs närmare i vår särskilda motion i ämnet.
          </p>
          <p xml:id="i-8BTE8CaJgkT7noKsRNmTA">
            Liberalerna vill att ambitionerna höjs rejält i arbetet mot hedersförtryck.
            Liberalerna vill under en fyraårsperiod öronmärka en halv miljard
            kronor för att bekämpa hedersförtrycket. För detta ändamål avsätter
            Liberalerna på detta utgiftsområde anslag 3:4 125 miljoner kronor
            för år 2019. För att delfinansiera den långsiktiga hederssatsningen
            minskas samtidigt anslag 3:1 med 100 miljoner kronor år 2019.
          </p>
          <head xml:id="i-RnVrJgxaH4wu1pVvQZUU3M" type="h2">
            Bryt segregationen
          </head>
          <p xml:id="i-5VNrZJ9mPqFEZTAy6h4hg5">
            Ett antal bostadsområden i Sverige präglas av socialt och ekonomiskt
            utanförskap. Många nyanlända familjer förpassas till storstädernas
            förorter, där barn växer upp i trångboddhet, utan att se vuxna
            gå till jobbet, där bidragsberoendet är stort, där skolresultaten
            är dåliga. I de mest utsatta områdena utmanas samhällets institutioner
            av parallella strukturer med egen normbildning, ekonomi och rättsskipning.
            Polisen konstaterar att våldsbejakande religiös extremism förekommer
            i vissa av områdena. Allt fler vittnar om kvinnoförtryck, hederskultur
            och starkt fördömande attityder mot bland annat hbtq-personer.
            Organiserad kriminalitet blir en lokal maktfaktor som skaffar
            sig inflytande genom att anspela på sitt våldskapital. Rättssamhället
            har förlorat sin legitimitet och kontroll. Parallellsamhället
            växer sig starkare.
          </p>
          <p xml:id="i-HsuYFjm9UD91mWLesAZJv3">
            De mest utsatta områdena har under årens lopp blivit föremål
            för otaliga kortsiktiga projekt och tillfälliga satsningar. När
            pengarna tagit slut har projekten avvecklats och satsningarna
            har ofta runnit ut i sanden. Det finns en utbredd projekttrötthet
            bland de boende, på goda grunder. Vi vill i stället fokusera på
            att samhällets centrala funktioner fungerar. Det handlar om fler
            poliser på gatorna för att öka tryggheten, en bättre skola som
            ger alla barn möjligheter att klara skolan och en arbetsmarknad
            som öppnas upp för fler så att fler får en egen lön att leva på.
            Samhällets institutioner får inte abdikera.
          </p>
          <head xml:id="i-7UkXygJAynSAVeQjtEvRiV" type="h3">
            Stärk rättssamhället
          </head>
          <p xml:id="i-28oAAj8PfRaG4pZkCNYcJA">
            Tryggheten måste säkras och människors frihet måste försvaras
            även i dessa områden. Liberalerna satsar därför ordentligt på
            fler poliser men vi inser att det tar tid att utbilda poliser.
            Vi vill därför ge statsbidrag till kommunerna för att delfinansiera
            kommunala ordningsvakter – trygghetsvakter – som tillsammans med
            polisen kan bidra till ökat lugn och ökad trygghet. Liberalernas
            kraftiga satsningar för ökad rättstrygghet och frihet för fler
            presenteras närmare under utgiftsområde 4.
          </p>
          <head xml:id="i-9BgsVNZcxHCA8JXExMMiPf" type="h3">
            Motverka skolsegregationen
          </head>
          <p xml:id="i-Gkpza5u74MTicZRgYW4vd4">
            Skolsegregationen måste motverkas. De elever som har sämst förutsättningar
            ska ha mer ekonomiska resurser men också möta de skickligaste
            lärarna. Kommunerna har ett ansvar för att i högre grad fördela
            resurser utifrån socioekonomiska förutsättningar. För att uppmuntra
            lärare och rektorer att söka sig till tjänster i skolor i utsatta
            områden vill Liberalerna göra en satsning på särskilda karriärtjänster
            i utsatta områden. Därtill vill vi satsa på att införa lärarassistenter
            vilket kan bidra till att få fler vuxna i skolan för att bidra
            till ökad studiero och lugn. Ett aktivt skolval ska införas för
            att öka möjligheten för alla att få önskad skola och nyanlända
            elever ska fördelas ut över fler skolor.
          </p>
          <p xml:id="i-Us3Zd68ZGCF2mZpNNgQs5k">
            Skolinspektionen måste få utökade möjligheter att stänga skolor
            som inte ger eleverna den kvalitativa skolundervisning de har
            rätt till eller att huvudmännen inte följer läroplanen till exempel
            om jämställdhet och likabehandling.
          </p>
          <p xml:id="i-6schZyZpF86SHzYy22edqc">
            Vi vill se ett stopp för nya religiösa friskolor. Skolan, som
            ska vara en brygga in i samhället, riskerar i stället att bli
            en enklav som isolerar barnen från resten av samhället och motverka
            jämställdhet och likabehandling av flickor och pojkar. Skolinspektionen
            måste också ges ett särskilt uppdrag att granska existerande skolor
            med religiösa inslag samt friskolor som drivs av ideella föreningar
            och trossamfund.
          </p>
          <head xml:id="i-9qQAJcKNWKnDfC6oxkeMHA" type="h3">
            Prestationsbaserat stöd mot segregation
          </head>
          <p xml:id="i-Ksuu9TA9EnYa2UJJfRCPZu">
            Det behövs färre kortsiktiga projekt och fler strukturer som
            håller över tid. Då kan fler satsningar bli möjliga eftersom investerare
            vet vilka förutsättningar som kommer att gälla under en lång följd
            av år. Därför behövs nya former för att skapa samarbeten mellan
            nyckelaktörer som inkluderar fastighetsbolag. Under utgiftsområde
            18 presenteras närmare förslag om svenska BID (business improvement
            district).
          </p>
          <p xml:id="i-PaCdtKn3pdY1taeocBmrXX">
            Vidare vill Liberalerna se fler kommunala förvaltningar och bolag
            samt statliga myndigheter i olika utsatta områden runt om i landet,
            vilket vi också drev på för under den tid Liberalerna satt i regeringsställning.
            Det skulle bidra till mer närvaro i områdena och kunna bidra till
            stärkt lokalt näringsliv när fler rör sig på gator och torg.
          </p>
          <p xml:id="i-KoesLFDxND1MvARBvFvcuq">
            I regeringsställning drev Liberalerna också ett aktivt arbete
            mot utanförskap i utsatta områden. Bland annat infördes ett prestationsbaserat
            stöd till de kommuner som aktivt arbetade med att höja skolresultaten
            och minska bidragsberoendet och arbetslösheten. Under föregående
            mandatperiod har man i stället återgått till ett system med stort
            bidragsregn över kommuner oavsett prestation vilket inte nödvändigtvis
            ökar incitamenten att förbättra situationen. Därtill har en ny
            myndighet inrättats, Delegationen mot segregation. I stället för
            bidrag utan krav på motprestation samt inrättandet av en ny myndighet
            vill Liberalerna återinföra och permanenta ett prestationsbaserat
            stimulansbidrag till kommuner och stadsdelar som aktivt jobbar
            med att förbättra situationen i områdena. Samtidigt måste understrykas
            att de viktigaste åtgärderna för att bryta segregationen handlar
            om att satsa på samhällets grunduppdrag som polis, skola och jobb.
          </p>
          <p xml:id="i-SY1hvpFDAY5K2auK9wAZD1">
            På detta utgiftsområde anslag 4:1 innebär det att 100 miljoner
            kronor anvisas för år 2019. Samtidigt avvisas regeringens satsning
            om 478 miljoner kronor på anslag 4:1. Därtill avvecklas Delegationen
            mot segregation under 2019, vilket innebär att anslag 4:2 minskas
            med 10 miljoner kronor år 2019 för att därefter avvecklas helt.
          </p>
          <head xml:id="i-BD3uf8kf3XUcM4aowhdjQ4" type="h3">
            Bekämpa diskrimineringen
          </head>
          <p xml:id="i-A61tnpWomx5r27pqQqKquk">
            Alla ska ha samma möjlighet att nå sin fulla potential utan att
            hållas tillbaka av fördomar och diskriminering. Den som drabbas
            av diskriminering ska kunna få hjälp att få upprättelse och det
            ska kosta att diskriminera. År 2009 infördes Sveriges första sammanhållna
            diskrimineringslag. Lagen syftar till att motverka diskriminering
            och främja lika rättigheter och möjligheter oavsett kön, könsöverskridande
            identitet eller uttryck, etnisk tillhörighet, religion eller annan
            trosuppfattning, funktionsnedsättning, sexuell läggning eller
            ålder. Lagen har därefter förtydligats, bestämmelserna om aktiva
            åtgärder har blivit mer enhetliga och skyddet mot åldersdiskriminering
            har utökats. Likaså finns nu möjlighet att pröva bristande tillgänglighet
            som en form av diskriminering på grund av funktionsnedsättning.
            I Liberalernas särskilda hbtq-motion finns fler insatser och mer
            politik för hbtq-personers rättigheter.
          </p>
          <p xml:id="i-YQNRP8co4GvdEcJQWEXRSG">
            Verksamheten hos Diskrimineringsombudsmannen (DO) är central
            i arbetet för ett samhälle som är fritt från diskriminering. I
            det fortsatta arbetet är det därför viktigt att säkerställa att
            DO:s verksamhet bedrivs rättssäkert och effektivt och att fler
            individer som utsätts för diskriminering får möjlighet till upprättelse.
            Det är av vikt att myndigheten utifrån de ärenden som inkommer
            till myndigheten gör analyser om åtgärder och regelförändringar
            som generellt behövs för att komma till rätta med olika former
            av diskriminering.
          </p>
          <p xml:id="i-A9MPLPNrFVrPHgCQXnq2Yh">
            Den nuvarande diskrimineringslagen har snart funnits i tio år.
            Det finns därför skäl att göra en utvärdering för att undersöka
            om lagen är ändamålsenligt utformad eller om det finns skäl att
            göra förändringar för att stärka den enskildes möjligheter att
            hävda sin rätt. En sådan översyn kan också inkludera den nuvarande
            modellen med en statlig diskrimineringsombudsman i kombination
            med statsstödda fristående antidiskrimineringsbyråer. Liberalerna
            anser därmed att en översyn behöver göras innan mer medel tillförs
            de så kallade antidiskrimineringsbyråerna. Diskrimineringslagen
            behöver också ha tydligare regler om att religion inte kan få
            inskränka likabehandling mellan flickor och pojkar, kvinnor och
            män på till exempel arbetsplatser och i skolan. För mer utvecklade
            resonemang om detta hänvisas till Liberalernas integrationsmotion
            Stärk individen och motverka parallellsamhällen.
          </p>
          <p xml:id="i-PzXPcZbfni8v4yXaFxHDtb">
            På detta utgiftsområde för 2019 avvisas därmed 15 miljoner kronor
            på anslag 2:2. I stället vill Liberalerna prioritera arbetet för
            de nationella minoriteterna samt för romsk inkludering, vilket
            presenteras närmare under utgiftsområde 1.
          </p>
          <head xml:id="i-45uYzwTu7g43PjBTD2Pdvw" type="h2">
            Jämställdhet
          </head>
          <p xml:id="i-82Q8QV6B7mqAobejjXPSpu">
            Det liberala jämställdhetsuppdraget tar sikte på kvinnors och
            mäns lika rätt till frihet, ansvar och makt. Det handlar om att
            frigöra individen genom att bekämpa den bristande jämställdheten
            och de värderingar som ligger bakom. Sverige är inte ett jämställt
            land. Patriarkala maktstrukturer begränsar individens frihet och
            möjlighet att delta fullt ut i samhället. Insikten om denna ofrihet
            drabbar särskilt kvinnor, och att dessa maktstrukturer måste brytas
            gör Liberalerna till ett feministiskt parti.
          </p>
          <p xml:id="i-P96YEX6nbgczetb4DbWUai">
            Mäns våld mot kvinnor är det mest extrema uttrycket för kvinnors
            utsatthet och har sin grund i ojämställdheten. Kvinnor löper långt
            större risk att råka ut för grovt våld i det egna hemmet än män.
          </p>
          <p xml:id="i-6f59m6xtnmA2kDT7xsJnUx">
            Den ekonomiska ojämställdheten finns fortfarande kvar. Det skiljer
            cirka 3 miljoner kronor i livsinkomst mellan en genomsnittlig
            man och en genomsnittlig kvinna. Kvinnor tar ut tre gånger fler
            föräldradagar än män, och traditionellt kvinnliga yrken präglas
            av lägre löner än traditionellt manliga yrken. Liberalerna utgår
            från sådana fakta, ser hur individer drabbas, erkänner strukturerna
            bakom och arbetar för förändring. Det är detta som är liberal
            feminism.
          </p>
          <p xml:id="i-J5BwcXiE2ZUGPYk3P87D7">
            Att bekämpa hedersrelaterat våld och förtryck är centralt och
            är en av de viktigaste jämställdhetsfrågorna i dag. Liberalernas
            långsiktiga satsning presenteras tidigare under detta utgiftsområde
            under rubriken ”Integration med fokus på jämställdhet och arbete
            mot hedersförtryck”.
          </p>
          <head xml:id="i-Q2w6JjKvGiwg15C7uEEjNg" type="h3">
            Mäns våld mot kvinnor
          </head>
          <p xml:id="i-32qnhoZUzpppyGheDNmbP9">
            Mäns våld mot kvinnor är det mest extrema uttrycket för kvinnors
            utsatthet och har sin grund i ojämställdheten. Sverige ska vara
            en rättsstat för alla, oavsett kön, etnicitet och sexuell läggning.
            Därför är det viktigt att angripa de attityder och idéer som finns
            i samhället och stärka de förebyggande insatserna. För närmare
            beskrivning av konkreta förslag hänvisas till Liberalernas särskilda
            motion i ämnet. För att ytterligare stärka det jämställdhetspolitiska
            arbetet inklusive mot mäns våld mot kvinnor behövs mer resurser
            bland annat till skyddade boenden. På detta utgiftsområde och
            för 2019 innebär det att 50 miljoner kronor tillförs anslag 3:1.
          </p>
          <head xml:id="i-J1MMEWr9aMsAHqZF2oxpYc" type="h3">
            Ekonomisk ojämställdhet
          </head>
          <p xml:id="i-M3GnDcnZNGmDQLSdnWquNR">
            Ekonomisk ojämställdhet bidrar till fortsatt ojämställdhet på
            andra arenor, och ojämställdhet på andra arenor bidrar till fortsatt
            ekonomisk ojämställdhet. Liberalernas jämställdhetspolitik syftar
            till att bryta detta mönster. Vår utgångspunkt är att jämställdhet
            inte kommer av sig självt utan kräver att aktörer agerar. Jämställdhet
            uppnås där ordinarie beslut fattas, resurser fördelas och normer
            skapas. Ett jämställdhetsperspektiv ska integreras i alla relevanta
            offentliga beslut. I vår särskilda jämställdhetsmotion finns en
            närmare presentation av vår sammanhållna jämställdhetspolitik.
          </p>
          <p xml:id="i-2tbjNpRvkTZukV5AkVTuiw">
            Liberalerna vill fortsätta arbeta för att sluta inkomstgapet
            mellan kvinnor och män. Bland de tjugo mest välavlönade yrkena
            är sjutton dominerade av män. Det behövs en politik som bryter
            den horisontella och vertikala segregationen på svensk arbetsmarknad.
            Det handlar också om villkoren när kvinnor arbetar. En del i detta
            arbete är Liberalernas satsning på karriärlöner för skickliga
            lärare, som höjer lönenivån i Sveriges största kvinnliga akademikeryrke.
            Liberalerna vill fortsätta verka för högre löner inom kvalificerade
            kvinnodominerade yrken i offentlig sektor. Därför har Liberalerna
            presenterat finansierade förslag på att införa karriärtjänster
            för specialistsjuksköterskor. Nämnda satsningar presenteras närmare
            under utgiftsområde 16 och 9.
          </p>
          <p xml:id="i-86EMUGRvbrBxoBp8jvebPo">
            Det offentliga har ett ansvar för att verka för jämställd tillgång
            till makt och ska särskilt visa vägen genom jämställd karriärutveckling
            och rekrytering till myndigheter och offentligt ägda bolag. Att
            öka kvinnors företagande är ytterligare en prioritet. Mångfald
            inom välfärdssektorn är en viktig jämställdhetsfråga och det är
            olyckligt att Socialdemokraterna och Miljöpartiet tillsammans
            med Vänsterpartiet kraftigt vill försämra möjligheterna att bedriva
            företag inom välfärdssektorn.
          </p>
          <head xml:id="i-Qd9f7b3EUJh9D2Hzu5itFD" type="h3">
            Jämnare uttag av föräldraledighet
          </head>
          <p xml:id="i-XrAvUWSoZnvemhs5XpxU38">
            Sveriges föräldraförsäkring har rankats som en av världens främsta.
            Den är generös i både längd och ersättningsgrad och den skapar
            reella möjligheter att kombinera föräldraskap med arbete. Samtidigt
            bidrar det fortsatt ojämställda uttaget till att konservera en
            könssegregerad arbetsmarknad. Liberalerna vill ha en ny föräldraförsäkringsmodell
            vilken närmare beskrivs i vår kommittémotion i ämnet, och eftersom
            ett färdigt lagförslag måste utredas påverkas inte denna budgetmotion.
          </p>
          <p xml:id="i-CQGGJbSvQcgxP4bMqVUutU">
            Anslagsförslag 2019 för utgiftsområde 13 Jämställdhet och nyanlända
            invandrares etablering
          </p>
          <p xml:id="i-MdNkbezaGYJt7MSDU7xBB4">
            Tusental kronor
          </p>
          <table xml:id="i-T9mH5V5c4HeeUJrZZPcMQg">
            <row xml:id="i-Rqg9Cub34zQDiN5WGMHJKA" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (L)
              </cell>
            </row>
            <row xml:id="i-FQKAg9CAVqpy4V3UUzdqQK">
              <cell>
                1:1
              </cell>
              <cell>
                Etableringsåtgärder
              </cell>
              <cell>
                238 430
              </cell>
              <cell>
                145 000
              </cell>
            </row>
            <row xml:id="i-7zhRQqZHfU38bkh43jyL2d">
              <cell>
                1:2
              </cell>
              <cell>
                Kommunersättningar vid flyktingmottagande
              </cell>
              <cell>
                13 196 275
              </cell>
              <cell>
                100 000
              </cell>
            </row>
            <row xml:id="i-JgC2iRJsW2ZP21UNas2S6f">
              <cell>
                1:3
              </cell>
              <cell>
                Etableringsersättning till vissa nyanlända invandrare
              </cell>
              <cell>
                3 707 530
              </cell>
              <cell>
                –199 000
              </cell>
            </row>
            <row xml:id="i-2Byg9DuyZhxm2a8BhjKmNR">
              <cell>
                1:4
              </cell>
              <cell>
                Hemutrustningslån
              </cell>
              <cell>
                202 863
              </cell>
            </row>
            <row xml:id="i-AFtgc6oXLb9pnA81CSgjP1">
              <cell>
                2:1
              </cell>
              <cell>
                Diskrimineringsombudsmannen
              </cell>
              <cell>
                124 984
              </cell>
              <cell>
                0
              </cell>
            </row>
            <row xml:id="i-Q5GGTAaBZNerMft3jjcLGe">
              <cell>
                2:2
              </cell>
              <cell>
                Åtgärder mot diskriminering och rasism m.m.
              </cell>
              <cell>
                72 919
              </cell>
              <cell>
                –15 000
              </cell>
            </row>
            <row xml:id="i-Mta46YFUJ25Soc21Q7CqsG">
              <cell>
                3:1
              </cell>
              <cell>
                Särskilda jämställdhetsåtgärder
              </cell>
              <cell>
                334 039
              </cell>
              <cell>
                –50 000
              </cell>
            </row>
            <row xml:id="i-XWbjJ9gHkbTzPe4RGDwPWv">
              <cell>
                3:2
              </cell>
              <cell>
                Jämställdhetsmyndigheten
              </cell>
              <cell>
                81 085
              </cell>
              <cell>
                0
              </cell>
            </row>
            <row xml:id="i-G6HdDJ8Pizb7mHD92HqEMR">
              <cell>
                3:3
              </cell>
              <cell>
                Bidrag för kvinnors organisering
              </cell>
              <cell>
                28 163
              </cell>
            </row>
            <row xml:id="i-T156idkwYM9BSCRiwvpU6e">
              <cell>
                4:1
              </cell>
              <cell>
                Åtgärder mot segregation
              </cell>
              <cell>
                478 000
              </cell>
              <cell>
                –378 000
              </cell>
            </row>
            <row xml:id="i-SxqKUoRaiTbFBypGDx9VEA">
              <cell>
                4:2
              </cell>
              <cell>
                Delegationen mot segregation
              </cell>
              <cell>
                22 195
              </cell>
              <cell>
                –10 000
              </cell>
            </row>
            <row xml:id="i-96WzTyKrjGWrq5FBaFCSTE">
              <cell>
                Nya anslag
              </cell>
            </row>
            <row xml:id="i-8RvquUpWYiSMhF9pfVgKwS">
              <cell>
                1:5
              </cell>
              <cell>
                System för språk- och samhällstest medborgarskap
              </cell>
              <cell>
                25 000
              </cell>
            </row>
            <row xml:id="i-SU8J3t7MaDaDQveSRePQUA">
              <cell>
                3:4
              </cell>
              <cell>
                Insatser mot hedersrelaterat våld och förtryck
              </cell>
              <cell>
                125 000
              </cell>
            </row>
            <row xml:id="i-6gfVbJk8vL28BhYcbMZQsR">
              <cell>
                Summa
              </cell>
              <cell>
                18 486 483
              </cell>
              <cell>
                –257 000
              </cell>
            </row>
            <row xml:id="i-UiU5Bu5MoGWn95tMiqbnbE">
              <cell>
                Specificering av anslagsförändringar
              </cell>
            </row>
            <row xml:id="i-8zGTZjeWCaDXNDXBmVpD8F">
              <cell>
                1:1
              </cell>
              <cell>
                Etableringsåtgärder
              </cell>
              <cell>
                100 000
              </cell>
            </row>
            <row xml:id="i-DwJb59XiknxzAxqw3QXwxr">
              <cell>
                1:1
              </cell>
              <cell>
                Etableringsåtgärder
              </cell>
              <cell>
                25 000
              </cell>
            </row>
            <row xml:id="i-TrMSXzeVpYG2eur7uGydgt">
              <cell>
                1:1
              </cell>
              <cell>
                Etableringsåtgärder
              </cell>
              <cell>
                20 000
              </cell>
            </row>
            <row xml:id="i-GqtenY4Gyre2oUNeEewVNu">
              <cell>
                1:2
              </cell>
              <cell>
                Kommunersättningar vid flyktingmottagande
              </cell>
              <cell>
                100 000
              </cell>
            </row>
            <row xml:id="i-UCtBe26dkUaf9ikiAcANoW">
              <cell>
                1:2
              </cell>
              <cell>
                Kommunersättningar vid flyktingmottagande
              </cell>
              <cell>
                0
              </cell>
            </row>
            <row xml:id="i-8wbbPWZojp9WAKfr9oAcjA">
              <cell>
                1:3
              </cell>
              <cell>
                Etableringsersättning till vissa nyanlända invandrare
              </cell>
              <cell>
                –178 000
              </cell>
            </row>
            <row xml:id="i-N5dypvd9ELE94KF9z1PyqZ">
              <cell>
                1:3
              </cell>
              <cell>
                Etableringsersättning till vissa nyanlända invandrare
              </cell>
              <cell>
                –21 000
              </cell>
            </row>
            <row xml:id="i-UHdztyo8wJuzTRvCdfNAW">
              <cell>
                1:5
              </cell>
              <cell>
                System för språk- och samhällstest medborgarskap
              </cell>
              <cell>
                25 000
              </cell>
            </row>
            <row xml:id="i-6MS4k3Xm1RC7YZMSSHFXp9">
              <cell>
                2:1
              </cell>
              <cell>
                Diskrimineringsombudsmannen
              </cell>
              <cell>
                0
              </cell>
            </row>
            <row xml:id="i-Fh1wArx7ddEqSmAEtWURH4">
              <cell>
                2:2
              </cell>
              <cell>
                Åtgärder mot diskriminering och rasism m.m.
              </cell>
              <cell>
                –15 000
              </cell>
            </row>
            <row xml:id="i-YGVLYP1e13DMyZVbK9vWzA">
              <cell>
                3:1
              </cell>
              <cell>
                Särskilda jämställdhetsåtgärder
              </cell>
              <cell>
                50 000
              </cell>
            </row>
            <row xml:id="i-4GjCEXmFcAvJ5tfBDzCK3r">
              <cell>
                3:1
              </cell>
              <cell>
                Särskilda jämställdhetsåtgärder
              </cell>
              <cell>
                –100 000
              </cell>
            </row>
            <row xml:id="i-WpsUP1p6Le9W7rq9HNUBQL">
              <cell>
                3:2
              </cell>
              <cell>
                Jämställdhetsmyndigheten
              </cell>
              <cell>
                0
              </cell>
            </row>
            <row xml:id="i-91CCEetGwsb4Rwhni2Y14Z">
              <cell>
                3:4
              </cell>
              <cell>
                Insatser mot hedersrelaterat våld och förtryck
              </cell>
              <cell>
                125 000
              </cell>
            </row>
            <row xml:id="i-RyxRDu2nzK5yHf75Ki7Uzn">
              <cell>
                4:1
              </cell>
              <cell>
                Åtgärder mot segregation
              </cell>
              <cell>
                100 000
              </cell>
            </row>
            <row xml:id="i-KhUY9nSoTw3etQPvu8BNux">
              <cell>
                4:1
              </cell>
              <cell>
                Åtgärder mot segregation
              </cell>
              <cell>
                –478 000
              </cell>
            </row>
            <row xml:id="i-KW38E9oxuDxzPpCLqa7nn9">
              <cell>
                4:2
              </cell>
              <cell>
                Delegationen mot segregation
              </cell>
              <cell>
                –10 000
              </cell>
            </row>
            <row xml:id="i-2DmPEge58b2uCvJ6NHTw9w"/>
          </table>
        </div>
        <div xml:id="i-JJrw9c2eMD4fpziCdwskyZ" type="signatureBlock">
          <list xml:id="i-Kome8nGLJCzh5qqadi8Nmt">
            <item xml:id="i-Qi3A4RrUdS9Z5X1BY5uWGx" who="i-UJJVMVCt6SsjV39Hi1tTYi" type="signature">
              Gulan Avci (L)
            </item>
            <item xml:id="i-33PfHxLu2z53KXunfFFbkq" who="i-Af4Qh6NyHu5cGbpwa97J5Y" type="signature">
              Maria Nilsson (L)
            </item>
            <item xml:id="i-CZmCkFWEinFJpu3L9qvnny" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-2QRSdMCBxmWx9HweUiF7vU" who="i-S7wLw9aynA5vbRCsqxxL3N" type="signature">
              Tina Acketoft (L)
            </item>
            <item xml:id="i-DMGYFC5eBJy2JcLEazUyzd" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (L)
            </item>
            <item xml:id="i-93Y7FTBYc85dKPVZZ3EYdX" who="i-HzxR5drvvumXGW3Fi7DiXX" type="signature">
              Lina Nordquist (L)
            </item>
            <item xml:id="i-NRuHtPysCTg6RJ49QUxdGU" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-Q8uPoM2zdhqBSMkPtQdkg" who="i-BUYvEhrSc9gnHcd6iS4eDJ" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
