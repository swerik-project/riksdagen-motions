<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00427">
  <teiHeader>
    <fileDesc>
      <titleStmt>
        <title>Neuropsykiatriska funktionsnedsättningar</title>
        <author corresp="i-QYUn9LH1BFyUaLeMaR5S5h i-9BhJo8qQot8sFJg6YMJxQP">av Otto von Arnold och Irene Oskarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Neuropsykiatriska funktionsnedsättningar</title>
          <idno type="rdwebb">GY02So427</idno>
          <rs type="number">So427</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So427/text</ref>
          <ref type="dokument_url_html">http://data.riksdagen.se/dokument/GY02So427</ref>
          <ref type="dokumentstatus_url_xml">http://data.riksdagen.se/dokumentstatus/GY02So427</ref>
          <ref type="doc">http://data.riksdagen.se/fil/C051EDA8-403C-424F-90EE-072537343E05</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QYUn9LH1BFyUaLeMaR5S5h</idno>
            <name>Otto von Arnold</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-9BhJo8qQot8sFJg6YMJxQP</idno>
            <name>Irene Oskarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Pu4VB27GtLMZqy2pGvzQAc" type="signed"/>
        <correspContext corresp="i-Pu4VB27GtLMZqy2pGvzQAc">
          <note type="signatory" corresp="i-QYUn9LH1BFyUaLeMaR5S5h"/>
          <note type="signatory" corresp="i-9BhJo8qQot8sFJg6YMJxQP"/>
        </correspContext>
        <correspAction xml:id="i-UcMfogX4HdkYEaBuVkvASc" type="numbering">
          <date when="2010-10-28"/>
        </correspAction>
        <correspAction xml:id="i-8HfAUd8GQN5Kxt4gTSYxdr" type="submission">
          <date when="2010-10-26"/>
        </correspAction>
        <correspAction xml:id="i-FNXb1JLtyxuqYVx776AeZK" type="transfer">
          <date when="2010-10-26"/>
        </correspAction>
        <correspAction xml:id="i-B5nNwVBhergEXwdN16uooz" type="assigned"/>
        <correspContext corresp="i-B5nNwVBhergEXwdN16uooz">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Y46KNAi5CwAFVxFXWs6uEf" type="motBody">
        <div xml:id="i-6XqkBVVSWMfprJyY6biPzx" type="motProposal" subtype="förslag">
          <head xml:id="i-6XiZVxpHTqFBVtdQEmMQTX">
            Förslag till riksdagsbeslut
          </head>
          <p xml:id="i-1fQ9kE6tryQVK9Yn7DWXv">
            Riksdagen tillkännager för regeringen som sin mening vad som
            anförs i motionen om att utredningar av neuropsykiatriska funktionshinder
            tydligt ska omfattas av vårdgarantin.
          </p>
        </div>
        <div xml:id="i-Q7wT1SeBMGyjNzUEokzWS" type="motContent">
          <head xml:id="i-DgaNsVVaN7PeYx9BqnaWMR" type="h1">
            Motivering
          </head>
          <p xml:id="i-QY52zE4gYUmJE1mXuvBrEJ">
            I vårt samhälle finns många som lever med neuropsykiatriska funktionsnedsättningar
            såsom adhd, damp, Tourettes syndrom, autism, tvångssyndrom, dyslexi
            samt Aspergers syndrom. Detta är funktionsnedsättningar som ofta
            ger sig till känna under barndomen och påverkar individens vardag
            i betydande grad. Gemensamma drag är inlärningsproblem och svårigheter
            i det sociala samspelet, men det råder stora variationer när det
            gäller graden av funktionsnedsättning och hur den kommer till
            uttryck.
          </p>
          <p xml:id="i-SqGC21us4MmPXvqCwjQcAs">
            Regeringen har påbörjat viktiga reformer inom psykiatrin, en
            inriktning som även fortsätter under kommande år. Utredning av
            såväl barn som vuxna med dessa funktionsnedsättningar är dock
            ett eftersatt område. Från att den första kontakten med vården
            tas till dess en neuropsykiatrisk utredning (NPF-utredning) äger
            rum kan det ta mycket lång tid. Köerna räknas i regel inte i veckor
            utan i månader eller, i värsta fall, år. Enligt Riksförbundet
            Attention, en intresseorganisation för människor med neuropsykiatriska
            funktionsnedsättningar, varierar väntetiden för en utredning mellan
            tre veckor och 2,5 år. Alla människor har dock rätt till en värdig,
            högkvalitativ vård oavsett bostadsort. NPF-utredningar borde därför
            omfattas av vårdgarantin. Därigenom skulle vi säkerställa alla
            människors rätt till en god vård inom rimlig tid av personal med
            neuropsykiatrisk specialkompetens. När utredningen sedan är klar
            bör den följas av behandling, råd och stödinsatser för att stödja
            individen i vardagen.
          </p>
          <p xml:id="i-99jxgXNbRzfFcE8Tjkd3ie">
            För att hindra att köerna till neuropsykiatrisk utredning växer
            har några landsting under vissa perioder satt en högsta åldersgräns
            för när man får ställa sig i kö till en sådan utredning. Sådana
            gränser har prövats bland annat i Västra Götaland, där man under
            perioder förvägrat personer över 35 år att ställa sig i kö för
            en NPF-utredning. Detta är mycket diskriminerande då alla människor
            måste ha rätt till utredning och det bör därför inte vara tillåtet
            att vägra utredning.
          </p>
          <p xml:id="i-Xu85XDaxr5FiVc59oGgZpQ">
            Oro hos föräldrar eller andra i omgivningen för att ett barn
            inte utvecklas som förväntat eller har problem med inlärning,
            beteende eller anpassning är det som oftast initierar en utredning.
            En fullständig utredning görs av specialistläkare och psykolog
            med särskild kompetens. Om det finns särskilda frågor som rör
            motorik eller språk kan sjukgymnast, arbetsterapeut, logoped eller
            specialpedagog behövas vid utredningen. Det är viktigt att utredningen
            görs med ett brett synsätt, att man går igenom hur barnet fungerar
            på olika områden. Information ska inhämtas från såväl föräldrar
            som barnets lärare eller förskollärare. All erfarenhet visar att
            en tidig upptäckt som ger möjlighet till tidiga insatser är oerhört
            betydelsefullt för utvecklingen längre fram. Därför är det också
            av stor vikt att det finns kunskaper om neuropsykiatriska funktionsnedsättningar
            inom barnavårdscentral, förskola, skola, habilitering, socialtjänst
            och andra berörda instanser i varje kommun.
          </p>
          <p xml:id="i-4aTbriqbVpkhuzdcKc321a">
            Vid övergångarna från barn- och ungdomspsykiatrin till vuxenpsykiatrin
            och barnhabiliteringen till vuxenhabiliteringen är det av största
            vikt att förändringen sker på ett smidigt sätt. Samverkan mellan
            de olika instanserna måste vara effektiv så att unga människor
            inte riskerar att bli utan vårdkontakt.
          </p>
          <p xml:id="i-RAPivsvX2QtuFWEnUNwACL">
            Principerna för utredning av vuxna är desamma som för barn, vilket
            innebär att läkare och psykolog med neuropsykiatrisk eller neuropsykologisk
            kompetens utreder. Ibland behöver utredningen kompletteras med
            motoriska eller språkliga bedömningar. Problematiken för dem med
            neuropsykiatriska funktionsnedsättningar är ofta komplex och kombinerad
            med olika pålagringar såsom missbruk, ätstörningar, ångesttillstånd,
            fobier, depressioner, tvångssyndrom eller bipolär sjukdom. Då
            ingen yrkeskategori kan behandla eller bemöta dessa problem på
            egen hand är tillgång till brett sammansatta team nödvändig. Det
            är av största vikt att dessa aktörer har en god samverkan så att
            inte den enskilde hamnar mellan stolarna eller drabbas av ett
            svåröverskådligt system.
          </p>
          <p xml:id="i-Cytwb41uQ9GwWez3ao3GR6">
            Kunskapen om symptombilden hos vuxna med neuropsykiatriska funktionsnedsättningar
            inom vuxenvården måste öka. Det är viktigt att anställda hos Försäkringskassan,
            Arbetsförmedlingen, försäkringsläkare, sociala myndigheter, vuxenpsykiatrin
            och vårdcentraler har den kunskap och förståelse som krävs för
            att bemöta individer med neuropsykiatriska funktionsnedsättningar
            på ett bra sätt.
          </p>
        </div>
        <div xml:id="i-5dJnazBG9ttT2jAucB21N5" type="signatureBlock">
          <list xml:id="i-LYygGZ7XuRf9LxUZCwHANs">
            <item xml:id="i-DDpEJLDeKb3hTPxTJnunGQ" who="i-QYUn9LH1BFyUaLeMaR5S5h" type="signature">
              Otto von Arnold (KD)
            </item>
            <item xml:id="i-Wx38kRy5JokLeFAfXLBvdv" who="i-9BhJo8qQot8sFJg6YMJxQP" type="signature">
              Irene Oskarsson (KD)
            </item>
          </list>
        </div>
      </div>
    </body>
  </text>
</TEI>
