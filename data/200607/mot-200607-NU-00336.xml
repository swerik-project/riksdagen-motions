<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00336">
  <teiHeader>
    <fileDesc>
      <titleStmt>
        <title>Organisation av strukturfondsverksamheten 2007–2013</title>
        <author corresp="i-BoRLrCqi4prCw3N11EyJPF">av Solveig Hellquist (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Organisation av strukturfondsverksamheten 2007–2013</title>
          <idno type="rdwebb">GU02N336</idno>
          <rs type="number">N336</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N336/text</ref>
          <ref type="dokument_url_html">http://data.riksdagen.se/dokument/GU02N336</ref>
          <ref type="dokumentstatus_url_xml">http://data.riksdagen.se/dokumentstatus/GU02N336</ref>
          <ref type="doc">http://data.riksdagen.se/fil/85D6CED0-B977-4F13-8FEA-A49EB6E9C7A6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BoRLrCqi4prCw3N11EyJPF</idno>
            <name>Solveig Hellquist</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VqxEtKW16AqThka2PFW9ZT" type="signed"/>
        <correspContext corresp="i-VqxEtKW16AqThka2PFW9ZT">
          <note type="signatory" corresp="i-BoRLrCqi4prCw3N11EyJPF"/>
        </correspContext>
        <correspAction type="referral" xml:id="i-QuoFYozSss3aUvyXnw843z">
          <date when="2006-11-07"/>
        </correspAction>
        <correspAction type="dismissal" xml:id="i-U3ZDsfrZnk12qvcbJVNdnv">
          <date when="2006-11-07"/>
        </correspAction>
        <correspAction type="numbering" xml:id="i-KdsB9aTqJWVG9nr5gWQ7Hf">
          <date when="2006-11-02"/>
        </correspAction>
        <correspAction type="submission" xml:id="i-XHrV1CbFeyykGwmaybmjs5">
          <date when="2006-10-31"/>
        </correspAction>
        <correspAction type="transfer" xml:id="i-XQKYRFsrQFhFmJ1scfxeGx">
          <date when="2006-10-31"/>
        </correspAction>
        <correspAction type="assigned" xml:id="i-PaqXHphiHJTCkX5gp8cLgc"/>
        <correspContext corresp="i-PaqXHphiHJTCkX5gp8cLgc">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-69YY47QTVUjRLWhyNxNZsA">
            Förslag till riksdagsbeslut
          </head>
          <p xml:id="i-8UJyK3Pidt1x6BC7t4U6Eg">
            Riksdagen tillkännager för regeringen som sin mening vad i motionen
            anförs om att bibehålla den nuvarande decentraliserade organisationen
            av strukturfondsverksamheten.
          </p>
        </div>
        <div type="motContent">
          <head type="h1" xml:id="i-4KAKRKXaEZJcwjpuqSVmQ2">
            Organisation av strukturfondsverksamheten 20072013
          </head>
          <head type="h1" xml:id="i-PuT2fUaKy4qszPLNuj9qUo">
            Bakgrund
          </head>
          <p xml:id="i-DCPn18FVpWrUAMoiUEAx8S">
            Den ekonomiska grunden för EU:s sammanhållningspolitik för perioden
            20072013 lades i december 2005 i och med att unionen fastställde
            sin långtidsbudget. Efter beredning i Regeringskansliet beslutade
            den dåvarande regeringen den 29 juni 2006 bland annat om förändrad
            organisation för strukturfondsverksamheten i Sverige för perioden
            20072013. Vidare beslutades om en nationell strategi för regional
            konkurrenskraft och sysselsättning 20072013 1 . Vid mitten av
            oktober 2007 hade 22 av EU:s 27 medlemsländer lämnat in den nationella
            strategin, dock ännu inte Sverige. Strategin är således ännu inte
            fastställd.
          </p>
          <p xml:id="i-NGH7MQbSZ84eTD48qiab7p">
            Som underlag för regeringsbeslutet av den 29 juni har bland annat
            funnits Organisationsutredningens för regional tillväxt två betänkanden,
            dels delbetänkandet Stärkt konkurrenskraft och sysselsättning
            i en ny geografi en samlad förvaltning med politisk styrning (SOU
            2005:93), dels slutbetänkandet Stärkt konkurrenskraft och sysselsättning
            (SOU 2006:3). Utredningen föreslog flera långtgående förändringar
            för den svenska strukturfondsverksamheten.
          </p>
          <p xml:id="i-WG9KKxYoHC397gGtuDgLdf">
            Utredningen är i en mängd avseenden kritisk till den nuvarande
            strukturfondsverksamheten i Sverige. Exempelvis hävdas att problematik
            med att ett län omfattas av två strukturfondsmål (mål 1 och mål
            2) beror på brister hos sekretariat och förvaltningsmyndigheter,
            när i stället de avgörande besluten om med denna uppdelning i
            två olika mål har fattats av regeringen och EU-kommissionen. Vidare
            hävdas att lärandet är svagt. Utan närmare analys sägs att den
            kommunala nivån är överlägsen. I utredningen redovisas flera förhållanden
            som avser den tidigare perioden 19951999, exempelvis en utvärdering
            som utgår från förhållanden och uppnådda resultat år 1999. Sistnämnda
            är särskilt anmärkningsvärt, eftersom det vid denna tidpunkt var
            en annan organisation som hade det samlade ansvaret för verksamheten,
            nämligen Verket för näringslivsutveckling, Nutek. Nutek var då
            förvaltningsmyndighet och utbetalande myndighet för regionala
            utvecklingsfonden. Under den nuvarande perioden påstås beslut
            fattas kompensatoriskt, något som dock är helt okänt för strukturfondsdelegationerna
            (beslutsgrupperna), där i stället ingående diskussioner om prioriteringar
            mellan projekt ofta förs. Utan att gå in på ett stort antal detaljer
            skall konstateras att utredningen i praktiken knappast har funnit
            några som helst förtjänster i hur verksamheten har genomförts
            under snart avslutad period 20002006. Samtidigt skall konstateras
            att utredningens många kritiska påståenden sällan är motiverade.
            I sin tur torde utredningen ha bidragit till det nämnda regeringsbeslutet
            av den 29 juni 2006.
          </p>
          <head type="h1" xml:id="i-8cKyMSWRvtcxTeCU1guxKc">
            Strukturfondsverksamheten i Sverige under nuvarande period
          </head>
          <p xml:id="i-8bTn3T8tLw5zWd36aeGUfx">
            Under nuvarande period är strukturfondsverksamheten mål 1 och
            mål 2 decentraliserad till förvaltningsmyndigheter och utbetalande
            myndigheter, vilka har det samlade ansvaret för verksamheten.
            Förvaltningsmyndigheter och utbetalande myndigheter är samlokaliserade
            och utgör avdelningar eller funktioner hos länsstyrelser. Vidare
            finns beredningssekretariat hos kommunala samverkansorgan, regionförbund
            eller länsstyrelser (länsorgan). Genom gemensamma beredningar
            hos respektive förvaltningsmyndighet uppnås enhetliga bedömningar
            av aktuella ansökningars kvalitet och lagenlighet. Beslut om stöd
            fattas av en strukturfondsdelegation med representanter för kommuner,
            landsting och statliga organ i den region som omfattas av respektive
            program.
          </p>
          <p xml:id="i-2yJPGxHcBW6bYvA7PWsyor">
            Det är en allmänt utbredd uppfattning bland projektägare att
            nuvarande organisation av verksamheten fungerar avsevärt bättre
            än under föregående period. I vad mån detta beror på att man i
            Sverige ytterligare har utvecklat kunskap om och erfarenhet av
            verksamheten sedan förra perioden, skall naturligtvis inte uteslutas.
            Men vad som från projektägare har framhållits som ett viktigt
            förhållande är närheten till sekretariat och förvaltningsmyndigheter.
            Även bland handläggande personal är bedömningen att verksamheten
            är väsentligt klarare och mer överskådlig än under den tidigare
            perioden.
          </p>
          <p xml:id="i-563gu6TTLi6hLBhjnRxiVe">
            Dessa bedömningar kan självfallet betraktas som subjektiva uppfattningar
            av dem som är närmast berörda. Emellertid är det här av oavvisligt
            intresse att även redovisa de bedömningar som EU-kommissionen,
            som är det högsta organet för genomförandet av sammanhållningspolitiken,
            gör. Närmast ansvarig på det regionalpolitiska generaldirektoratet
            (DG Regio) för sammanhållningspolitiken i Sverige har i samband
            med ett besök i norra Sverige i början av september 2006 uttalat
            att man i kommissionen har funnit det mycket anmärkningsvärt att
            Sverige frångår den nu rådande organisationen. Som motiv för ståndpunkten
            angavs dels att verksamheten i dag genomförs på ett utmärkt sätt,
            dels att den nya organisationen är centraliserad i strid med EU:s
            grundläggande riktlinje att berörd region skall ha det odelade
            ansvaret för strukturfondsverksamheten.
          </p>
          <p xml:id="i-77aCVQXmdvTGvbSbpLnuzQ">
            I samband med en redovisning av strukturfondspolitiken allmänt
            och hur verksamheten bedrivs i Sverige har i det senare avseendet
            redovisats (oktober 2006) bland annat följande bedömningar från
            DG Regios företrädare avseende nuvarande period:
          </p>
          <p xml:id="i-92tMYiKDbhpjaKP7HQr7he">
            Sverige har under den snart avslutade perioden redovisat mycket
            bra utvecklingsprogram, kanske bäst i klassen.
          </p>
          <p xml:id="i-4vRcP7iTHxNiayPMzbMTzF">
            Administrationen fungerar utmärkt och har på likartat sätt som
            programmen lagt grunden för ett genomförande präglat av kvalitet.
            Man har i Sverige satsat på många viktiga projekt, och uppnått
            avsevärda resultat. Stora delar av verksamheten har präglats av
            nytänkande. Sverige kan hållas fram som ett gott exempel bland
            alla andra medlemsländer. Sveriges genomförande av strukturfondsverksamheten
            har uppmärksammats på ledande nivå, vilket har föranlett generaldirektören
            för DG Regio att särskilt studera arrangemang med svenskt deltagande
            i Bryssel rörande strukturfonderna.
          </p>
          <p xml:id="i-GjYp7572f4TGJvi9zK36aq">
            Till seminarier som planeras under våren kommer DG Regio att
            aktivt arbeta för att deltagare från Sverige medverkar, i syfte
            att för den övriga unionen redovisa exempel på Best Practise.
            Svensk strukturfondsverksamhet bedöms kunna vara ett föredöme
            för anda medlemsländer.
          </p>
          <p xml:id="i-JiDkvLNm5NTWuMss2xFbRQ">
            I andra sammanhang har EU uppmärksammat genomförandet av sammanhållningspolitiken
            i Sverige under denna period. I flera övervakningskommittéer har
            företrädare för de berörda generaldirektoraten regionalpolitik,
            socialapolitik och jordbruk i samband med de halvårsvis återkommande
            sammanträdena framhållit att strukturfondspolitiken nu genomförs
            på ett utmärkt sätt. I dessa övervakningskommittéer har likaså
            redovisats att nuvarande periods verksamhet fullgörs väsentligt
            effektivare än den föregående periodens.
          </p>
          <p xml:id="i-3aq8SgmVKESTC735s1mXMg">
            Den halvtidsutvärdering som har genomförts konstaterar bland
            annat att verksamheten präglas av kvalitet och dynamik.
          </p>
          <p xml:id="i-32t9aqjx6jEZS67h1aaoqA">
            En sålunda samstämmig bild kommer fram: Det sätt på vilket Sverige
            under denna period, 20002006, administrerar strukturfonderna och
            genomför programmen kännetecknas av kvalitet och effektivitet
            och utgör uppenbar anledning att fortsätta med nuvarande organisation
            av verksamheten. Speciell vikt bör läggas vid de bedömningar som
            centrala EU-organ gör, eftersom dessa har överblick över den totala
            sammanhållningspolitiken inom unionen.
          </p>
          <p xml:id="i-Q72yY2Mw1BABz1pfL1qKPV">
            Det är också ägnat att väcka viss förvåning hur skilda bedömningarna
            är hos å ena sidan Organisationsutredningen för regional tillväxt
            och å den andra hos projektägare, berörd personal och EU:s centrala
            organ. Det förefaller som om man har vistats i två helt olika
            världar.
          </p>
          <p xml:id="i-JMtrjv8KR2HhFnZT8mCydr">
            Till sist i detta avsnitt skall understrykas att den organisation
            som enligt beslutet av den 29 juni 2006 skall gälla, har påtagliga
            likheter med organisationen under den föregående perioden. Eftersom
            denna enligt samstämmiga bedömningar hade sämre funktion än nuvarande,
            är det ett tungt vägande skäl för att inte gå tillbaka till den.
          </p>
          <head type="h1" xml:id="i-723dBNVUcQGjeGRNSRFtba">
            Organisation för 20072013
          </head>
          <p xml:id="i-Hvm3fX6K3E6FENTqr1LKo3">
            Den kommande strukturfondsperioden 20072013 omfattar enligt regeringsbeslutet
            av den 29 juni 2006 bland annat följande organisation:
          </p>
          <p xml:id="i-8n6oMLPRdCv4TPj8cPi5BW">
            Europeiska regionala utvecklingsfonden i Sverige indelas i åtta
            regioner med var sitt program, vilka utarbetas av sex länsstyrelser
            och två landsting. Nutek är förvaltningsmyndighet för regionalfondsprogrammen,
            med placering av kontor på sex länsstyrelser, Västerbotten, Jämtland,
            Gävleborg, Stockholm, Jönköping och Örebro och på landstingskanslierna
            för Västra Götaland och Skåne. Europeiska socialfonden genomförs
            som ett nationellt program med åtta regionala planer, vilka täcker
            samma regioner som regionala fondens program. Rådet för Europeiska
            socialfonden i Sverige, ESF-rådet, är förvaltningsmyndighet och
            utbetalande myndighet för socialfonden, med placering av kontor
            på samma länsstyrelser och landstingskanslier som Nuteks kontor
            är placerade.
          </p>
          <head type="h1" xml:id="i-6RwpxvApojciaKXrUvb42x">
            Beslutsprocessen
          </head>
          <p xml:id="i-HAkCVibXakngcFhgxrMZ7V">
            Berednings- och beslutsprocessen blir påtagligt komplex eftersom
            ansökningarna skall avstämmas i flera omgångar med länsprogram
            och partnerskap. I korthet kommer beslutsprocessen att bli följande:
          </p>
          <list style="ol">
            <item xml:id="i-6ZrGXwL8yaABkQVYjAeemf">
              Nutek som förvaltningsmyndighet kontrollerar att en inlämnad
              ansökan är komplett, tillgodoser legala krav och stämmer överens
              med vad programmet skall kunna stödja.
            </item>
          </list>
          <list style="ol">
            <item xml:id="i-KGKLuY1FbJ1Fz6t1DhZ8Cn">
              Förvaltningsmyndigheten samråder därefter med berört län (länsstyrelser,
              kommunala samverkansorgan eller regionalt självstyrelseorgan,
              i fortsättningen länsorgan).
            </item>
          </list>
          <list style="ol">
            <item xml:id="i-EUb3MsFEoNHoSKaxmUPSUa">
              Länsorganet bedömer om ansökan stämmer med programmets intentioner
              och övrigt länsvist regionalt utvecklingsarbete, det vill säga
              olika länsprogram.
            </item>
          </list>
          <list style="ol">
            <item xml:id="i-kxmENuaMDnW4rzauZKtaV">
              Länsorganet föreslår prioritering av insatser, det vill säga
              till- eller avstyrkan på ansökan.
            </item>
          </list>
          <list style="ol">
            <item xml:id="i-7wZNkkWyWoFzFq5pcfHpBc">
              Förvaltningsmyndigheten samråder därefter med strukturfondspartnerskapet
              för programprioriteringar. Härvid föredrar länsorganet förslag
              till prioriteringar.
            </item>
          </list>
          <list style="ol">
            <item xml:id="i-14DvLXLCbnEqm7bsochuUK">
              Strukturfondspartnerskapet upprättar ett gemensamt förslag till
              prioriteringar.
            </item>
          </list>
          <list style="ol">
            <item xml:id="i-Sk4di6zyDiWToN1DJDapC6">
              Förvaltningsmyndigheten beslutar om stöd till insatser.
            </item>
          </list>
          <p xml:id="i-Ae8uuJPqJtYmFvJH99ribG">
            Då en ansökan skall ha den nationella offentliga medfinansieringen
            bekräftad innan den får lämnas till förvaltningsmyndigheten, finns
            härtill ett moment före den första punkten ovan, då anslaget för
            regionala utvecklingsinsatser ofta medverkar med nationell medfinansiering.
          </p>
          <p xml:id="i-PCkAa9WWZ9imEC7Bsu3Eoq">
            I budgetpropositionen, bilaga 19, regional utveckling, har den
            förändrade organisationen motiverats med att man skall få en mer
            enhetlig styrning och att administrationen skall kostnadseffektiviseras.
            Vidare klargörs att prioriteringar av insatser och projekt görs
            av respektive programs strukturfondspartnerskap. Förvaltningsmyndigheten
            får endast bevilja stöd i enlighet med partnerskapets prioriteringar.
            Skulle ett förslag till beslut vara lagstridigt får förvaltningsmyndigheten
            naturligtvis avslå en ansökan.
          </p>
          <head type="h1" xml:id="i-L9FHUN8n3Wp77VUmSLzpKJ">
            Motiv för att ändra strukturfondsorganisationen
          </head>
          <p xml:id="i-9aKhRmB8LzWfLu6ySGhAEw">
            Motivet för ändrad organisation en mer enhetlig styrning är emellertid
            inte förenligt med att förvaltningsmyndigheten skall följa partnerskapets
            prioriteringar, utom i ett avseende, nämligen att beslut om stöd
            är lagenliga. Då det har framkommit från såväl övervakningskommittéer
            som EU-kommission att den svenska strukturfondsverksamheten håller
            hög administrativ kvalitet, torde i allt väsentligt detta motiv
            för en ändrad organisation falla bort. Nuvarande förvaltningsmyndigheter
            har visat att de kan genomföra strukturfondsprogrammen tillfredsställande,
            att beslut fattas i enlighet med förordningar och program.
          </p>
          <p xml:id="i-WvA1KdL1ZNWPSjKRp1wSVU">
            Det kan också nämnas att Sverige av EU har ställts inför betydande
            återkrav för felaktigt beviljade stöd under perioden 19951999,
            då Nutek var förvaltningsmyndighet för regionala utvecklingsfonden.
            Exempelvis tillsåg förvaltningsmyndigheten inte att grundläggande
            regler om upphandling tillämpades av dem som erhållit finansiering
            från strukturfonderna.
          </p>
          <p xml:id="i-CVxNo97d2y4P9yE4MMQxKz">
            Däremot är det svårt för att inte säga omöjligt att förstå hur
            det skall vara möjligt att åstadkomma en enhetlighet i de satsningar
            som görs med stöd av strukturfonderna. Dels är det fråga om åtta
            olika program, som avspeglar respektive regions skiftande mål,
            inriktningar och behov av utvecklingsinsatser, baserade på regionala
            tillväxtprogram och andra regionala program. Dels är det fråga
            om åtta regionala partnerskap som skall svara för prioriteringarna.
            Det är med all sannolikhet en omöjlig uppgift att nå fram till
            enhetlighet under dessa förutsättningar, samtidigt som det inte
            ens torde vara önskvärt. Det finns, som nyss antytts, inte heller
            något bärande motiv för att nå fram till enhetlighet med avseende
            på de insatser som skall stödjas. Varje region har sina mer eller
            mindre uttalade särdrag, och insatserna måste avvägas med hänsyn
            härtill.
          </p>
          <p xml:id="i-Kbg78TV5mydUR13ACWsQ5o">
            Ytterligare kan redovisas att Nutek vid föredragningar under
            den senaste tiden har uttalat att respektive kontorschef eller
            beslutande skall erhålla en kraftfull delegation för sitt beslutsfattande.
            Även denna uppläggning talar för att den åberopade enhetligheten
            mer är en chimär. Om inte en kraftfull styrning sker från centralt
            håll i Nutek, kommer knappast enhetlighet att kunna uppnås, samtidigt
            som den kraftfulla delegationen då kommer att sakna innehåll.
          </p>
          <p xml:id="i-7FDC8V5rmnQiqExsDK5gd8">
            Det är vår bedömning att motivet en mer enhetlig styrning inte
            är relevant; det kan inte läggas till grund för att ändra en i
            dag väl fungerande verksamhet.
          </p>
          <p xml:id="i-AuJ5ckiCxY934sGwCb2Ecv">
            Vad sedan gäller en mer effektiv organisation (enligt beslutet
            av den 29 juni 2006 skall kostnaderna minska med 25 procent) har
            i vare sig den tidigare nämnda utredningen eller i den nationella
            strategin någon analys redovisats, som dokumenterar att nuvarande
            strukturfondsverksamhet skulle vara ineffektiv. Denna fråga skall
            även ställas mot den finansiering som programmen innehåller till
            stöd för genomförandet av programmen, det så kallade tekniska
            stödet. Under innevarande period uppgår det tekniska stödet till
            2,5 procent av programmets omslutning, för att under den kommande
            öka till 4,0 procent, det vill säga en höjning i reella mått med
            60 procent. EU:s motiv för denna höjning har uppgetts vara att
            man än mer önskar höja kvaliteten i genomförandet. Att mot denna
            höjning från EU:s sida ställa en neddragning från svenskt håll
            är svårförståeligt, särskilt som motivering saknas. Det rimliga
            är att åtminstone nuvarande nivå får gälla.
          </p>
          <head type="h1" xml:id="i-CvXfU1Kff7b4urxL8cRrqK">
            Konsekvenser av organisationsförändringen
          </head>
          <p xml:id="i-9TiY9U2nW3pdRuBQxdYKEM">
            Ovan har redovisats att den planerade organisationen medför en
            mycket komplicerad berednings- och beslutsprocess. Härutöver resulterar
            förändringen i en mycket påtaglig centralisering, i strid med
            EU:s princip om subsidiaritet. Planerade åtta kontor i en enda
            myndighet i Nuteks regi ersätter i dag befintliga sex förvaltningsmyndigheter
            med ett drygt 20-tal beredningssekretariat. I sin tur får det
            effekter på flera sätt.
          </p>
          <list style="ol">
            <item xml:id="i-NeANtD2ZSj2h8jAY1XQWaD">
              Avstånden mellan beredande sekretariat och projektägare blir
              mycket större än i dag, särskilt i norra Sverige, där avstånden
              är mycket stora. Det får som direkt konsekvens att utvecklingsmöjligheterna
              försämras, då enskilda projektägare får ogynnsammare möjligheter
              att nå berörd myndighet.
            </item>
          </list>
          <list style="ol">
            <item xml:id="i-NaCJYuhJNhjq41okPzm3NU">
              Flera moment i berednings- och beslutsprocess innebär dubbelarbete.
              Exempelvis skall såväl länsorgan som förvaltningsmyndighet bedöma
              en ansökan.
            </item>
          </list>
          <list style="ol">
            <item xml:id="i-Ho1tpveiED4YfzoCwKKD5n">
              Väl inarbetade nätverk mellan finansiärer ibland en handfull
              finansiärer i enskilda projekt kommer att gå förlorade.
            </item>
          </list>
          <list style="ol">
            <item xml:id="i-9rViLxDRbq8y11Ddat6ECF">
              Den kunskap som beredningssekretariaten har skaffat sig försvinner
              till stora delar. Till en del måste ny personal rekryteras och
              skolas in. Mot bakgrund av att strukturfondsverksamheten är förhållandevis
              komplex och omgärdad med omfattande regelverk, kommer det att
              medföra extra kostnader och riskerar att fördröja igångsättningen
              av den kommande perioden.
            </item>
          </list>
          <list style="ol">
            <item xml:id="i-L9S1jEmua3dQbjhLWiVheg">
              Den planerade organisationen är en återgång till den som gällde
              19951999, och som allmänt av projekthandläggare, projektägare,
              kommission har bedömts fungera väsentligt sämre än den nuvarande.
            </item>
          </list>
          <list style="ol">
            <item xml:id="i-62TiWXunmh43BA4xgTUNhN">
              Ett stort antal personer med väl inarbetad kunskap och kompetens
              kommer att avskedas, eftersom samtliga naturligtvis inte har möjlighet
              att flytta till andra orter.
            </item>
          </list>
          <p xml:id="i-69e8mzmsj1vuVaHi7Y8wJ4">
            Det skall noteras att vare sig i utredningen eller i den nationella
            strategin förs det någon diskussion om konsekvenser av eller redovisas
            några motiv för den planerade förändringen. Det är därför särskilt
            uppseendeväckande att en väl fungerande verksamhet läggs ner,
            för att ersättas med en som tidigare inte har visat sig fungera
            helt tillfredsställande. I en så långsiktig verksamhet som strukturfondsverksamheten
            är det ett mycket rimligt krav att genomgripande förändringar
            är väl underbyggda och konsekvenserna klart belysta.
          </p>
          <head type="h1" xml:id="i-NVNJAW2ANP2gmPh9PLT3mL">
            Kan andra förändringar komma
          </head>
          <p xml:id="i-GEKofZvDmgFSu5Ta3KNEvX">
            I den ovan nämnda utredningen har redovisats att Ansvarskommitténs
            förslag samt efterföljande beslut kan komma att förändra verksamhetens
            organisation, samt att den nu planerade organisationen kan fungera
            åtminstone till 2010. Det är naturligtvis en ren spekulation,
            men i alla händelser finns det inte anledning att inför eventuella
            mer genomgripande förändringar av Sveriges offentliga administration
            nu ersätta en väl fungerande verksamhet med en annan.
          </p>
          <head type="h1" xml:id="i-5GMizhSu56r9v1YGKdTR3M">
            Alternativ organisation för perioden 20072013
          </head>
          <p xml:id="i-VkWydLJ8dfRwP4RLRkiNJk">
            För den kommande perioden skall verksamheten organiseras med
            utgångspunkt i hur verksamheten i dag bedrivs och är organiserad.
            Det innebär bland annat följande:
          </p>
          <p xml:id="i-4CcWNQXPYGHpHvc9PpdtFF">
            De åtta programområdena för regionala fonden ligger kvar. De
            sex länsstyrelserna och två landstingen som har uppdrag att utarbeta
            program får det samlade programansvaret, det vill säga de skall
            vara förvaltningsmyndigheter och utbetalande myndigheter för respektive
            program.
          </p>
          <list style="ol">
            <item xml:id="i-N5rHf94Fo3y6jdupMNyVTd">
              Beredningssekretariat behålls på samtliga de platser som har
              sådana i dag, antingen de finns hos länsstyrelserna, kommunala
              samverkansorgan eller regioner.
            </item>
          </list>
          <list style="ol">
            <item xml:id="i-YV3FXA5N7wiw39Ec9Qv422">
              I de län där det i dag saknas beredningssekretariat inrättas
              sådana hos det länsorgan som ansvarar för det regionala utvecklingsarbetet.
            </item>
          </list>
          <list style="ol">
            <item xml:id="i-2s8v1ewmppTbgCQ5KEKcwu">
              Sociala fondens regionala verksamhet samordnas under ESF-rådets
              ledning med dessa beredningssekretariat.
            </item>
          </list>
          <list style="ol">
            <item xml:id="i-FGexST3sWJMMkZKt9ust7c">
              Personalen anställs av respektive länsorgan.
            </item>
          </list>
          <p xml:id="i-AiabnfkkFc5zQZMERvs2xu">
            Genom att bygga på befintlig organisation stärks förutsättningarna
            i hög grad för en framgångsrik verksamhet.
          </p>
          <p xml:id="i-LXSxEMstHSVYSTsmgjjfmY">
            I regeringsbeslutet av den 29 juni 2006 föreskrivs att ett nytt,
            regionalt, partnerskap skall bildas i varje mål 2-region. Detta
            skall formas på basis av de partnerskap som idag finns för de
            länsvisa, regionala tillväxtprogrammen. Det finns således redan
            partnerskap som kan engageras även för strukturfondsprogrammen,
            vilket är naturligt då sambandet mellan regionalt tillväxtprogram
            och strukturfondsprogram är mycket starkt. Det avgörande är att
            en löpande och god förankring sker redan från början hos det länsvisa
            partnerskapet, eftersom det känner respektive läns utvecklingsbehoven
            bäst.
          </p>
          <head type="h1" xml:id="i-Jbz8iCQsi7p7aFuqyJL1Pt">
            Konsekvenser av att frångå organisationen av den 29 juni 2006
          </head>
          <p xml:id="i-4h354AMA9yK4FZhEoinhPr">
            Tidsmässigt finns inga hinder mot att tillämpa den här föreslagna
            organisationen av den kommande strukturfondsverksamheten. Nuvarande
            periods verksamhet upphör inte i och med utgången av 2006. Projektägare
            har i normalfallet tid på sig till årsskiftet 20072008 att slutföra
            och redovisa sina projekt. Det betyder bland annat att de sekretariat
            som i dag arbetar, måste vara bemannade åtminstone till och med
            det första kvartalet 2008.
          </p>
          <p xml:id="i-3HjRWHKHSNLAHN1R4UmRqe">
            Nästa period kommer i praktiken att kunna inledas någon gång
            under hösten 2007. Kommissionens tidsplan för godkännande av programmen
            innebär att programmen från de medlemsländer som lämnat in och
            fått sina nationella strategier godkända, kommer först i fråga
            för beredning och beslut. Då Sverige formellt ännu inte har överlämnat
            sin strategi, (22 av 27 medlemsländer har inlämnat den nationella
            strategin) betyder det att de svenska programmen på likartat sätt
            kommer sent in i processen. Härmed, även om det inte har varit
            avsikten, finns mycket goda möjligheter att överbrygga nuvarande
            och kommande strukturfondsperiod. Att då vidmakthålla nuvarande
            organisation innebär de facto enbart fördelar.
          </p>
          <p xml:id="i-99wpznZXRUcWjepQHsz55y">
            Nutek som utsedd förvaltningsmyndighet har påbörjat planering
            för den kommande perioden, men några mer omfattande åtaganden
            är inte gjorda. Det betyder i sin tur att kostnaderna för att
            återgå till nuvarande organisationen för Nuteks del är starkt
            begränsade och vida lägre än kostnaderna för att säga upp ett
            stort antal anställda i nuvarande verksamhet.
          </p>
        </div>
        <div type="motSignatures">
          <list>
            <item xml:id="i-LQGv5gFb3ihRMibgWKdWe4" who="i-BoRLrCqi4prCw3N11EyJPF">
              Solveig Hellquist (fp)
            </item>
          </list>
        </div>
      </div>
    </body>
  </text>
</TEI>
