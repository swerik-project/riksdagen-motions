<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__ak__165/mot_1940__ak__165-001.pdf"/>
      <fw xml:id="i-LNCm9SgWypnHSM4BiaNZgd">
        Motioner i Andra kammaren, Nr 165. 13
      </fw>
      <div type="motHeader" xml:id="i-6KaFF7QmGxRdDHUkaH6ew9">
        <div type="motTitle" xml:id="i-ShvUzb2FdxjYjvFWKt6JqJ"/>
        <div type="motSubmissionInfo" xml:id="i-QqMRhcHXoPdMfCQV1tP5Lj"/>
      </div>
      <div type="motBody" xml:id="i-5HonnyFNxH17xWPL7zJV9j">
        <div xml:id="i-5ZA7PnCd3SRrYNCUNaLEmr">
          <p xml:id="i-7ZsQfuPQqhoNYfC33rzqhf">
            Nr 163.
          </p>
          <p xml:id="i-5yGdiBLCUaSpfpr3sHVQru">
            Av herr Arnemark m. f., angdende planmässigt och effektivt tillgodogörande
            inom vårt försvar av de värnpliktigas civila kunskaper och yrkesfärdigheter.
          </p>
          <p xml:id="i-CVfuriB5vc1DpJPLGnzNNX">
            Vikten av att vårt land äger en väl förberedd försvarsberedskap
            står inför vår tids erfarenheter klarare än någonsin. Detta gäller
            såväl vår materiella som personella beredskap. Exemplet från vårt
            östra grannland visar, att hög kvalitet hos en försvarsorganisation
            och omsorgsfull planering av försvars- anstalterna i förväg kunna
            i hög grad neutralisera kvantitativ underlägsenhet. Denna erfarenhet
            är ägnad att stärka våra förhoppningar på att med framgång kunna
            försvara vårt lands oberoende. I det farofyllda läge, som vårt
            land nu befinner sig, måste givetvis om- sorgerna främst inrikta
            sig på åtgärder, som äro ägnade att mycket snabbt kunna förstärka
            våra försvarsanstalter. Därför bör emellertid omtanken om den
            något fjärmare framtiden ej släppas ur sikte. Mycket talar nämligen
            för att vårt lands utrikespolitiska läge under en avsevärd framtid
            kan bliva sådant, att värnandet av vårt lands oberoende och vårt
            folks rätt att leva sitt eget fria liv måste bliva den allt annat
            överskuggande frågan för vårt folk. Med be- gränsade ekonomiska
            resurser och relativt liten folkmängd blir det då för vårt land
            av den yttersta vikt att söka finna framkomliga utvägar, ägnade
            att giva våra försvarsmedel högsta möjliga kvalitet. Modern materiel
            i betryggande omfattning och tillräcklig övningstid för våra värnpliktiga
            bliva härvidlag fundamentala ting. Men det framstår även såsom
            ett viktigt spörsmål, hur man skall kunna finna de bästa utvägarna
            för att så planmässigt och så effektivt som möjligt kunna utnyttja
            våra värn- pliktigas civila kunskaper och yrkesfärdigheter i försvarets
            tjänst. Med andra ord, hur man 1 största möjliga omfattning inom
            vårt försvar skall kunna realisera mottot: Rätt man på rätt plats.
            Tillkomsten av nya vapen och en fortskridande mekanisering av
            vårt försvar medför, att tjänstegrenarna bliva allt flera och
            specialiserade. Alltmera ökad vikt synes därför böra fästas vid,
            att respektive vapenslag och tjänstegrenar tillföras värnpliktiga,
            vilkas syssel- sättning i det civila gör dem särskilt ägnade att
            tilldelas viss tjänstegren. Metodiska strävanden i den riktningen
            måste följaktligen framstå såsom ett betydelsefullt medel för
            ernående av kvalitativ förstärkning av vårt försvar. Vid inskrivningen
            av de värnpliktiga ägnas väl i allmänhet också uppmärk- samhet
            åt denna sida av saken, likaså vid fördelningen av de värnpliktiga
            på respektive tjänstegrenar inom truppförbanden. För lekmannen
            förefaller det dock som om omsorgen i berörda hänseende borde
            kunna ökas betydligt även vid nämnda tillfällen. Sedan första
            värnpliktsövningarna fullgjorts, torde emellertid med nu- varande
            system för rullföring och inkallelser omsorgen om att vinna klarhet
          </p>
          <pb facs="riksdagen-motions-pdf/data/1940/mot_1940__ak__165/mot_1940__ak__165-002.pdf"/>
          <fw xml:id="i-6viKkmA8oVTMadyEonNm4H">
            14 Motioner i Andra kammaren, Nr 165.
          </fw>
          <p xml:id="i-9enzP2J9s27ttMHs6DTTbT">
            om de värnpliktigas civila yrkesfärdighet och tillgodogörandet
            därav för för- svaret i stort sett hava släppts. Åtminstone förefaller
            det så för lekmannen, som endast är i tillfälle att se på saken
            utifrån. Ett stort antal av de värn- pliktiga torde emellertid
            göra sitt definitiva val av levnadsbana först efter det första
            värnplikten fullgjorts. Det förefaller vara av värde för de militära
            myndigheterna att även äga god kännedom om det yrke, den värnpliktige
            valt och de civila färdigheter, som han förvärvat efter den första
            värnpliktens fullgörande, för att de skola kunna i möjligaste
            mån låta dem komma försvaret tillgodo vid bestämmandet av de värnpliktigas
            krigsplacering. Vid de efter krigsutbrottet den 1 september i
            fjol skedda inkallelserna framkom åtskillig kritik dels mot själva
            inkallelsesystemet, dels mot det sätt, på vilket de inkallade
            värnpliktiga utnyttjades inom den militära verksamheten. Man förmenade,
            att landets försvar i många fall hade haft större nytta av att
            exempelvis ingenjörer disponerats för tekniska uppgifter, t. ex.
            inom krigs- industrien, för byggandet av skyddsrum och dylikt,
            än att uttagas för be- stridandet av ren vakttjänst. Oavsett det
            berättigade eller icke i sistnämnda kritik, anföres den, därför
            att den i sin mån illustrerar behovet av en i förväg noggrant
            planerad »sortering» av de värnpliktiga vid deras krigsplacering,
            var- vid kännedomen om vederbörandes civila verksamhet och färdigheter
            många gånger måste bliva i hög grad bestämmande för ernående av
            en för försvaret ändamålsenlig placering av de värnpliktiga. Med
            anledning av den kritik, som förekommit, har ställts i utsikt
            en refor- mering av det nuvarande inkallelsesystemet. Enligt i
            pressen synlig uppgift har av vederbörande myndighet föreslagits
            en omläggning därhän, att in- kallelserna skulle ske på grundval
            av respektive värnpliktigas krigsplacering. Vi förutsätta, att
            i samband härmed även avses att företaga en reformering av det
            nuvarande rullföringssystemet. Att detta visat sig icke fylla
            sin upp- gift helt tillfredsställande, torde icke kunna läggas
            de befattningshavare till last, som haft att ombesörja dess uppgifter,
            utan måste säkerligen tillskrivas det föråldrade systemet självt
            och dess bristande resurser i olika avseenden. Såsom redan anförts
            förutsättes det, att en reformering av rullförings- systemet förestår
            och att vissa utredningar komma att föregå nämnda reforme- ring.
            Det synes önskvärt och erforderligt, att nämnda utredning även
            tar sikte på att finna utvägar för möjliggörande av ett effektivt
            utnyttjande i försvarets tjänst av speciellt de yrkes- och andra
            färdigheter som de värnpliktiga för- värvat efter fullgörandet
            av sin första värnpliktstjänstgöring. Hur detta skall ske, bör
            bliva utredningens sak att utfinna. Ett tillvägagångssätt, som
            synes böra övervägas, är att föreskriva, att uppgiften om yrke
            i nuvarande mönstrings- anmälan göres betydligt utförligare än
            för närvarande. Otvivelaktigt vore det av värde för den militära
            myndighet, som sysslar med de värnpliktigas krigsplacering, att
            veta något mera om vederbörandes sysselsättning än vad blott och
            bart en titel av något slag anger. Det skulle väl även i detta
            samman- hang ha sitt värde, att den mönstrande även lämnade uppgifter
            på om han är eller varit aktiv medlem i skytteförening eller annan
            frivillig försvarsorganisa- tion, om han är aktiv idrottsman av
            något slag o. s. v.
          </p>
          <pb facs="riksdagen-motions-pdf/data/1940/mot_1940__ak__165/mot_1940__ak__165-003.pdf"/>
          <fw xml:id="i-4Smy5Yg7Jyu22vmi62YP9H">
            Motioner i Andra kammaren, Nr 165. 15
          </fw>
          <p xml:id="i-FBdJmDUCbW2c3VxZf1a8fn">
            Spörsmålet, hur man inom vår försvarsorganisation skall gå tillväga
            för att effektivt och metodiskt kunna tillgodogöra sig de värnpliktigas
            civila färdig- heter och kunskaper för vårt riksförsvar, synes
            emellertid icke böra begränsas enbart till reformer i detta syfte
            inom rullföringsväsendet och inkallelse- systemet. Behovet av
            reformer inom nyssnämnda område har här särskilt framhållits,
            därför att de synas erforderliga såsom grundval för ett metodiskt
            planeringsarbete i här berört syfte. Den utredning i saken, som
            vi föreslå, bör därför taga sikte på våra försvarsanstalter i
            vidsträckt mening: krigs- industrin och luftskyddet böra sålunda
            innefattas. Det bör givetvis undvikas, att värnpliktiga, som äro
            absolut nödvändiga inom t. ex. krigsindustrin, krigs- placeras
            på måhända ansvarsfulla poster vid de stridande truppförbanden.
            Med hänvisning till vad ovan anförts få vi hemställa,
          </p>
          <p xml:id="i-QaYKqcdYEPDrnLFoCZqhGM">
            att riksdagen ville besluta att i skrivelse till Kungl. Maj:t
            anhålla om allsidig utredning om åtgärder i syfte att ernå ett
            planmässigt och effektivt tillgodogörande inom vårt försvar av
            de värnpliktigas civila kunskaper och yrkesfärdigheter samt att
            Kungl. Maj:t, i den mån riksdagens medverkan skulle påkallas för
            vidtagande av dylika åtgärder, måtte förelägga riksdagen de förslag,
            vartill denna utredning kan föranleda. Stockholm den 23 januari
            1940.
          </p>
          <p xml:id="i-DRrGGrG1b1dXgmZ8hJMMfM">
            Gustaf Arnemark. Folke Kyling. Bj. Holmgren. N. V. Sandström.
            Stig Janson
          </p>
          <p xml:id="i-AUnirRpkCSYvTbbbWKusEi">
            i Frändesta.
          </p>
        </div>
      </div>
    </body>
  </text>
</TEI>
