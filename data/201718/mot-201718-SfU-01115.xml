<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-01115">
  <teiHeader>
    <fileDesc>
      <titleStmt>
        <title>En jämställd och rättssäker arbetsskadeförsäkring</title>
        <author corresp="i-HA8qZKZU3je8nF69VtPrqk">av Eva-Lena Jansson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1115 av Eva-Lena Jansson (S)</title>
          <idno type="rdwebb">H5021115</idno>
          <rs type="number">1115</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5021115/text</ref>
          <ref type="dokument_url_html">http://data.riksdagen.se/dokument/H5021115</ref>
          <ref type="dokumentstatus_url_xml">http://data.riksdagen.se/dokumentstatus/H5021115</ref>
          <ref type="docx">http://data.riksdagen.se/fil/5A352018-75C4-4FC1-B2BA-45DB22890C2C</ref>
          <ref type="pdf">http://data.riksdagen.se/fil/A1BF4E53-10D2-47CE-9DA1-0D1C81E2B96C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Bg1ErV4SvhB14zE9RRU4hm" type="signed"/>
        <correspContext corresp="i-Bg1ErV4SvhB14zE9RRU4hm">
          <note type="signatory" corresp="i-HA8qZKZU3je8nF69VtPrqk"/>
        </correspContext>
        <correspAction xml:id="i-51H1ocGZciXdRse3GBAS6m" type="submitted">
          <date when="2017-10-02"/>
          <time when="14:13:24"/>
        </correspAction>
        <correspAction xml:id="i-XneNXVsgcZCzJWpMDXAgSK" type="reviewed">
          <date when="2017-10-02"/>
          <time when="15:13:36"/>
        </correspAction>
        <correspAction xml:id="i-56m29GKYmgavxUf5MLDy5J" type="referred">
          <date when="2017-10-13"/>
        </correspAction>
        <correspAction xml:id="i-FvEPxQGkfNNbDsUvp6fSq9" type="assigned">
          <date when="2018-09-26"/>
          <time when="08:51:24"/>
        </correspAction>
        <correspContext corresp="i-FvEPxQGkfNNbDsUvp6fSq9">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-7x9o5yUoAAxv6RePpxkU9J" type="behandlas_i"/>
        <correspContext corresp="i-7x9o5yUoAAxv6RePpxkU9J">
          <ref type="uppgift">2017/18:SfU9</ref>
          <ref type="ref_dok_id">H501SfU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU9</ref>
          <ref type="ref_dok_titel">Åldersdifferentierat underhållsstöd och höjt grundavdrag för bidragsskyldiga föräldrar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8oZwzirc3DUXxhdX8dqNvz" type="behandlas_i"/>
        <correspContext corresp="i-8oZwzirc3DUXxhdX8dqNvz">
          <ref type="uppgift">2017/18:SfU1</ref>
          <ref type="ref_dok_id">H501SfU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B8jhcP9ZMm7UGoB3V9UKnT" type="motHeader">
        <div xml:id="i-XpHZSVdY5o9oMkk4vx3m7y" type="motTitle">
          Motion till riksdagen 2017/18:1115 av Eva-Lena Jansson (S) En
          jämställd och rättssäker arbetsskadeförsäkring
        </div>
      </div>
      <div xml:id="i-YGu37wACcz8r21snvakc4A" type="motBody">
        <div xml:id="i-GiVJyVSQHMmrVmjeDZW1Ts" type="motProposal" subtype="förslag">
          <head xml:id="i-S1d3yQUr6tyfaXcUF23vzS">
            Förslag till riksdagsbeslut
          </head>
          <list xml:id="i-38pL166BAKq8pHuWKvhvBe">
            <item xml:id="i-QB7pVkDikxyRnyC53zCFDp" sortKey="Yrkande 1">
              Riksdagen ställer sig bakom det som anförs i motionen om en reformerad
              och moderniserad arbetsskadeförsäkring och tillkännager detta
              för regeringen.
            </item>
          </list>
        </div>
        <div xml:id="i-9ySAYkCeYm3nkAXa3ueNrr" type="motContent">
          <head xml:id="i-QugT9gzWfJfuK3fxN8ZYmG" type="h1">
            Motivering
          </head>
          <p xml:id="i-FYCz4tKx3kYsz9k9F49nSq">
            I budgetpropositionen för 2018 redogör regeringen att det finns
            behov av en mer jämställd och rättssäker arbetsskadeförsäkring.
            Under det senaste året har färre ärenden om arbetsskadelivränta
            godkänts vad avser frågan om huruvida arbetsskada har inträffat.
            Den stora skillnaden i beviljandefrekvens mellan kvinnor och män
            kvarstår. Regeringen redovisar att man remitterat betänkandet
            Samlad kunskap – stärkt handläggning (SOU 2017:25).
          </p>
          <p xml:id="i-LFh8CxvHUCRVvf5bfKEzYM">
            Bakgrunden till betänkandet var en utredning som hade i uppdrag
            att se över försäkringen vid arbetsskada. Syftet med översynen
            var enligt direktivet att kvinnor och män ska ha lika möjligheter
            att få skador godkända som arbetsskada. Därtill hade utredningen
            i uppdrag att se över och förtydliga vissa försäkringsregler.
          </p>
          <p xml:id="i-UAMqmZjfiWpU9aV4Dvf8CN">
            Utredningen konstaterar att kunskapen om kvinnors arbetsskador
            i dagsläget är lägre än mäns vilket kan ha lett till att kvinnor
            inte beviljas arbetsskadeförsäkring i samma utsträckning, och
            man föreslår följande:
          </p>
          <list xml:id="i-Tx42uHkZgXMS6FSbxMH2rE" style="ul">
            <item xml:id="i-2FuD7pEZL4Bj8Fi2kYVdKZ">
              Införa ny ersättning, rehabiliteringspenning vid arbetsskada.
              Under tiden arbetslivsinriktad rehabilitering på grund av arbetsskada
              pågår ska rehabpenning vid arbetsskada kunna betalas ut i max
              12 månader. Det ska inte finnas några krav på att uppfylla grundkraven
              om inkomstnedsättning och varaktighet som finns för livränta,
              vilket kommer att göra det enklare för kvinnor att få rätt till
              denna ersättning.
            </item>
            <item xml:id="i-Y74LmRM67EuCjFBw5yw2rP">
              Ny forskning om arbetsskador. Särskilt forskning om hur arbetsmiljön
              påverkar hälsa och välbefinnande i kvinnodominerade yrken.
            </item>
            <item xml:id="i-M5gqofbdXkqEh3GqarMhNk">
              Förbättrat underlag för bedömning av rätt till livränta. Tydligare
              krav på läkarutlåtande. Försäkringskassan föreslås få i uppdrag
              att ge bättre information för att den enskilde inte ska missa
              att ansöka om livränta.
            </item>
            <item xml:id="i-HZpcZTjZuqjupAWhGqRXu5">
              Förtydliga vad som gäller vid psykiska och psykosomatiska skador.
            </item>
            <item xml:id="i-SV8UzTsQT4C2ix7EJuaYUu">
              Arbetsskador som framkallas av smitta ska inte längre regleras
              särskilt utan bedömas som övriga arbetsskador. Detta för mer flexibilitet
              och bättre skydd för alla arbetstagare.
            </item>
            <item xml:id="i-E5jjmUQJRRJ5msHXxKdiSA">
              Att ge Socialstyrelsen i uppdrag att ta fram gemensam uppfattning
              kring kunskapsläget inom alla delar av arbetsskadeförsäkringens
              område för att stödja Försäkringskassans bedömningar.
            </item>
            <item xml:id="i-QyDRdCVo1mbgiCbZJveiKp">
              Bättre stöd för bedömning och beslut i ärenden om arbetsskada
              bör införas.
            </item>
            <item xml:id="i-VtwPDEExKJFk4vRV75YCZq">
              Att ge fortsatt uppdrag till Statens beredning för medicinsk
              och social utvärdering, SBU, att sammanställa kunskap om arbetsmiljöns
              betydelse för uppkomst av arbetsskador.
            </item>
            <item xml:id="i-WHty5Mpgc2mGj1NfSnprFq">
              Indexering av ersättningen ska göras med inkomstindex, så att
              den skadade ska få full kompensation för den ekonomiska förlust
              som arbetsskadan lett till.
            </item>
          </list>
          <p xml:id="i-HSbSRk4RybFJvwVdKBpVFv">
            I slutbetänkandet från den parlamentariska socialförsäkringsutredningen
            SOU 2015:21 ”Mer trygghet och bättre försäkring” lyfte man bland
            annat fram flera problem i arbetsskadeförsäkringen:
          </p>
          <list xml:id="i-3QwtwpsUNYsMfuatMJXQvF" style="ul">
            <item xml:id="i-J6vBWjc4our4tosu9wsWnt">
              Kunskapsframsteg har ingen naturlig väg in i försäkringen
            </item>
            <item xml:id="i-FzojLpf5o5F4igz6srnYTw">
              Osakliga skillnader mellan kvinnors och mäns beviljandegrad
            </item>
            <item xml:id="i-EVDqTFmvQxGXh4naxcvnEQ">
              Bristande kunskap om arbetsskadornas samlade kostnader
            </item>
          </list>
          <p xml:id="i-36jhvPhTemvBA67QvKqMeR">
            Det finns stora skillnader i utfall när det gäller bifall av
            anmäld arbetsskada. Detta gäller framför allt om man jämför anmälda
            skador från kvinnor och män men också när det gäller personer
            födda i Sverige jämfört med personer födda utanför Sverige. Skillnaden
            mellan män födda i EU och män födda utanför EU är påfallande,
            där männen med bakgrund utanför EU har mycket svårare att få en
            skada godkänd som arbetsskada. När det gäller kvinnor födda i
            EU jämfört med kvinnor födda utanför EU är skillnaderna mindre.
            Å andra sidan har kvinnor generellt mycket svårare än män att
            få en skada klassad som arbetsskada, oavsett var de är födda.
          </p>
          <p xml:id="i-4U4bUxNbny3kZCKXrVVG74">
            Jag noterar att utredning på utredning kommit fram till samma
            slutsats: förändringar som gjordes i lagstiftningen 2002, med
            mildrad bevisbörda i syfte att det skulle bli enklare att få en
            arbetsskada godkänd och att kvinnors skador skulle omfattas i
            högre grad, har inte fungerat i praktiken. Försäkrad i befintligt
            skick tillämpas inte, fokus är istället på konkurrerande faktorer.
            Uppgifter om konkurrerande skadeorsaker finns i högre grad med
            gällande kvinnor än bland män, oberoende av födelseland. Forskningen
            utgår i hög grad från mannen, de studier som är gjorda utgår från
            manligt dominerade arbetsplatser. Den vetenskapliga evidensen
            upplevs som högre för arbetsskador i manligt dominerade yrken.
          </p>
          <p xml:id="i-9PKGt3CgeWiXRmr6vWaBAn">
            När Försäkringskassan jämförde underlag och beslut för tre yrkesgrupper
            fick gruppen gruv- bygg- och anläggningsarbetare, som är manligt
            dominerad, bifall i 35 procent av fallen. I gruppen process- och
            maskinoperatörer, som har en jämn könsfördelning, fick mindre
            än 10 procent bifall. I gruppen vård- och omsorgsarbetande, som
            domineras av kvinnor, fick mindre än 1 procent bifall. Det är
            uppenbart att det behövs forskning om kvinnodominerade yrken,
            kvinnors arbetsmiljö och villkor i arbetslivet. Eftersom många
            sjukskrivna blivit utförsäkrade från sjukförsäkringen prövas sällan
            deras rätt till ekonomisk ersättning för arbetsskada. Dessutom
            finns det personer som ådragit sig arbetsskada under en visstidsanställning
            eller är tillfälligt inhyrd, och där orsakssambandet är svårt
            att utreda när man inte längre befinner sig på denna arbetsplats.
            Den egentliga kostnaden för arbetsskador behöver därför analyseras
            på ett bättre sätt.
          </p>
          <p xml:id="i-3PobnBYgYnPpsVwQv5EFsW">
            Dagens arbetsskadeförsäkring och tillämpningen av försäkringen
            kan inte anses vara vare sig rättssäker eller jämställd. Riksdagen
            bör därför tillkännage för regeringen som sin mening om behovet
            av att skyndsamt reformera och modernisera arbetsskadeförsäkringen.
          </p>
        </div>
        <div xml:id="i-4dfAFStKNc5FYWq11TGZa2" type="signatureBlock">
          <list xml:id="i-2zd953LsiUUo4FgDsZX49e">
            <item xml:id="i-Pvpn9w7o36jdf6QTTo4htK" who="i-HA8qZKZU3je8nF69VtPrqk" type="signature">
              Eva-Lena Jansson (S)
            </item>
          </list>
        </div>
      </div>
    </body>
  </text>
</TEI>
