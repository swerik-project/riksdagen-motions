<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00571">
  <teiHeader>
    <fileDesc>
      <titleStmt>
        <title>om läroplanen för grundskolan</title>
        <author>av Ingrid Sundberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om läroplanen för grundskolan</title>
          <idno type="rdwebb">G102571</idno>
          <rs type="number">571</rs>
          <ref type="dokument_url_text">http://data.riksdagen.se/dokument/G102571/text</ref>
          <ref type="dokument_url_html">http://data.riksdagen.se/dokument/G102571</ref>
          <ref type="dokumentstatus_url_xml">http://data.riksdagen.se/dokumentstatus/G102571</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AQp2gFvKAXwZFQo6KUfrZE" type="signed"/>
        <correspContext corresp="i-AQp2gFvKAXwZFQo6KUfrZE">
          <note type="signatory" corresp="i-N7WL5aLLwEPfYa71gsUxQx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__571/mot_197778__571-001.pdf"/>
      <fw xml:id="i-4hoJyMnHKgLNc9R1Q4ha4o">
        Mot. 1977/78:571 2
      </fw>
      <div xml:id="i-GaSBhiLJ8i5kRSwSyUHoqy" type="motHeader">
        <div xml:id="i-7dEDMh5Wk78pKwmR954ah5" type="motTitle"/>
        <div xml:id="i-P9HkWfXbCnLMqUzCSQx1qL" type="motSubmissionInfo"/>
      </div>
      <div xml:id="i-5BqM3DuPCLiFsQEXa5w98v" type="motBody">
        <div xml:id="i-CsK8geMz2ieqoSA2uAPAZ3">
          <p xml:id="i-3nB8SnjtE6nD3wiMciL2ar">
            Motion
          </p>
          <p xml:id="i-3gPHDaWeCm4Uc1SZaNjKaB">
            1977/78:571
          </p>
          <p xml:id="i-6bsNpbjNGeJLURoXp9GBAr">
            av Ingrid Sundberg om läroplanen för grundskolan
          </p>
          <p xml:id="i-38x965vMsvSeUCa1cnEyHs">
            Få elever och föräldrar känner till grundskolans läroplan. Lärare
            och elever nyttjar sällan läroplanen som grund för gemensamma
            diskussioner om hur man skall arbeta och vad undervisningen skall
            innehålla. Säkert är det få lärare som studerar läroplanen för
            att få bättre förståelse för vad skolan syftar till, och än färre
            lärare torde till fortbildningskonferensen ha med sig sin egen
            förstrukna och kommenterade läroplan. Det måste vara något fel
            på boken eftersom den inte känns nödvändig.
          </p>
          <p xml:id="i-7fpdPN3sHNXiDw6svQLA82">
            Språket i läroplanen för grundskolan (Lgr 69) och i tidigare
            läroplaner
          </p>
          <p xml:id="i-V48aXhQY2GNumZqxt3qNeK">
            I en doktorsavhandling (Siv Eliasson: ”Vokabulärstudier i läroplanstexter
            1935-1969”) redovisas resultatet av en undersökning av vokabulären
            i fyra olika läroplaner. 1. Allmänna anvisningar i Undervisningsplan
            för rikets allmänna läroverk 1935/1947, i avhandlingen kallade
            Up 35/47, 2. Allmänna anvisningar för undervisning och fostran
            på skolans högre stadier 1959, i avhandlingen kallade AA 59, 3.
            Allmänna anvisningar jämte kapitlet Mål och riktlinjer i Läroplan
            för grundskolan 1962, i avhandlingen kallade Lgr 62, och 4. Allmänna
            anvisningar jämte kapitlet Mål och riktlinjer i Läroplan för grundskolan
            1969 (Allmän del), i avhandlingen kallade Lgr 69. Materialet omfattar
            totalt 168 000 ord. Texterna motsvarar varandra ganska väl i följande
            avseenden: de framför skolans mål och allmänna pedagogiska principer,
            och de innefattar samma stadium, dvs. alla fyra delarna innefattar
            bl. a. den gamla realskolan och dess motsvarande stadium i vår
            tid, den nya grundskolans högstadium. Genom en kvantitativ undersökning
            av ordförrådet i texterna och en statistisk bearbetning som ger
            mått på tendenser visar doktorsavhandlingen med nakna siffror
            på förändringar i läroplansspråket, som är uttryck för intresseförskjutningar
            på skolans område och som speglar attitydföränd- ringar hos regering
            och skolöverstyrelse. Förändringarna är så påtagliga att jag finner
            det angeläget att här redovisa några av dem: 1. Egenskaper som
            arbetsamhet, noggrannhet, ordentlighet och punkt- lighet betonades
            i 1940- och 1950-talens läroplaner. Frekvenserna hos orden noggrann
            (noggrannhet, noggrant), omsorg (omsorgsfull), ordentlig, ordning,
            punktlig, samvetsgrann (samvetsgrannhet, samvetsgrant), sorgfälligt,
            snygg,
          </p>
          <p xml:id="i-LhnCUU7CtX8mcrBV2zbXyJ">
            1 Riksdagen 1977178. 3 saml. Nr 571-576
          </p>
          <p xml:id="i-8UWXiYKwJHeDxw2kdjScYB">
            Mot. 1977/78 571-576
          </p>
          <pb facs="riksdagen-motions-pdf/data/197778/mot_197778__571/mot_197778__571-002.pdf"/>
          <p xml:id="i-VfkTUGLDiYpbAv9aU4zAok">
            vårdad, vårdslöst och vårdslöshet minskar däremot drastiskt i
            Lgr 62 och Lgr 69, och detta förhållande uttrycker enligt avhandlingsförfattaren
            (s. 88) ”utan tvivel en förändrad syn på skolans arbetsfostrande
            verksamhet”. 2. Fostran betyder enligt AA 59 ett tvång för individen
            ”att inordna sig i ett sammanhang, som kräver det ansvar och den
            hänsyn mänskligt samliv alltid innebär”. Detta tvång har i Lgr
            69 ersatts med utveckling. Man kan konstatera att i Lgr 69 undviks
            inte bara forstra(n) utan också ord med stammen uppfostr-. Den
            ändrade attityden när det gäller skolans fostran framgår i viss
            utsträckning av följande läroplansexempel. Lgr 62: ”Genom sin
            etiska fostran skall skolan ge honom en god uppfattning om de
            moraliska normer, som måste gälla i samlevnaden mellan människor
            och som bär upp rättsordningen i ett demokratiskt samhälle.” Motsvarande
            mening i Lgr 69 lyder: ”Skolan skall ge honom en god uppfattning
            om de värderingar och principer som bär upp rättsordningen i vårt
            demokratiska samhälle.” 3. Ord som uppgifter, vägledning, koncentration,
            övning, antecknande, repetition, behärska, kunskaper minskar klart
            i frekvens i Lgr 62 och Lgr 69 jämfört med tidigare läroplaner.
            I Lgr 69 har därjämte ordet hemarbete strukits. Detsamma gäller
            ordet läxor. I Lgr 62 heter det: ”att ge resande elever möjligheter
            att läsa läxor under väntetid, att ge ekonomiskt stöd åt dem som
            inte har råd att delta i skolresa eller vistelse på lägerskola.”
            I Lgr 69 har motsvarande mening formulerats på följande sätt:
            ”att ge resande elever möjligheter till sysselsättning under väntetid,
            att ge resestipendium åt dem som inte har råd att delta i skolresa
            eller vistelse vid lägerskola.” Enligt Lgr 69 skall föräldrarna
            också diskutera ”formerna för elevernas studier och användningen
            av olika läromedel”. Lgr 62 uttryckte detta mer klart med ”formerna
            för elevernas hemarbete”. 4. Generellt kan sägas att en text blir
            svårtillgänglig, om dess meningar är långa, om den procentuella
            andelen ”långa ord” är stor och om den innehåller ett övermått
            av främmande ord, ovanliga ord, abstrakta ord och suffixord. Lgr
            69 uppfyller i många fall de krav som kan ställas på en svårtillgänglig
            text. Meningar som följande får utgöra exempel: ”Inom de manuella
            och fysiska målfunktionerna har man däremot möjlighet att göra
            målrelaterade utvärde- ringar, ofta i absoluta termer av typ per
            prestationsenhet, prestation per tidsenhet eller absolut prestation.”
            (Lgr 69 s. 72 r. 47)---”En studiesats kan utgöras exempelvis av
            en välstrukturerad lärobok, baserad på en analys av föreliggande
            förutsättningar och mål för undervisningen, samt till denna anslutande
            supplerande läromedel för ett varierat arbetssätt jämte vägled-
            ande material om arbetets planering och utförande samt om utvärdering
            av resultaten.” Givetvis skall inte skolan vara statisk. Den pedagogiska
            utvecklingen har medfört att nya undervisningsmetoder och läromedel
            kommit fram i syfte att öka elevernas arbetslust och skapa en
            mer positiv inställning till skolarbetet. De intresseförskjutningar
            och förändrade attityder hos regering och riksdag, som visat sig
            i den språkliga förändringen av läroplanen, har motverkat denna
          </p>
          <p xml:id="i-BCfjMjBxjE2MzCzMLiHsjy">
            |
          </p>
          <pb facs="riksdagen-motions-pdf/data/197778/mot_197778__571/mot_197778__571-003.pdf"/>
          <fw xml:id="i-XnJi1ZcjsKxB4i44dFNHpe">
            Mot. 1977/78:571 3
          </fw>
          <p xml:id="i-JpAPVCK2iWhz36LaBr55wD">
            utveckling. Flera undersökningar och uttalanden från skolpersonal
            visar att elevernas vantrivsel i skolan inte har minskat. Skolk
            och psykiska störningar hos eleverna liksom disciplinproblem är
            vanligt förekommande. Skolan har inte lyckats att fullfölja de
            i och för sig goda intentionerna i läroplanen. Det räcker helt
            enkelt inte med allmänna värderingar och vackra ord om dessa inte
            följs upp med konkreta direktiv om hur målen skall nås. Lgr 69
            bär i alltför hög grad spår av oförmågan hos 1960-talets jämlikhetssträvanden
            att erkänna att eleverna har en varierande prestationsförmåga
            och olika förut- sättningar för såväl social anpassning som kunskapsinhämtande.
            Då man inte vågat erkänna dessa olikheter har man avstått från
            preciseringar och byggt ut med värderingar och fraser som skapat
            osäkerhet och svårigheter för lärarna och ökad håglöshet hos eleverna.
          </p>
          <p xml:id="i-2zSWp5TrbFy9kiKBZbWdbW">
            Den nya läroplanen för grundskolan
          </p>
          <p xml:id="i-TrLEdYBVdgaRJDQG5R9WAk">
            Den nya läroplanen måste få en sådan språklig utformning att
            den kan användas till vad den är avsedd för. Vi måste få en läroplan
            som talar om vad eleverna skall göra i skolan. I den nuvarande
            läroplanen är det skolan som skall göra än det ena, än det andra
            för eleverna. ”Ge dem, främja deras . . ., stimulera dem .. .”
            I den nu gällande läroplanen är eleverna enbart objekt. Jag anser
            detta vara fel. Skolan är till för eleverna, och det är deras
            aktiviteter som skall ligga till grund för läroplanens utformning.
            Detta kräver en mycket kraftig språklig bearbetning av läroplanen.
            En läroplan skall vara en ramplan som inte förkväver det enskilda
            initiativet. Om någon kräver att läroplanen skall skrivas tydligt
            och enkelt brukar det invändas att då blir det inte längre en
            ramplan. Tydligheten kommer att leda till att man binder lärarna,
            påstår man. Enkelt språk och bindande detaljanvisningar är, som
            vi ser det, inte samma sak. Det är fullt möjligt att skriva klart
            och enkelt på ett språk som främjar handling och initiativ utan
            att låsa. Språket avslöjar tanken bakom språket. Det offentliga
            språket, samhällets språk, är ofta till sin struktur ett maktspråk.
            Det är ett språk som man använder för att få makt eller utöva
            makt. Språklig uniformitet är enligt sociologer ett sätt att vara
            till lags, och läroplansförfattare har tydligen en stor ambition
            att vara till lags. Därför använder man ett språk som man ibland
            inte behärskar, som är oklart och som motverkar det viktigaste
            syftet med en läroplan: att vara till ledning för alla dem som
            arbetar i skolan. Värdeorden och de politiska grundbegreppen för
            undervisningsområdet skall självfallet inte bort ur läroplanerna.
            Men de skall inte räknas upp i tid och otid utan att man försöker
            fylla dem med innehåll. När man säger att ”Skolan skall hjälpa
            eleverna att nå fram till en kritisk, solidarisk och ansvarskän-
            nande medvetenhet”, då börjar man hopa värdeord. Det är bra att
            eleverna blir kritiska, att de blir solidariska och att de blir
            ansvarskännande. Lärare, elever och föräldrar skulle säkert gärna
            se att det fanns en passus i läroplanen
          </p>
          <pb facs="riksdagen-motions-pdf/data/197778/mot_197778__571/mot_197778__571-004.pdf"/>
          <fw xml:id="i-YS4Fm1G6JdKYbaYmPwDWBK">
            Mot. 1977/78:571 4
          </fw>
          <p xml:id="i-KRXJ9Y89ynJ5KSGqhg3hdi">
            om vad man kan tänkas lägga in i dessa begrepp och hur man skall
            försöka komma därhän. Här blir det bara en uppräkning. Det är
            inte säkert att den typen av uppräkningar leder till handling.
            Kanske leder den till frustre ring. SÖ:s tidskrift Läroplansdebatt,
            som bl. a. innehåller olika utkast till ny läroplan, visar upp
            språkliga drag som inte hör hem na i en modern läroplan. Ålderdomlig
            kanslisvenska, utredningssvenska och byråkratsvenska finns fortfarande
            kvar. Man vill ”uppöva färdigheter” ,” möjliggöra förståelse”,
            och detta medför både det ena och det andra. Ett exempel bland
            otaliga finns i upptakten till ämnet gymnastik: ”Arbetet i gymnastik
            skall genom ett varierat utbud av fysiska aktiviteter stimulera
            till ...” Varför inte skriva ”Genom omväxlande övningar skall
            ämnet gymnastik ge eleverna lust att ”» Svenska språknämnden har
            under senare år granskat ett stort antal texter, författningar,
            utredningar, rapporter, promemorior och formulär från depar- tement,
            centrala verk och myndigheter och från regionala och lokala myndigheter.
            Nämnden har alltså stor erfarenhet på detta område. Jag anser
            därför att den kommande läroplanen för grundskolan bör granskas
            av språknämnden innan den fastställs. Åberopande det här anförda
            hemställs att riksdagen som sin mening ger regeringen till känna
            1. attden nya läroplanen för grundskolan till form och innehåll
            bör utgå från vad e/everna skall göra i skolan och inte från vad
            skolan skall göra med eleverna, 2. att skolöverstyrelsen i läroplansspråket
            på nytt bör använda begrepp som konkretiserar skolans uppgifter
            när det gäller att fostra eleverna — begrepp som noggrann, omsorgsfull,
            vårdslös, punktlig, slarv, ordning m. fl. — samtidigt som antalet
            allmänna värdeord bör begränsas i enlighet med vad som anförts
            i motionen, 3. att läroplanens Mål och riktlinjer, Allmänna anvisningar,
            Kursplaner samt Anvisningar och kommentarer bör språkgran- skas
            av Svenska språknämnden innan de fastställs.
          </p>
          <p xml:id="i-8em6f3guPB59HYEMwuFPd8" type="date">
            Stockholm den 20 januari 1978 INGRID SUNDBERG (m)
          </p>
        </div>
      </div>
    </body>
  </text>
</TEI>
